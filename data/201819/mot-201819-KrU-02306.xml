<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201819-KrU-02306">
  <teiHeader>
    <fileDesc>
      <titleStmt>
        <title>Stärk konstnärernas sociala och ekonomiska trygghet</title>
        <author corresp="i-Pph7rDvCnNJk71Ej3B7uJK">av Anna Sibinska (MP)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2018/19:2306 av Anna Sibinska (MP)</title>
          <idno type="rdwebb">H6022306</idno>
          <rs type="number">2306</rs>
          <orgName type="comitteeAbbreviation">KrU</orgName>
          <ref type="dokument_url_text">http://data.riksdagen.se/dokument/H6022306/text</ref>
          <ref type="dokument_url_html">http://data.riksdagen.se/dokument/H6022306</ref>
          <ref type="dokumentstatus_url_xml">http://data.riksdagen.se/dokumentstatus/H6022306</ref>
          <ref type="docx">http://data.riksdagen.se/fil/E691F14E-D420-4896-9BE9-91CBDB0D7385</ref>
          <ref type="pdf">http://data.riksdagen.se/fil/FB5DADD5-EEA0-4278-9012-51B7868DD05D</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-Pph7rDvCnNJk71Ej3B7uJK</idno>
            <name>Anna Sibinska</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-StAyZx6Dq1vTZXpdWJ6Drn" type="signed"/>
        <correspContext corresp="i-StAyZx6Dq1vTZXpdWJ6Drn">
          <note type="signatory" corresp="i-Pph7rDvCnNJk71Ej3B7uJK"/>
        </correspContext>
        <correspAction xml:id="i-FQPZN4533yGrgRv4hzYfu2" type="submitted">
          <date when="2018-11-29"/>
          <time when="16:07:56"/>
        </correspAction>
        <correspAction xml:id="i-PBG5xLW5oSSE1vUwm9znuC" type="reviewed">
          <date when="2018-11-29"/>
          <time when="17:00:10"/>
        </correspAction>
        <correspAction xml:id="i-181pFcHcs3t11apbbXmskV" type="referred">
          <date when="2018-12-05"/>
        </correspAction>
        <correspAction xml:id="i-UWvjCG4oJ5NgDwWrag1XLw" type="assigned">
          <date when="2019-06-11"/>
          <time when="10:17:01"/>
        </correspAction>
        <correspContext corresp="i-UWvjCG4oJ5NgDwWrag1XLw">
          <ref type="assignedTo">Kulturutskottet</ref>
        </correspContext>
        <correspAction xml:id="i-Fr9nTE7xzZ8kPw8yq22HKa" type="behandlas_i"/>
        <correspContext corresp="i-Fr9nTE7xzZ8kPw8yq22HKa">
          <ref type="uppgift">2018/19:SkU11</ref>
          <ref type="ref_dok_id">H601SkU11</ref>
          <ref type="ref_dok_typ">bet</ref>
          <ref type="ref_dok_rm">2018/19</ref>
          <ref type="ref_dok_bet">SkU11</ref>
          <ref type="ref_dok_titel">Företag, kapital och fastighet</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-HkVV9eBJcpuyP6pUdaxESn" type="behandlas_i"/>
        <correspContext corresp="i-HkVV9eBJcpuyP6pUdaxESn">
          <ref type="uppgift">2018/19:SfU20</ref>
          <ref type="ref_dok_id">H601SfU20</ref>
          <ref type="ref_dok_typ">bet</ref>
          <ref type="ref_dok_rm">2018/19</ref>
          <ref type="ref_dok_bet">SfU20</ref>
          <ref type="ref_dok_titel">Socialförsäkringsfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-8XWJFyT1kCBXTM5kAZ9QMJ" type="behandlas_i"/>
        <correspContext corresp="i-8XWJFyT1kCBXTM5kAZ9QMJ">
          <ref type="uppgift">2018/19:KrU11</ref>
          <ref type="ref_dok_id">H601KrU11</ref>
          <ref type="ref_dok_typ">bet</ref>
          <ref type="ref_dok_rm">2018/19</ref>
          <ref type="ref_dok_bet">KrU11</ref>
          <ref type="ref_dok_titel">Kulturskaparnas villkor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-B4Vbryb17BqvGyp9rGEjEA" type="motHeader">
        <div xml:id="i-3D41HdZUFvnCqjZN5VV6uD" type="motTitle">
          Motion till riksdagen 2018/19:2306 av Anna Sibinska (MP) Stärk
          konstnärernas sociala och ekonomiska trygghet
        </div>
      </div>
      <div xml:id="i-15hBQzsiPVwFebCo83Sih4" type="motBody">
        <div xml:id="i-SW7rKns69ELJgwbtWhzUAn" type="motProposal" subtype="förslag">
          <head xml:id="i-QpMKTLV2Dw86FDWDtUahtn">
            Förslag till riksdagsbeslut
          </head>
          <list xml:id="i-Kg5rfxtD47DVYfrVmW2A4b" style="ol">
            <item xml:id="i-hGEQs32KftSUdNvLyQthh">
              Riksdagen ställer sig bakom det som anförs i motionen om att
              stärka stöd och ersättningar till konstnärer och tillkännager
              detta för regeringen.
            </item>
            <item xml:id="i-PohDubHouPtPyaRxXmU3FX">
              Riksdagen ställer sig bakom det som anförs i motionen om att
              stipendier ska berättiga till socialförsäkringar och pension och
              tillkännager detta för regeringen.
            </item>
            <item xml:id="i-RF3ATWSW9q3xoJi2xwAbWQ">
              Riksdagen ställer sig bakom det som anförs i motionen om att
              vissa myndigheter ska stärkas med särskild kompetens om kulturskapares
              och konstnärers villkor och tillkännager detta för regeringen.
            </item>
            <item xml:id="i-2TRDQVjFLW2Jt6ztAT9KVP">
              Riksdagen ställer sig bakom det som anförs i motionen om att
              en ny företagsform som innebär bättre skattevillkor för små kulturföretag
              ska utredas och tillkännager detta för regeringen.
            </item>
            <item xml:id="i-PoKhYhDjL6yMaLtFsp5kt4">
              Riksdagen ställer sig bakom det som anförs i motionen om att
              en konstnärsfond för bild- och formkonst ska inrättas och tillkännager
              detta för regeringen.
            </item>
            <item xml:id="i-UwkmDsPjJ4HW8Zo8393BkK">
              Riksdagen ställer sig bakom det som anförs i motionen om fler
              trygga anställningar och mer kultur i hela landet och tillkännager
              detta för regeringen.
            </item>
          </list>
        </div>
        <div xml:id="i-2PGXnChtWFAVUhv1dcdCYP" type="motContent">
          <head xml:id="i-HAVzDKwkHSvxN4R99CXc6M" type="h1">
            Motivering
          </head>
          <p xml:id="i-WKBZuRy1EUG9CTwfqCDFEH">
            Sverige ska vara ett land som investerar i konst och kultur.
            Kulturen bidrar till ett samhälle där människor har möjlighet
            att utveckla sina kreativa förmågor och där den allmänna bildningsnivån
            är hög.
          </p>
          <p xml:id="i-5CLnAme942RtT1HfzcMiTM">
            Frågan om varför investeringar i konst och kultur är viktigt
            har flera svar. För det första har konst och kultur i sig ett
            egenvärde. För det andra är konst, estetik och skapande viktigt
            för oss människor, som uttrycksmedel, och som ett sätt att utveckla
            våra intellektuella och konstnärliga perspektiv och förmågor.
            För det tredje fungerar den fria konsten som ett uttrycksmedel
            och demokratisk arena för samhällskritik och ifrågasättande av
            etablerade föreställningar. För det fjärde har kulturutövande,
            och den kreativitet som det förutsätter och skapar, positiva effekter
            för innovation, kulturella och kreativa näringar, hälsa, utbildning
            och mycket annat. Det finns många skäl att satsa på kulturen.
            Men vid sidan av de rent instrumentella skälen är till syvende
            och sist satsningar viktiga för att ett samhälle helt enkelt behöver
            ha en närvarande och starkt kulturliv. Kulturen är viktig i sin
            egen rätt.
          </p>
          <p xml:id="i-Epoe9uTykgLSs9Rbo7cvj8">
            De viktigaste aktörerna i kulturlivet är konstnärerna. Det är
            konstnärerna som med utgångspunkt i den konstnärliga friheten
            står för den kulturella produktionen och konstens förnyelse. Konstnärerna
            bidrar till intellektuell och konstnärlig utveckling och fungerar
            genom sina uttryckssätt som kritiker och kommentatorer av samhällets
            olika skeenden och företeelser.
          </p>
          <p xml:id="i-WJ9FcHZbQoS5i2tzsvGHAn">
            Men konstnärerna arbetar ofta under tuffa villkor. Den tuffa
            arbetsmarknaden, med många tillfälliga uppdrag, som inte alltid
            arvoderas på ett rimligt sätt, gör att konstnärer­na hamnar utanför
            samhällets trygghetssystem. Undersökningar visar att den som väljer
            att bli konstnär ofta kommer från socioekonomiskt goda förhållanden.
            En rimlig förklaring är att framför allt de som har en grundläggande
            trygghet vågar sig på konstnärsbanan. Det innebär att kulturlivet,
            och samhället som helhet, går miste om talanger som annars skulle
            kunna tillföra kulturen mycket.
          </p>
          <p xml:id="i-Nxz7BSdEFqTg7U5VcbSxLj">
            Under Miljöpartiets tid i regeringen 2014–2018 lades stora resurser
            i kulturpolitiken. Under mandatperioden tillfördes kulturbudgeten
            1,6 miljarder, vilket innebar att kulturbudgeten blev större än
            den någonsin varit, både i absoluta tal och räknat som andel av
            statsbudgeten. Det ledde till en väl utbyggd infrastruktur för
            att kulturen kan komma alla till del, med ambitiösa satsningar
            på sådant som bibliotek, kulturskolor, scenkonst och museer i
            hela landet. Stora satsningar gjordes också på den fria konsten,
            med satsningar på enskilda konstnärer, fria grupper, arrangörer
            inom scenkonst, utställningshallar, bild- och formkonst, litteratur
            och kulturtidskrifter och mycket annat.
          </p>
          <p xml:id="i-B8gxjtFK1kiWyFdjvoaebR">
            Nästa steg som behöver tas innebär att konstnärernas sociala
            trygghet förbättras. Det offentliga har ett ansvar att se till
            att trygghetssystemen fungerar på en grundläggande nivå även för
            konstnärer. Därför presenterar Miljöpartiet ett antal förslag
            för att stärka konstnärernas ekonomiska och sociala trygghet:
          </p>
          <head xml:id="i-8FfZw6GMH7htWPv3Tnx3Kv" type="h2">
            Stärkta stipendier och ersättningar till konstnärer
          </head>
          <p xml:id="i-Fdg2gr7qtpniQiMwFcfoPa">
            Stöd och ersättningar till konstnärer ska fortsätta öka för att
            konstnärer ska kunna arbeta under rimliga villkor. Det handlar
            om stöd till enskilda konstnärer, fria grupper och arrangörer
            i hela landet. Utställare ska få bättre ekonomiska möjligheter
            att ersätta konstnärer i enlighet med MU-avtalet. Scenkonstallianserna
            fyller en viktig funktion för konstnärernas trygghet på arbetsmarknaden.
            Dessa behöver stärkas ytterligare. Konstnärspolitiska utredningens
            förslag om en allians för upphovsmän är intressant och ska genomföras
            om remissutfallet ger stöd för förslaget.
          </p>
          <head xml:id="i-PZsWcLQGwxxS4y3uD2pFi1" type="h2">
            Stipendier ska berättiga till socialförsäkringar
          </head>
          <p xml:id="i-6f77rKJ4HHsrc1TzvoEs4i">
            Med utgångspunkt i förslagen från den konstnärspolitiska utredningen
            behövs moderna system för att konstnärer och kulturskapare ska
            ingå i de offentliga trygghetssystemen. Förslagen från den parlamentariska
            socialförsäkringsutredningen ska beredas tillsam­mans med den
            konstnärspolitiska utredningen på ett sådant sätt att yrkesverksamma
            konstnärer får jämförbara villkor med personer i förvärvsarbete
            avseende social­försäkringar. Det handlar bl.a. om att stipendieperioder
            ska berättiga till socialför­säkringar genom att de inräknas eller
            kan ligga ”vilande” vid beräkningen av intjänad SGI eller motsvarande.
          </p>
          <p xml:id="i-94iWNGK1MAgy3PsbGkcM9H">
            Ett problem för konstnärerna är att åtgärder ofta begränsas till
            kulturpolitiken trots att de mest akuta åtgärderna rör system
            inom andra områden, t.ex. inom social- och skattepolitikens område.
            En arbetsgrupp med brett mandat ska därför få i uppdrag att bereda
            de förslag inom kultur- och socialpolitikens område som framtagits
            inom respektive utredning. En lösning för konstnärernas pension
            ska också sjösättas i enlighet med förslag från den konstnärspolitiska
            utredningen.
          </p>
          <head xml:id="i-6WngR7YgZHyfq5zGKnenMx" type="h2">
            Försäkringskassan och Skatteverket ska stärkas med särskild kompetens
            om konstnärers villkor
          </head>
          <p xml:id="i-TThes7Cp77XF8zxmqxBxmN">
            Konstnärers oregelbundna inkomster från olika källor gör dem
            ekonomiskt sårbara vid sjukdom, eller andra omständigheter som
            gör dem beroende av samhällets stöd. Även föräldraskap blir svårare
            när tillträde till socialförsäkringar inte sker per automatik.
          </p>
          <p xml:id="i-2RbxyJXvnyiEYp3QVV2d1U">
            Konstnärerna är få till antalet och verkar på en arbetsmarknad
            som är oregelbunden och komplex. Det gör att det finns liten kunskap
            inom myndigheter om hur trygghets­systemen kan vara till hjälp.
            Därför behöver specialkompetens utvecklas inom Försäkringskassan
            och Skatteverket om konstnärers speciella arbetssituation, för
            att kunna bistå med stöd och rådgivning om hur socialförsäkringarna,
            trygghetssystemen och skattesystemet förhåller sig till konstnärernas
            arbetssituation.
          </p>
          <head xml:id="i-YNZN8uJeuQ5MYH1zJKrnme" type="h2">
            Bättre skattevillkor för små kulturföretag
          </head>
          <p xml:id="i-6ekb1Eqns373v8KpY2zNUb">
            Möjligheten att införa en ny företagsform för konstnärer ska
            undersökas. Ambitionen är att små företag med konstnärliga eller
            litterära verksamhetsområden får en skatte­befrielse baserad på
            en viss nivå av överskott i verksamheten per år. På så sätt stimuleras
            konstnärer att driva sin verksamhet samtidigt som samhället får
            del av mer konst och kultur. Ovanför den definierade nivån av
            skattebefrielse tar ordinarie beskattningsnivåer vid.
          </p>
          <head xml:id="i-KzSpr4zrBdaEnbms8J4ijS" type="h2">
            En konstnärsfond för bild- och formkonst ska inrättas
          </head>
          <p xml:id="i-MpeN7DSBzvQkUJknVEU64C">
            En fond för bild- och formkonst till stöd för verksamma konstnärer
            inrättas. Fonden finansieras av en procentuell avgift som tas
            ut i samband med den andrahands­försäljning av bildkonst som inte
            omfattas av följerätten. Ur fonden kan finansiering hämtas till
            nyproduktion av konst. Fonden syftar till att konstnärer kan få
            möjlighet att verka och utvecklas samtidigt som det innebär en
            stimulans för konstutbudet i hela landet. Förslaget lämnades av
            den konstnärspolitiska utredningen, och ett liknande system är
            redan i bruk i Norge.
          </p>
          <head xml:id="i-7SzYXaTfioHNDNynP4W1cX" type="h2">
            Mer kultur i hela landet och bättre villkor för konstnärer
          </head>
          <p xml:id="i-TaDqjvbeAhV2zrxfAkEfF4">
            De statliga stöden till regionerna är en viktig del av finansieringen
            av det regionala kulturlivet. Med en stärkt finansiering av de
            regionala kulturinstitutionerna möjliggörs trygga anställningar
            och bättre villkor samtidigt som utrymme för fler arbetstillfällen
            skapas. Detta leder också till att kulturen når fler människor
            i hela landet.
          </p>
          <p xml:id="i-MErtXvEHF7JcRjHhzM74pQ">
            Med Miljöpartiet i regering har anslagen till den regionala kulturen
            stärkts i flera steg. Under nästa mandatperiod ska det regionala
            kulturlivet stärkas ytterligare. Kultursamverkansmodellen bör
            erhålla ett permanent påslag om 200 miljoner per år.
          </p>
        </div>
        <div xml:id="i-Gb9p8cvLJfuRdrK7N4U4Uo" type="signatureBlock">
          <list xml:id="i-3wUwUEXkpzYDmdp9hP96ns">
            <item xml:id="i-7PDR5uidKgZtfcVJtUFh9s" who="i-Pph7rDvCnNJk71Ej3B7uJK" type="signature">
              Anna Sibinska (MP)
            </item>
          </list>
        </div>
      </div>
    </body>
  </text>
</TEI>
