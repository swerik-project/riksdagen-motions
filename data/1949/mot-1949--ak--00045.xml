<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1949/mot_1949__ak__45/mot_1949__ak__45-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            10 Motioner i Andra kammaren, nr 45.
          </p>
          <p>
            Nr 45.
          </p>
          <p>
            Av herr Larsson i Karlstad m. fl., om viss ändring av lantbruks-
            nämndstaxan.
          </p>
          <p>
            I Kungl. Maj:ts kungörelse den 17 juni 1948 (nr 348) angående
            ersätt- ning till statsverket för vissa förrättningar och uppdrag,
            som utföras av befattningshavare vid lantbruksnämnderna (lantbruksnämndstaxa),
            ha för upprättande av plan för täckdikning, avloppsförbättring
            m. m. fastställts två olika taxor, en lägre sådan, tariff A, för
            brukningsdelar — i regel om högst 20 hektar åker — till vilka
            statsbidrag till yttre och inre rationalise- ring kan utgå, och
            en högre, tariff B, med dubbelt så höga avgifter som i tariff
            A för alla andra brukningsdelar. Innan nu gällande bestämmelser
            beträffande åtgärder till jordbrukets rationalisering trädde i
            kraft den 1 juli 1948, ombesörjdes planläggning och bidragsförmedling
            för motsvarande verksamhet av hushållningssällska- pen. Sällskapen
            sökte därvid i det längsta att utföra planläggningsarbetena kostnadsfritt
            för jordbrukarna. Då detta på grund av sällskapens stigande omkostnader
            icke längre var möjligt, nödgades sällskapen efter hand införa
            vissa avgifter för sina tjänster. De taxor, som härvid fastställdes,
            torde dock i flertalet fall ha varit lägre än lantbruksnämndstaxans
            tariff A. Dessutom gällde tidigare beträffande den för jordbrukets
            produktionsförmåga och lönsamhet så grundläggande förbättringen,
            som täckdikning utgör, att bi- drag i mån av tillgång på medel
            fick utlämnas till brukningsdelar med upp till 75 hektar åker.
            Ett av motiven för genomförande av de nya formerna för jordbrukets
            rationalisering var att göra jordbruksnäringen mera lönande. Det
            måste då vara oklokt att i samband därmed öka jordbrukarnas kostnader
            för en av de viktigaste rationaliseringsåtgärderna. Mera följdriktigt
            hade varit, om dessa kostnader minskats. Det borde icke heller
            vara omöjligt för lant- bruksnämnderna med deras större ekonomiska
            och personella resurser att stå jordbrukarna till tjänst för ungefär
            samma avgifter, som hushållnings- sällskapen på sin tid betingade
            sig. Genom de olika taxorna blir också skill- naden i förmåner
            onödigt stor, om vid 20-hektarsgränsen icke blott bidrags- rätten
            bortfaller utan därjämte kostnaden för planläggningen fördubblas.
            I det synnerligen angelägna syfte att stimulera täckdikningsverksam-
            heten hade det varit önskvärt, att den tidigare arealgränsen för
            rätt till bidrag, 75 hektar åker, bibehållits. Då emellertid denna
            arealgräns otvivel- aktigt skulle medföra anspråk på ökade medel
            till bidrag, torde yrkande därom icke böra framställas i nuvarande
            ekonomiska läge, även om därav följande ökad täckdikningsverksamhet
            skulle lämna effektivt bidrag till
          </p>
          <pb facs="riksdagen-motions-pdf/data/1949/mot_1949__ak__45/mot_1949__ak__45-002.pdf"/>
          <p>
            Motioner i Andra kammaren, nr 45. 11
          </p>
          <p>
            den önskade produktionsökningen. Däremot bör det icke möta några
            större ekonomiska betänkligheter att giva den inre rationaliseringen
            på jordbru- kets område den uppmuntran, som skulle ligga i billigare
            taxa för plan- läggningsarbeten. Med stöd av det sålunda anförda
            hemställes,
          </p>
          <p>
            att riksdagen måtte besluta att i skrivelse till Kungl. Maj:t
            anhålla om sådan ändring av lantbruksnämndstaxan, att tariff A
            må tillämpas vid alla brukningsdelar, oberoende av deras möjligheter
            att erhålla statsbidrag.
          </p>
          <p>
            Stockholm den 19 januari 1949.
          </p>
          <p>
            Albert Larsson. Ernst V. Staxäng. C. Oscar Nolin.
          </p>
        </div>
      </div>
    </body>
  </text>
</TEI>
