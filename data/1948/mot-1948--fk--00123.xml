<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1948--fk--00123">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1948/mot_1948__fk__123/mot_1948__fk__123-001.pdf"/>
      <fw xml:id="i-KwnUndjUX7rVCGuy67fT6m">
        4 Motioner i Första kammaren, nr 123.
      </fw>
      <div xml:id="i-Bh8JbJTUgRCR8hoxn3vA1F" type="motHeader">
        <div xml:id="i-7Az2yqENehPzFBhBJuBRyC" type="motTitle"/>
        <div xml:id="i-7QXjN2g5Vz3SZ7WdUf8Zwk" type="motSubmissionInfo"/>
      </div>
      <div xml:id="i-4VGXpgrv7u6Hasm5J8FvFP" type="motBody">
        <div xml:id="i-Vho3k3NSpz6GnaiwA5m1gr">
          <p xml:id="i-DPyJNxLNnheUTVrQwZaaKA">
            Nr 123.
          </p>
          <p xml:id="i-7j5h1ciQhp9JFxPsWXYbwz">
            Av herr Wahlund m. fl., angående vidgad tillämpning av lagen
            om särskilda barnbidrag till att omfatta även änklingars barn.
          </p>
          <p xml:id="i-f9pdYkKRRWQaqGcUeJeqV">
            Inom den sociala lagstiftningen finnes en tydlig tendens att
            bort- arbeta de skillnader mellan könen, vilka ännu kvarstå. Två
            färska exempel må anföras härpå. I fråga om sjukförsäkringen föreslog
            social- vårdskommittén, att till gift mans sjukpenning skulle
            kunna utgå ”hustrutillägg” och barntillägg. I propositionen föreslogs
            efter remiss- instansernas allmänna tillstyrkan likställighet
            mellan makarna, åväga- bragt på så sätt, att ”familjetillägg”
            skall utgå till den av dem, som är att anse som den huvudsaklige
            försörjaren; att detta sedan oftast blir mannen innebär givetvis
            icke, att det göres någon principiell skillnad mellan man och
            kvinna. Propositionen blev antagen av 1946 års riksdag. Det andra
            exemplet gäller de erkända arbetslöshetskassorna. Från dessa ingick
            för ett par år sedan en framställning till regeringen, där man
            bl. a. yrkade på att de nuvarande ”hustrutilläggen” med för dem
            gällande restriktiva bestämmelser skulle överflyttas till ”maketillägg”.
            Socialvårdskommittén ansåg, att frågan borde prövas 1 ett större
            sam- manhang, men övriga remissinstanser tillstyrkte, och efter
            proposition vid 1946 års höstriksdag avlägsnades skillnaden mellan
            könen på här ifrågavarande område. Inom barnpensioneringen och
            i fråga om dennas fortsättning, de vid föregående års riksdag
            beslutade särskilda barnbidragen, har emeller- tid bidragsgivningen
            begränsats till änkor med barn. En dylik åtskillnad mellan änkor
            och änklingar ger prägeln av en nedvärdering av hustruns insatser
            som husmor eller förvärvsarbetande och kan redan av allmänt principiella,
            men även av psykologiska skäl ej anses rimlig. Socialvårdskommittén
            har avvisat tanken på särskilda bidrag till änklingars barn och
            anför (kurs. gjorda här): ”Så som lagstiftningen om barnbidrag
            är upplagd måste den med nödvändighet begränsas att avse fall
            där särskilda omständigheter föreligga, vilka regelmässigt på-
            kalla understöd från det allmänna och klart avgränsa det föreliggande
            behovet från understöd i allmänhet.” När socialvårdskommittén
            före- slår ökning av bidragen till änkors barn, anföres: ”Då man
            inom social- försäkringen skall eftersträva en sådan storleksordning
            på förmånerna att behov av komplettering med understöd efter fri
            behovsprövning bör föreligga endast mera i undantagsfall, finner
            kommittén angeläget söka åstadkomma en avsevärd höjning av förmånerna.”
          </p>
          <pb facs="riksdagen-motions-pdf/data/1948/mot_1948__fk__123/mot_1948__fk__123-002.pdf"/>
          <fw xml:id="i-Sva9qj5euFnkx6GfiRANJ4">
            Motioner i Första kammaren, nr 123. 5
          </fw>
          <p xml:id="i-MQ1mLZkxLJXVnJePf9MiPP">
            Det förefaller, som om socialvårdskommittén har en annan målsätt-
            ning, andra pretentioner, när det gäller änklingars än när det
            gäller änkors barn. I direkt följd med den först citerade satsen
            säger socialvårdskom- mittén: ”Vid denna gränsdragning måste man
            utgå från att de gifta männen i regel ha förvärvsarbete, de gifta
            kvinnorna ej, och att så- lunda familjerna i allmänhet leva på
            männens arbetsinkomst. Om man hänförde fall där mannens arbetsinkomst
            icke är tillräcklig för famil- jens försörjning under lagen om
            barnbidrag, skulle denna helt ändra karaktär. I dylika fall bör
            hjälpen som hittills utgå efter individuell behovsprövning.” Änklingars
            barn hänvisas alltså i fall av behov till fattigvården. I fråga
            om änkors barn bör -— som framgår av ett föregående citat — fattigvård
            enligt socialvårdskommittén endast förekomma ”mer i un- dantagsfall”.
            Någon jämlikhet mellan änklingars och änkors barn tycks ej eftersträvas.
            I detta sammanhang kan det vara av intresse att påminna om moti-
            veringen, när man vid barnpensioneringens tillkomst gjorde skillnad
            på änklingar och änkor. 1934 års barnpensioneringssakkunniga yttrade
            bl. a. följande, som citeras utan kommentar: ”Obestridligt är
            att makans och moderns bortgång ofta medför ekonomiska svårigheter
            för mannen och barnen, icke blott då hon i livstiden genom förvärvsarbete
            lämnat tillskott till det gemensamma hushållet, utan även då hennes
            arbete varit föriagt uteslutande till hemmet. Särskilt värdefullt
            är givetvis hustruns arbete i hemmet under barnens första uppväxtår.”
            Emellertid anföra de sakkunniga: ”Ur ekonomisk synpunkt kan emellertid
            hustruns frånfälle i regel icke tillmätas samma betydelse som
            mannens, och även om en änkling efter hustruns död kan få svårigheter
            för sina barns vård, torde han i allmänhet kunna skaffa sig nödig
            hjälp i hemmet utan att därför behöva det allmännas stöd.” Vad
            sist anförts gäller icke numera. Vid nuvarande kostnader för och
            brist på hemhjälp är det omöjligt för en änkeman med små in- komster
            att utan ”det allmännas stöd” anställa nödig hjälp i hushållet
            och för barnen. Det är orimligt att hävda, att det vid en viss
            familjeinkomst innebär en större katastrof för barnen om fadern
            dör än om modern dör. Nöd- situationen kan variera, men den varierar
            säkerligen kraftigare med familjeekonomien än med det förhållandet,
            om barnen äro en änklings eller en änkas barn. I själva verket
            kan man gå så långt, att sedan, som man faktiskt gör beträffande
            de särskilda barnbidragen, man tagit hänsyn till familjeinkomsten,
            då äro änklingars barn sämre ställda än änkors barn. Som exempel
            må tagas två familjer vid en årsinkomst av 2000 kronor, en där
            mannen dött, en där hustrun dött. I den familj,
          </p>
          <pb facs="riksdagen-motions-pdf/data/1948/mot_1948__fk__123/mot_1948__fk__123-003.pdf"/>
          <fw xml:id="i-HsQJJTccLnQS3XP19FLgwk">
            6 Motioner i Första kammaren, nr 123.
          </fw>
          <p xml:id="i-A8psK4e5ZLitKZTpFNnVgU">
            där mannen dött, äro i de flesta fall de 2000 kronorna icke änkans
            arbetsinkomst. I den familj, där hustrun dött, får man räkna med
            att änklingen får arbeta för de 2000 kronorna. Änkan har 2000
            kronor plus värdet av det arbete, hon kan nedlägga i hemmet. Änklingen
            har 2 000 kronor och måste betala för hemhjälp. Änkan, som sålunda
            har det ekonomiskt bättre, får (inkomstreducerade) särskilda barnbidrag
            på 200 kronor om året för ett barn, 450 kronor för två barn, 700
            kronor för tre barn o. s. v. änklingen, som har det ekonomiskt
            sämre, får inga särskilda barnbidrag. Det förefaller självklart,
            att om man vill anlägga behovssynpunkter har man att tillämpa
            inkomstgradering. Att vid samma inkomst sätta änklingarna i en
            sämre situation än änkorna måste betecknas som orimligt. En möjlig
            förklaring till att man i fråga om de särskilda barnbidragen undantagit
            änklingars barn är det icke relevanta förhållandet, att änkors
            barn i allmänhet ha det ekonomiskt sämre ställt än änklingars
            barn. Detta faktum innebär emellertid endast, att kostnaderna
            för särskilda barnbidrag till änklingars barn komma att ställa
            sig avsevärt lägre än kostnaderna för dylika bidrag till änkors
            barn. Det må framhållas, att utgifterna för genomförande av särskilda
            barnbidrag till änklingars barn till mycket stor del komma att
            kompenseras genom en avlastning av fattigvårdens kostnader, då
            ju nämnda bidrag genom inkomstgrade- ringen reserveras för de
            lägsta inkomstskikten. . Förslag till de författningsändringar,
            vilka äro erforderliga för att utsträcka de särskilda barnbidragen
            till att gälla även änklingars barn, torde utan större svårigheter
            kunna utarbetas under utskottsbehand- lingen. Härvidlag torde
            man i huvudsak kunna följa en författnings- text, som inom socialvårdskommittén
            (SOU 1947:21) reservationsvis utarbetets av herr Karl J. Höjer.
            Under hänvisning till det anförda få vi alltså hemställa,
          </p>
          <p xml:id="i-EfrQVLDXA1AkG6APgjF5Ag">
            att riksdagen ville besluta, att lagen om särskilda barn- bidrag
            till änkors och invaliders barn m. fl. måtte få vidgad tillämpning
            i så måtto, att den kommer att om- fatta även änklingars barn,
            samt att hithörande anslag måtte höjas i erforderlig utsträckning.
          </p>
          <p xml:id="i-TTUUACSGfwSk2vkBtupodu" type="date">
            Stockholm den 23 januari 1948.
          </p>
          <p type="signatureBlock" id="i-BoKYsm6FT7uJU8P39b2ZUp">
            S. G. W. Wahlund.
          </p>
          <p xml:id="i-oabDLRwpmFexaRJyumbyU">
            Gustav Hallagård. B. A. Nilsson. Karl Persson.
          </p>
          <p xml:id="i-CeD5bZpRVZWYTWuCbdup6E">
            Jones Erik Andersson. Ivar Persson. Bernhard Näsgård.
          </p>
        </div>
      </div>
    </body>
  </text>
</TEI>
