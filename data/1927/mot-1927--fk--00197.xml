<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1927--fk--00197">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1927/mot_1927__fk__197/mot_1927__fk__197-001.pdf"/>
      <fw xml:id="i-QE4S2WoK9Vy8KyutVZ3gDR">
        Motioner i Första kammaren, Nr 197. 1
      </fw>
      <div xml:id="i-HQL5nGV9wxYyzBa4CUFBgi" type="motHeader">
        <div xml:id="i-NRcG8LDFxBipfRYGik4g7f" type="motTitle"/>
        <div xml:id="i-LbuURJL5nx6aNKG5771FVA" type="motSubmissionInfo"/>
      </div>
      <div xml:id="i-XixvPmy1T9w2Q3J5mRKdWN" type="motBody">
        <div xml:id="i-UPEe72ufgkAKGQ95EfR6Fk">
          <p xml:id="i-DpN4cd4fytA8bJbprCo73W">
            Nr 197. Av herr Lindhagen, om världsspråket. Förtryckta språk
            i alla länder, förenen eder!
          </p>
          <p xml:id="i-8Jcwzh8W5BF7a18zG4nJPK">
            I motionen nr 196 har behandlats frågan om en allmän revision
            av folk- Resning mot förbundets idéförfattning. I sammanhang därmed
            må erinras om ett par av ke de frågor, som ha synnerlig betydelse
            just i dag och alla dagar. En sådan fråga är världsspråket. Verkliga
            framsteg i världen ha gemenligen inletts med en anstormning emot
            ett stort förtryck för att vinna frihet till utveckling. På detta
            sätt ha många ok sammanstörtat. Ett av de olidligaste står dock
            kvar och vidgas till och med för varje år, nämligen de tre privilegierade
            europeiska språkens, franskans, engelskans och tyskans, förtryck
            över alla andra språkfamiljer, stora så väl som små. I vår mellanfolkliga
            tid bör väl framförallt denna oerhörda spärrfästning mot folkförbrödringen
            falla. Att detta ej redan skett beror främst därpå, att detta
            privilegierade övervälde fortfarande tillbedes slaviskt av de
            undertryckta folken själva. Det borde ej behöva erinras om det
            ofantliga arbete, de ruine- rande omkostnader, den oförtjänta
            oförmåga att göra sig gällande, som en sådan världsordning pålägger
            de förtryckta staterna och deras medborgare. Vilket verksamt medel
            innefattar icke detta ock för den lilla språkintellek- tualismen
            att hålla de missgynnade språkfamiljernas stora folklager inom
            alla samhällsklasser nere i maktlöshet och beroende. Även detta
            mörker över tillvaron har självbevarelsedriften tvingat de för-
            bisedda att söka skingra. Världsspråksrörelsen nerifrån tar allt
            vidsträcktare utbredning. Asien börjar också alltmera giva sin
            ovilja till känna. De japan- ska universiteten ha till och med
            utbytt sina rapporter på franska, engelska eller tyska mot rapporter
            på esperanto. Förståelsen för denna olycka över folken börjar
            nu stiga uppåt, ehuru framfärden på grund av okunnighet och bristen
            på medkänsla bland de bestämmande ännu ligger i vida fältet. Särskilt
            anmärkningsvärt är att inom de privilegierade språkfamiljernas
            intellektualister och styrelser yppas dock en större förståelse
            än inom de små länderna. Framförallt i de skandinaviska länderna
            eller åtminstone i Sverige synes man vara fast besluten att hålla
            sina folk nere i beroende och slavisk till- bedjan av de tre privilegierna.
            I riksdagen gå i båda kamrarna socialdemo- kratiska intellektualister
            i spetsen för en högersamling och nedslå världs- språket, vårt
            folks enda räddning från betydelselöshet, och detta under strid
            mot socialdemokratiska och frisinnade menige.
          </p>
          <p xml:id="i-LF37GYy7r15drGMvP5tiUj">
            Bihang till riksdagens protokoll 1927. 3 saml. 54 häft. (Nr 197—198.)
            1
          </p>
          <pb facs="riksdagen-motions-pdf/data/1927/mot_1927__fk__197/mot_1927__fk__197-002.pdf"/>
          <p xml:id="i-Nsj7HKcwRxArBNLBRzcPQD">
            Svenska statsmakten och befriel- severket.
          </p>
          <fw xml:id="i-87meJtbiGrRtb6Y1eWxkgF">
            2 Motioner i Första kammaren, Nr 197.
          </fw>
          <p xml:id="i-DWaP8wfBoHzaeQJuMXXeoy">
            Förklaringen till det oförklarliga ligger väl i den parlamentariska
            krisen. Den gamla liberalismen strävade till ekonomisk och andlig
            frihet för alla och socialismen i sin vårbrytning omfattade med
            hänförelse samma mål. Sedan har livet för den enskilde obönhörligt
            gestaltat sig som ett sökande efter inkomster, makt och ära utan
            andlig vägledning samtidigt. Det gamla programmet om människorätt
            för alla har sjunkit undan. Det är därför karakteristiskt, att
            bland personer, som i någon mån be- härska ett av de tre språken,
            återfinnas oftast de ivrigaste motståndarna till världsspråksrörelsen.
            Att interparlamentariska rådsmedlemmar och veder- likar ej vilja
            höra talas om den är också förklarligt. De grunda ju sin makt-
            befogenhet främst på någon större eller mindre kunskap i de privilegierade
            språken och vilja ej räkna med nödvändigheten att behöva lära
            sig något annat. Alla de små krafter, som ägna sin flit åt denna
            omskapande kulturfråga, äro emellertid eniga om, att en varaktig
            grundläggning av världsspråket kräver medverkan och beslut även
            av staternas officiella målsmän. Detta naturliga krav behöver
            ej närmare motiveras, ty det talar för sig självt. Av världsspråket
            ha alla gagn, och man borde således här anträffa en angelägenhet,
            om vilka intressestrider ej behövde förekomma. I synnerhet ha
            dock de människor, som föra en rotlös tillvaro, största behovet
            att kunna se sig omkring i världen. Deras politiska program om
            samling av proletärer i alla länder ropar efter världsspråket
            såsom oumbärligt. Det föreföll mig därför självklart, att saken
            skulle vinna stöd särskilt hos arbetarklassen. Detta har åtminstone
            i Sverige visat sig vara en oriktig föreställning. Den splittring,
            som i detta ämne yppat sig till och med inom socialdemokratiska
            partiet, har ett stort vetenskapligt intresse och är bland mycket
            annat att sprida ljus över parlamentarismens vanskligheter. Då
            frågan år 1911 första gången bragtes på tal i riksdagen, hade
            den sam- mankopplats med angelägenheten »att sammanföra hit till
            norden interna- tionella institutioner och möten för främjande
            av mänsklighetens samfällda livsintressen&gt;. Det tillfälliga
            utskottet avstyrkte naturligtvis med blank reser- vation endast
            av herr Svensson i Nyköping (socialdemokrat), som sedan in- skränkte
            sig till att yrka ogillande av den mot själva saken alltför kritiska
            motiveringen. En intresserad debatt uppstod i kammaren. Utom motionären
            talade fri- herre Bonde (liberal) och Wawrinsky (socialdemokrat)
            för motionen. Den förre stannade dock för ogillande allenast av
            utskottets motivering, därför att han »icke trodde, att kammaren
            kände sig mogen» för saken. Branting förordade livligt den första
            delen av motionen. Ifråga åter om världsspråket eller hjälpspråket,
            sade han sig nödgas intaga en annan ståndpunkt än motio- nären
            och Wawrinsky. Han trodde icke på, att detta språk skulle kunna
            bli ett internationellt talspråk, som i stor utsträckning skulle
            användas. Att man på internationella kongresser skulle avstå från
            bruket av »de tre stora
          </p>
          <pb facs="riksdagen-motions-pdf/data/1927/mot_1927__fk__197/mot_1927__fk__197-003.pdf"/>
          <fw xml:id="i-KeRw9Ffkpq1aaKfv1LZzWf">
            Motioner i Första kammaren, Nr 197. 3
          </fw>
          <p xml:id="i-3NFN3iDj3SB6G4L1d3VUaK">
            internationella språken» och i stället tala esperanto eller ido,
            det trodde han ligga i en så avlägsen framtid, att därav icke
            vore mycket att förvänta. Emellertid förordade han dock ett av
            mig under överläggningen framställt yrkande om övervägande, »huruvida
            och i vad mån bemödande lämpligen borde och kunde från svensk
            sida vidtagas för att hit förlägga åtskilligt inter- nationellt
            samarbete för främjande av mänsklighetens samfällda livsintres-
            sen och däribland jämväl tanken på skapandet av ett världsspråk
            eller inter- nationellt hjälpspråk». Utskottets talan fördes av
            dess ordförande Leander (liberal). Dubbla voteringar måste anställas.
            I den första antogs utskottets hemställan till kontraproposition
            med 114 röster mot 79, vilka tillföllo motio- närens yrkande.
            I huvudvoteringen bifölls utskottets hemställan med 105 röster
            mot 91, vilka senare avgåvos för Bondes yrkande om ogillande av
            motiveringen. Detta var ju ett ganska gott varsel för en ny fråga,
            för vilken kammarens stora flertal var främmande. Talmannen Svartling,
            som för första gången blev uppmärksammad på saken, anförtrodde
            oss enskilt, att han blivit över- tygad, att här förelåg ett mycket
            stort praktiskt problem. Han bekände sin fulla anslutning till
            tanken på ett språk, gemensamt för alla nationaliteter vid sidan
            av varje nationalitets modersmål. Nu trodde mången därför, att
            frågan fallit framåt i riksdagen. Detta visade sig snart ha varit
            en villfarelse. Redan året därpå, 1912, återkom jag med världsspråket
            utan sammankoppling med något annat. I socialdemokratiska förtroenderådet,
            där jag hade säte, förordade jag motionens framförande som gruppmotion.
            Det blev diskussion och Branting intog nu, föreföll det mig, en
            ännu mer avvisande hållning än förra året. Han ansåg, att frågan
            borde lösas på sådant sätt, att nationerna förmodligen de europeiska
            nationerna —, sammanslöto sig i vissa intressegrupper kring ett
            av de tre så kallade stora kulturspråken efter det geografiska
            läget. Sverige skulle på detta sätt komma inom en intressesfär,
            där tyska blev det gemensamma språket. I denna framkastade tanke
            instämde Nils Persson i Malmö. Professor Steffen var icke heller
            benägen att lämna något förord. Branting frågade till sist med
            en sidoblick på Steffen, om de skulle bifalla min hemställan.
            Steffen skakade på huvudet och därmed var saken avgjord. Förtroenderådet
            av- böjde min berörda framställning. Det gällde nu att samla några
            fribytare. På den tiden var man ännu angelägen om att få medmotionärer,
            och en massmotion var det mest önsk- värda. Riksdagens ledamöter
            voro då vida mera än nu intresserade av att vara med på frågor,
            som rörde alla och framtiden och ej blott egna intres- sen för
            dagen. Nu äro vi trötta och olustiga. Endast ovilligt skriva vi
            på andras motioner, och någon hjälp vid debatten bestås mindre
            än tillförne. Det lönar sig därför icke att gå omkring och tigga
            namnunderskrifter. Jag har åtminstone för min del av nämnda skäl
            numera i regel avstått från ett så hopplöst företag. En motion
            av fjorton frivilliga kom till stånd. Den var undertecknad av
          </p>
          <pb facs="riksdagen-motions-pdf/data/1927/mot_1927__fk__197/mot_1927__fk__197-004.pdf"/>
          <fw xml:id="i-NUC3jQK7VyvsxhjpvsstEq">
            4 Motioner i Första kammaren, Nr 197.
          </fw>
          <p xml:id="i-WkiQtokQjZyAY7aDqFHvHp">
            Carl Lindhagen, V. Rydén, C. Winberg, Rickard Sandler, Bernh.
            Eriksson, C. A. Svenson, G. W. Källman, J. A. Wallin, K. A. Borg,
            Ernst Hage, Thure Widlund, Per Norin, Karl Starbäck och Allan
            Cederborg. Vid motionen hade dessutom fogats förord av tre naturvetenskapsmän
            Nils Ekholm, Svante Arrhenius och Gerhard de Geer. Utskottet gjorde
            sig åtskillig möda att an- skaffa utredning. Bland annat infordrades
            utlåtanden från en hel del sven- ska professorer. Naturvetenskaparna
            voro i allmänhet för världsspråket, humanisterna emot och språkforskarna
            delade i två stridiga hälfter. Utskottet var &gt;»välvilligt&gt;
            men fann förhinder på många sätt och kunde därför icke vara med
            om någonting. Man hade också upptäckt, att något initiativ kunde
            vara att förvänta i Schweiz, och därför borde svenska riks- dagen
            hålla sig stilla. Detta är i vår tid ett vanligt officiellt program
            för att undvika en livsfråga, som vi ej kunna omsätta i fördelar
            åt oss själva. Vi bekymra oss ogärna för idéer och framtida släkten
            samt vilja endast sparsamt kosta på dem några utsädeskorn. Utskottets
            talan fördes av dess ordförande Ernst Liljedahl (liberal) och
            Ingvarsson (socialdemokrat). Med 156 röster mot 51 fick utskottet
            rätt. Frågan kom sedan tillbaka år 1915. Klientelen minskades
            i samma mån som de frisinnade idéerna utslocknade. Framställningen
            var denna gång undertecknad allenast av mig, Hage, Kloo och Höglund.
            Anledningen till frågans upptagande var dess oförbränneliga betydelse,
            men denna gång också världskrigets utbrott. Detta hade ytterligare
            understrukit behovet att närma nationerna till varandra. Under
            själva kriget kunde visserligen ingenting göras, men motionen
            påyrkade att det svenska initiativet skulle tagas &gt;i sammanhang
            med den kommande uppgörelsen eller eljest». Märkligt nog, måhända
            tack vare utskottsledamoten Höglunds initiativ, vann förslaget
            majoritet inom utskottet. Fem medlemmar med Liljedahl i spetsen
            hade dock avgivit reservation, i vilken ej ens det förra årets
            platoniska välvilja återfanns. Diskussionen blev denna gång kort
            och med 86 röster mot 37 bifölls i denna kristid reservationen.
            Kriget tog omsider slut och fredshoppet sände ut sina vårsvalor
            för att speja i terrängen efter möjligheter. Det syntes då naturligt
            att även folken genom sina representanter i parlamenten skulle
            höja sin röst för en ny ord- ning. Av denna bevekelsegrund framfördes
            av mig 1919 i första kammaren bland andra viktiga ämnen världsspråksfrågan
            &gt;»till övervägande särskilt vid underhandlingarna om det blivande
            fredsslutet». I andra kammaren fram- fördes enahanda krav av Ericson
            i Funäsdalen. Första kammarens utskott avstyrkte enhälligt någon
            åtgärd. Frågan var ännu icke mogen ansåg ut- skottet. Denna uppfattning
            grundades på ett infordrat utlåtande av professor Norén i Uppsala.
            Denne ansåg behovet av ett världsspråk vara trängande, men ansåg
            att man borde avvakta ett gemensamt uttalande till förmån för
            världsspråkstanken av ett flertal statsmakter och särskilt ett
            franskt initiativ. Utskottet, vars ordförande var Th. Borell (konservativ),
            tillade dock, att det
          </p>
          <pb facs="riksdagen-motions-pdf/data/1927/mot_1927__fk__197/mot_1927__fk__197-005.pdf"/>
          <fw xml:id="i-MzAHmzBY3Svk1wfj6SrHAQ">
            Motioner i Första kammaren, Nr 197. 5
          </fw>
          <p xml:id="i-K5TmamXzuBVKScqoAxEzRS">
            varmt behjärtade syftemålet, ett erkännande som förut icke förekommit
            och ju kunde betecknas såsom också en vårsvala. Andra kammarens
            utskott för- klarade likaledes enhälligt, att saken var viktig.
            Även detta utskott var således förmodligen påverkat av händelserna
            och särskilt av den sakkun- nige. Utskottet fann emellertid flera
            förhinder för att tillstyrka en opinions- yttring från riksdagens
            sida och hoppades att världsspråkstanken skulle komma att göra
            sig gällande »genom sin egen inneboende kraft&gt;. Båda ut- skottens
            yrkanden biföllos i första kammaren med 54 röster mot 7 och i
            den andra utan votering. Året 1921 var ett märkesår. Saken återkom
            även då till riksdagen, såsom bör ske med alla livsintressen.
            Jag hade denna gång kunnat åberopa icke blott såsom förut sakens
            natur, utan även auktoritativa tilldragelser. Den svenska världsspråkskommittén,
            sammansatt av. representanter för olika rikt- ningar, hade avgivit
            ett betänkande och hänvänt sig med detsamma till nationernas förbund.
            Samtidigt hade flera medlemmar inom detsamma genom sina ombud
            väckt förslag, att undervisning i esperanto måtte med- delas i
            alla världens skolor. Utskottet tillstyrkte nu enhälligt (Borell
            fort- farande ordförande) en hemställan till regeringen, att på
            sätt som kunde befinnas lämpligt stödja den svenska världsspråkskommitténs
            framställning om en förutsättningslös utredning angående möjligheterna
            för införandet av ett världsspråk. I kammaren talade herrar Lundberg
            (socialdemokrat), Bruhn (liberal), och Bäckström (socialdemokrat)
            för bifall samt endast Aaby Eric- son (höger) för avslag. Vid
            omröstning bifölls utskottets tillstyrkan med 74 röster mot 48.
            Nu togo vi litet var för givet, att saken skulle slå igenom även
            i andra kammaren och de många bemödandena bära frukt. Ödet hade
            emellertid bestämt annorlunda. Andra kammarens tillfälliga utskott
            tillstyrkte enhälligt, att kammaren måtte biträda första kammarens
            beslut. Då ärendet förelåg till avgörande, begärde emellertid
            Arthur Engberg (socialdemokrat) ordet och yrkade av- slag. Man
            kan ju, även om man representerar arbetareklassen, ställa sig
            tveksam, särskilt då man såsom Engberg ägnat sig åt studier vid
            universitetet i de tre privilegierade språken, vilka sålunda måste
            vara honom kära. Men därifrån synes mig steget vara långt att
            göra det till en hjärtesak att mot- sätta sig officiell undersökning
            i en obestridligen så viktig angelägenhet. Utskottet försvarades
            av dess vice ordförande Sjöström (socialdemokrat) samt herr Block
            (höger), varemot herr Hederstierna (höger) också gick på avslag.
            Med 91 röster mot 56 segrade avslagsyrkandet. Majoritetens huvudsakliga
            sammansättning avspeglas säkerligen därav, att med den socialdemokratiske
            talaren förenade sig genom instämmanden elva riksdagsmän, tillhörande,
            sju högern, en bondeförbundet, två liberalerna och en vildarna.
            Mycket verkade förmodligen att de många, som ej närmare kände
            till frågan, av den uppkomna splittringen ansågo sig förhindrade
            till något uttalande. Det var således förbi med illusionerna,
            och den myckna mödan hade run-
          </p>
          <pb facs="riksdagen-motions-pdf/data/1927/mot_1927__fk__197/mot_1927__fk__197-006.pdf"/>
          <fw xml:id="i-UwgzLWyyox4JVkPmFfEz6Z">
            6 Motioner i Första kammaren, Nr 197.
          </fw>
          <p xml:id="i-6TY86V21LghnKZ4g8bo1zZ">
            nit ut i sanden. Den parlamentariska krisen hade manifesterat
            sig och Sisyfusstenen rullade ned i djupet igen. Det gällde således
            att börja om ifrån början och detta skedde således också. Tre
            år efteråt eller 1924 återkom även i svenska riksdagen denna mänsk-
            lighetens odödliga angelägenhet. Första kammarens utskott under
            Borell (höger) såsom ordförande tillstyrkte enhälligt en anhållan
            till regeringen, att genom hänvändelse till nationernas förbund
            eller annorledes taga initiativ till en förutsättningslös utredning
            och överläggning för antagande genom mellan- folklig överenskommelse
            av ett internationellt hjälpspråk. Professor Noreen, som enskilt
            konsulterades, tillstyrkte denna gång obetingat bifall. I kammaren
            uppstod nu en livlig debatt med många talare. Den inleddes av
            Karl Andreas Andersson (liberal), som i starka ordalag bröt staven
            över hela saken och yrkade avslag. Detta gjorde också herr Wrang
            (höger) och Hederstierna (höger). Frö- ken Hesselgren (liberal)
            yrkade bifall, likaså herr Pauli (socialdemokrat). Pauli är en
            av de få socialdemokratiska intellektualister i riksdagen, som
            i likhet med tidigare professor Bäckström livligt intressera sig
            för världsspråks- frågan. Slutligen yrkades bifall av Borell (höger)
            och Winberg (kommunist), Med 39 röster mot 38 bifölls utskottets
            tillstyrkan. Att majoriteten gick ned denna gång till en röst,
            berodde sannolikt på den sjunkande mentaliteten för de andliga
            värdena, andra kammarens avvisande hållning, mobilisering av talare
            från motståndet och den omständigheten, att de, som utom motionären
            yttrade sig 1921 för saken, icke vidare voro medlemmar av kammaren.
            Andra kammarens utskott tillstyrkte ett biträdande av första kammarens
            beslut med tio röster, däribland utskottets ordförande Laurén.
            Fyra leda- möter yrkade avslag. I andra kammaren uppträdde nu
            liksom senaste gången Engberg (socialdemokrat) såsom första talare
            för att förgöra första kammarens ståndpunkt. Världsspråksfrågan
            borde enligt hans uppfattning hos oss utbytas mot ett strävande
            »att göra det möjligt för svenska medbor- gare att lära sig något
            av de större kulturspråken». Vi böra fortsätta, sade han, det
            arbete, som vi redan äro inne på, att göra något av de stora språken
            mera tillgängligt än förr för de breda lagren av folket. Även
            Rydén (social- demokrat), som år 1912 undertecknat motionen, yrkade
            nu avslag. Bifall förordades av Laurén (höger) samt av socialdemokratiska
            arbetarrepre- sentanterna Hagman, Sjöström och Ericson i Stockholm.
            Högerrepresen- tanterna Lindmark, Uddenberg och Lindskog yrkade
            avslag. Voteringen utföll med 49 röster för avslag mot 38 röster,
            som tillföllo utskottets till- styrkan. Röstskillnaden hade således
            i alla fall gått något tillbaka sedan år 1921. Erfarenheter från
            interparlamentariska unionens kongress i Washington och dess villervalla
            på detta område kunde icke annat än befästa uppfattningen att
            här föreligger fara i dröjsmål. Vid 1926 års riksdag sökte jag
            därför i en utför- lig framställning (motion nr 222) belysa världsspråkets
            frammarsch bland folken samt dess officiella landvinningar, icke
            minst hos stormakter såsom
          </p>
          <pb facs="riksdagen-motions-pdf/data/1927/mot_1927__fk__197/mot_1927__fk__197-007.pdf"/>
          <fw xml:id="i-XYT5q2Ae8LPKbYTMRCQqBJ">
            Motioner i Första kammaren, Nr 197. 7
          </fw>
          <p xml:id="i-LsW1KkPmkvdr6vXZggn9Dh">
            England och Frankrike. Även i andra kammaren framställdes ett
            yrkande av Hage m. fl. Första kammarens utskott slog nu under
            en ny ordförande Karl Sandegård (socialdemokrat) alldeles om och
            gick helt och hållet på avslag efter Engbergs linje i andra kammaren.
            Det hela var utopi och för- tjänat föga avseende. I stället hänvisade
            utskottet Sveriges befolkning till studiet av levande språk och
            av främmande länders litteratur såsom ett av de verksammaste medlen
            för att uppnå det intellektuella och moraliska när- mande mellan
            människor av skilda nationer, som utgör nationernas förbunds syfte.
            Reservationer avgåvos av fröken Hesselgren (liberal) samt herrar
            Jo- hansson i Hornsberg (liberal) och Magnusson (socialdemokrat).
            Andra kam- marens utskott, fortfarande med Laurén som ordförande,
            tillstyrkte den i kammaren väckta motionen med en majoritet av
            tio röster; två reservanter hemställde om avslag. Det visade sig
            nu, trots allt, att frågan genom påminnelserna vunnit i aktualitet.
            I båda kamrarna, och i synnerhet i den första, blevo överlägg-
            ningarna långvarigare än någonsin förut. Den senare kammarens
            nya ut- skott lyckades dock samla 66 röster mot 34, som tillstyrkte.
            I andra kam- maren företogs omröstning allenast med tillämpning
            av uppresningsförfaran- det och befanns därvid flertalet ha röstat
            för avslag. Även vid detta tillfälle karakteriserades i kammaren
            diskussionen därav, att socialdemokraten Eng- berg förde motståndets
            talan emot högermannen Laurén samt de socialdemo- kratiska arbetarrepresentanterna
            Ericson i Stockholm och Hagman.
          </p>
          <p xml:id="i-6rYnjcNFzEDPRySL2nuYJk">
            Med den förestående återblicken har jag velat giva en samlad
            föreställning, om vilken långvarig kamp måste föras mot vårt vasallskap
            under utländska makter i språkfrågan. Vi stå inför en bestämd
            föresats att hålla vårt folk nere i oförmåga att göra sig gällande
            i världen på det verksammaste sätt, som står till buds. Även i
            någon folkförbundets kommission lär av Eliel Löfgren efter bemyndigande
            riktats erinringar emot den motion om främ- jande av världsspråket
            esperanto, som inom förbundet år 1920 väckts av ombud från flera
            stater och sedan efter utförlig undersökning förordats av förbundets
            generalsekretariat. En annan episod, som såvitt jag förstår belyser
            den parlamentariska krisen, får här icke förbigås. Vid landsorganisationens
            kongress 1926 hade av gruv- industriarbetarförbundets avdelning
            nr 4 Malmberget och järnvägsmanna- förbundets avdelning nr 24
            i Stockholm motionerats om esperanto såsom världsspråk. Den behandling
            denna fråga fick i det tysta på denna kongress bör enligt min
            mening komma till offentligare kännedom och begrundande. Kongressens
            protokoll i denna punkt lyder ordagrant sålunda:
          </p>
          <p xml:id="i-DTHhsXaSzvEcskiTS1erg4">
            »Dagordningens punkt XXXXIV: Esperanto. Följande motioner förelågo
            (nr 185—186): Motion nr 185. Av gruvindustriarbetarförbundets
            avdelning nr 4, Malm- berget. Frågan om skapandet av ett världsspråk,
            genom vilket arbetarklassen över hela världen skulle ha möjligheter
            att lättare än hitintills komma i
          </p>
          <p xml:id="i-AyxCFn6QogtXgpmvXGezYP">
            Svenska landsorgani- sationens kongress 1926.
          </p>
          <pb facs="riksdagen-motions-pdf/data/1927/mot_1927__fk__197/mot_1927__fk__197-008.pdf"/>
          <fw xml:id="i-WuV8QwCNKvDrYW91s6aeVR">
            8 Motioner i Första kammaren, Nr 197.
          </fw>
          <p xml:id="i-JKSa9kFBi8aDYed2xjwTEU">
            kontakt med varandra har som bekant sedan länge stått på dagordningen.
            Jämsides med arbetarklassens övriga frammarsch, fackligt, politiskt
            och kul- turellt, har dock icke denna fråga om ett internationellt
            världsspråk följt med, utan är frågan i stort sett lika olöst
            som den varit. Orsakerna härtill äro kanske flera. En bland de
            främsta är enligt vår mening, att en hel del av arbetarklassens
            ledare icke har det intresse för denna viktiga frågas lösning
            som den kräver. I arbetet för skapandet av en enad arbetarklass
            över hela världen anse vi skapandet av ett världsspråk som en
            viktig del, varför vi föreslå att kongressen beslutar: att framföra
            frågan om skapandet av och arbetandet för ett internationellt
            världsspråk till förstkommande internationella fackliga världskongress.
            Dess- utom bör landsorganisationen föra fram frågan om införande
            av detta världs- språk i alla skolor och att den internationella
            fackliga rörelsen i alla länder arbetar för detta syftemål.
          </p>
          <p xml:id="i-5uc9CweY9AZtqhdpdDCoHq">
            Motion nr 186. Av järnvägsmannaförbundets avdelning nr 24, Stockholm.
            Utan gensägelse skulle för det nu rådande intensiva internationella
            samarbetet vara till stor fördel, om vi ägde ett gemensamt neutralt
            språk. Särskilt skulle denna fördel göra sig gällande vid internationella
            överläggningar och kon- gresser, vars förhandlingar nu så oerhört
            tyngas av långrandiga och ofta miss- visande översättningar. I
            synnerhet skulle arbetarklassen hava mycket att vinna på införandet
            av ett internationellt hjälpspråk. Detta har också av den internationella
            arbetarrörelsen tidigt uppmärksammats. Redan vid »Internationalens»
            kongress i Lausanne år 1867 antogs en resolution till för- mån
            för ett universellt språk. Många efterföljande kongresser hava
            gjort lik- nande uttalanden. Detta är särskilt förhållandet sedan
            under de senaste decennierna fullständiga världsspråkssystem utarbetats
            och det uppstått en världssspråkrörelse av ganska stort omfång,
            och vari arbetarklassen livligt deltager. Vi vilja här blott erinra
            om, att internationella transportarbetar- förbundets kongress
            i Hamburg år 1924 uttalade sig för användandet av &gt;esperanto»
            såsom språk inom organisationen, ävensom att engelska lands- organisationens
            senaste kongress år 1925 beslöt giva generalrådet i uppdrag att
            erkänna esperanto såsom språk och arbeta för att detsamma undervisas
            i alla under landsorganisationen stående bildningsorganisationer.
            Bland vårt lands arbetare har hitintills världsspråksfrågan icke
            tillräckligt uppmärk- sammats. Men även i vårt land finnas givetvis
            en hel del arbetare, som ned- lägga ett intresserat och intensivt
            arbete för världsspråksfrågans lösning. Av vårt lands tvenne esperatoorganisationer
            är också arbetar-esperanto-för- bundet det största. Vi anse oss
            nu böra påyrka, att den fackliga central- organisationen må giva
            esperantorörelsen sitt stöd. Härmed åsyfta vi icke, att landsorganisationen
            skulle taga några initiativ i frågan, eller att dess representanter
            skola ställa sig i spetsen för världsspråksrörelsen. Men vi anse,
            att världsspråksfrågan är för arbetarklassen och för arbetarrörelsen
            så viktig, att den vid varje tillfälle bör av arbetarnas organisationer
            och re- presentanter för dessa stödjas. Vi hemställa därför, att
            kongressen måtte:
          </p>
          <p xml:id="i-LmqMYzzsYBj9mju19CG9N7">
            dels uttala sig för att esperanto antages såsom internationellt
            språk för arbetarrörelsen,
          </p>
          <p xml:id="i-3faQCFKYmpcEUwB8KJpVb6">
            dels ock besluta uppdraga åt landsorganisationens representanter
            att vid varje tillfälle stödja framkomna förslag, som kunna verksamt
            befrämja esperantos utbredning bland arbetarklassen, i avsikt
            att det ovan uttalade önskemålet snarast möjligt må bliva verklighet.
          </p>
          <pb facs="riksdagen-motions-pdf/data/1927/mot_1927__fk__197/mot_1927__fk__197-009.pdf"/>
          <fw xml:id="i-6Jgg1WbPqE4Yeris1j8eJL">
            Motioner i Första kammaren, Nr 197. 9
          </fw>
          <p xml:id="i-5dxaPWvStFSnpAEUi8V4yU">
            Landssekretariatet förelade i anledning av förestående motioner
            följande Utlåtande nr 56.
          </p>
          <p xml:id="i-xggKBaunVm8wqSvRsPA48">
            I motionerna 185—186 framföres yrkande om att kongressen måtte
            uttala sig för esperanto såsom världsspråk och att landsorganisationen
            skall arbeta för att esperanto blir antaget som hjälpspråk även
            i andra länder. Vid föregående kongress förelade sekretariatet
            följande utlåtande, som av kongressen godkändes: »Utan att underskatta
            behovet av ett internationellt hjälpspråk vill sekretariatet likväl
            framhålla, att man torde ha all anled- ning att antaga, att ett
            sådant språk ej kan komma att få någon som helst betydelse inom
            närliggande tid. Huruvida esperanto eller något annat arti- ficiellt
            språk någon gång kan komma att slå sig igenom är en sak, som sekre-
            tariatet ej anser sig kunna uttala sig om. De olika språken lägga
            dock så stora hinder i vägen för folken att följa varandras impulser
            och erfarenheter samt åstadkomma en så oerhörd klyfta i folkens
            samliv, att det måste ligga varje framåtsträvande kulturrörelse
            om hjärtat att bidraga till en förbättring av nuvarande förhållanden.
            Därvid måste arbetet inriktas med hänsyn till att det skall trygga
            nya möjligheter för kommande släkten att närma sig varandra och
            att kunna tillgodogöra sig kulturens skatter utan hänsyn till
            språket. I anslutning till denna tankegång vill sekretariatet
            hemställa: att kongres- sen måtte besluta att besvara motion nr181
            med att göra nedanstående ut- talande: Kongressen anser, att folkskolan
            måste utvecklas, så att den kan giva en bättre språkunderbyggnad
            än vad fallet nu är. Språkundervisningen bör även omfatta främmande
            språk. Ungdomen uppmanas att begagna den fritid. som numera beredes
            den till främmande språks studier för att därigenom kunna följa
            andra folks liv och tillgodogöra sig deras kulturella skatter,
            och bör arbetarnas bildningsförbund därvid söka giva nödvändig
            handledning.&gt; Genomförandet av ett av alla folk erkänt och
            praktiskt och genomfört hjälp- språk vore givetvis en vinst, som
            sekretariatet gärna såg uppnådd, men då enighet ännu ej synes
            föreligga om vilket hjälpspråk, som skall komma till användning,
            eller om sättet att få ett sådant språk antaget av olika nationer,
            anser landssekretariatet, att det beslut föregående kongress fattade
            nu bör fullföljas, varför sekretariatet hemställer, att kongressen
            måtte återupprepa sitt då fattade beslut genom att göra nedanstående
            uttalande: Kongressen anser, att folkskolan måste utvecklas, så
            att den kan giva en bättre språkunderbyggnad än vad fallet nu
            är. Språkundervisningen bör även omfatta främmande språk. Ungdomen
            uppmanas att begagna den fri- tid. som numera beredes den, till
            studier av främmande språk för att där- igenom kunna följa andra
            folks liv och tillgodogöra sig deras kulturella skat- ter, och
            bör arbetarnas bildningsförbund därvid söka giva nödvändig hand-
            ledning. Herr Arvid Thorberg, landssekretariatet, föredrog sekretariatets
            utlåtande och yrkade bifall till detsamma. Sekreterare Sigfrid
            Hansson: — — — — Herr Ernst Ericson, järnvägsmannaförbundet: Jag
            tillhör den avdelning av mitt förbund, som motionerat i detta
            ärende, och jag ber därför få säga några ord. När denna fråga
            behandlats i Sveriges riksdag, har alltid gjorts gällande, att
            den rörelse, som kommer att lösa världsspråksfrågan, är arbe-
            tarrörelsen, ty den kan frigöra sig från de fördomar, som nu ligga
            hindrande i vägen. Sekretariatet har i stort sett inskränkt sig
            till att upprepa det som
          </p>
          <pb facs="riksdagen-motions-pdf/data/1927/mot_1927__fk__197/mot_1927__fk__197-010.pdf"/>
          <fw xml:id="i-XY8pATBL4daDAQzBk7yARK">
            10 Motioner i Första kammaren, Nr 197.
          </fw>
          <p xml:id="i-VFUH1sk2CfswXgvZ5HjuSq">
            yttrades i frågan vid 1922 års kongress. Då det torde vara önskvärt,
            att en mera bestämd ståndpunkt intages av kongressen, hemställer
            jag om bifall till motion nr 186. " Härmed var debatten avslutad.
            Följande förslag förelågo: Motion nr 185, motion nr 186. Av landssekre-
            tariatet: uttalande nr 56. Kongressen beslöt att bifalla landssekretariatets
            utlåtande nr 56.»
          </p>
          <p xml:id="i-27FZFoxRxDHB3yK9bfucFy">
            Gruvindustriarbetarförbundet synes mig ha träffat huvudet på
            spiken, då det framhåller, att en av de främsta orsakerna till
            världsspråksfrågans svårigheter i Sverige är, att en del av arbetarklassens
            ledare icke ha intresse för frågans lösning. Landssekretariatets
            utlåtande är identiskt med Arthur Engbergs och hans meningsfränders
            i riksdagen uppfattningar i ämnet. Detta utlåtande har nu kongressen,
            sammankallad för andra ändamål, bifallit up- penbarligen i god
            tro och utan att inse vad som bjöds. Internationella transportförbundets
            kongress 1924 och engelska landsorga- nisationens kongress år
            1925 gjorde uttalande för esperanto. Båda dessa organisationer
            skulle kunnat dock förmodas mer än de flesta vara benägna att
            åtnöjas med engelska språket. Men de ha sett stort på saken såsom
            den förtjänar. Vad är det då för mening, att i ett litet land
            som Sverige, vars folk mer än de flesta behöver ett världsspråk
            för att göra sig gällande, låter man arbetarklassens landsorganisation
            stå upp för att uppmana arbetarna in- skränka sig till att söka
            i folkskolan få lära sig något av de tre privilegierade språken
            och att använda sin fritid till studier på dessa språk. Effekten
            blir, säges det, att de därigenom »kunna följa andra folks liv
            och tillgodogöra sig deras kulturella skatter». Sällan har väl
            räckts ett folk väldigare stenören i stället för bröd. Medelklassen
            och icke ens överklassen i stort sett kan ge- nom kunskaper i
            tyska, franska eller engelska följa något av dessa folks liv och
            tillgodogöra sig deras kulturella skatter. Detta är endast ett
            fåtal privi- legierade människor förbehållet. Allraminst kunna
            de på denna ensidiga, högst tresidiga väg intränga i de hundratals
            övriga folkens liv och andliga skatter, vilka väl också äro verkligheter.
            Detta trolleri skall däremot arbetarklassen kunna utföra, arbetare,
            små- brukare, tjänstemän och hela det övriga folket med de två
            tomma händerna. Är det verkligen på detta sätt &gt;proletärerna
            i alla länder» skola finna var- andra? Landssekretariatet förespeglar
            sina massor, att de böra sättas i till- fälle att på originalspråket
            taga del av exempelvis den sista prisbelönta franska romanen.
            Varför inte uppfordra dem också att på fritider lära sig forngrekiska
            för att kunna på originalspråket läsa Platos skrifter, vilka inne-
            fatta en mycket stor skatt och äro grundläggande för kulturen.
            Förhållandet är, att alla klasser i vårt land både högre och lägre
            bibringas kännedom om andra folks liv och kultur genom svenska
            läroböcker, sven- ska tidningar och svenska översättningar. Detta
            är under nuvarande för- hållanden enda möjliga sättet och kommer
            alltid att vara det. Därigenom
          </p>
          <pb facs="riksdagen-motions-pdf/data/1927/mot_1927__fk__197/mot_1927__fk__197-011.pdf"/>
          <fw xml:id="i-NX1wBTaXMCLSnxjy7T6cQK">
            Motioner i Första kammaren, Nr 197. 11
          </fw>
          <p xml:id="i-Ct7watALPFLXHKgmS2N9or">
            få vi också kunskap om alla folks liv och kultur och icke bara
            om ett, högst tre folk. Först genom ett överkomligt och enkelt
            världsspråk, som kan tillägnas av folkens djupa led och inläras
            i alla skolor, kan för framtida släkten öppna sig nya möjligheter.
            De kunna i alla länder få läsa översätt- ningar på ett språk,
            som de förstå, och läsa originalarbeten i den mån de utkomma på
            världsspråket. De kunna då också på den enda väg, som är möjlig,
            omsider även personligen diskutera, samråda och tala med varandra
            samt skriva till varandra i alla länder. Landsorganisationens
            kapitulation, såvitt jag förstår, för studentexamensfolket leder
            verkligen tankarna till Karl Marx” ord om, att arbetarklassens
            befrielse måste vara dess eget verk. Att studier — till stor del
            bortkastade — i något av de tre levande språken tills vidare uppmuntras
            och idkas är visserligen betingat av de nuvarande nödvändigheterna.
            Vad som med min uppfattning är anmärkningsvärt i det kongressen
            förelagda uttalandet, är att det stannar vid nämnda förord såsom
            framtidens hopplösa lösen och ej inlåter sig på den av motionärerna
            begärda opinionsyttringen för ett världsspråk. Något intresse
            för världsspråket såsom ett hjälpmedel åtminstone för &gt;pro-
            létärer i alla länder förenen eder», har jag för min del icke
            heller erfarit från kommunisterna. På min fråga 1918 till Lenin,
            om han ej ville verka för ett enhetligt världsspråk, sporde han,
            varför det behövde vara ett allenast. Vi hava redan tre världsspråk,
            sade han, och ryskan blir det fjärde. I Sverige har på min förfrågan
            sagts, att meningarna bland de svenska kommunisterna äro delade.
            I riksdagen har ingen mer än C. Winberg uppträtt för saken. Då
            jag hösten 1925 besökte Amerika för deltagande i interparlamentariska
            unionens kongress, angreps jag upprepade gånger av en svensk kommunistisk
            tidning i Chikago kallad &gt;Ny Tid», som sökte göra troligt,
            att jag, såsom tillhörande socialdemokratiska partiet och tillika
            pacifist, rest till Amerika endast för att &gt;kyssa Morgans kjortelfåll».
            När bladet sedan läst i pressen, att jag verkat på kongressen
            för ett världsspråk, utlades detta i tidningen så, att jag hade
            »advocerat» för ett världsspråk. Intresset synes även där vara
            minimalt. De andliga värdena hava ringa marknad i partilivet.
            Detta förfäktande av vårt folks fortsatta vasallskap i språkfrågan
            upp- fordrar dem, som eftersträva vårt folks och alla andra folks
            och särskilt de djupa ledens frigörelse, att fortfarande obevekligt
            resa sig mot detta främ- mande ok. Vårt folk har, förmäles det
            från orterna, fått en ny längtan efter denna befrielse genom rundradions
            utsträckande utöver landets gränser. Man vill förstå vad som talas
            även från de främmande länderna, men den stora mas- san abonnenter
            kan det icke, och skola aldrig kunna det, förrän världssprå- ket
            kommit med sin nya värld. Det behöves nu handling. Det gäller
            att icke längre sticka huvudet i busken utan erkänna, att befriaren
            heter »esperanto&gt;, som ju obestridligen är en genial skapelse
            och ett levande, lättlärt och logiskt språk, som talas sedan årtionden
          </p>
          <p xml:id="i-NmPLY9cu1XBGUyA84Qsp15">
            Det kräves handling.
          </p>
          <pb facs="riksdagen-motions-pdf/data/1927/mot_1927__fk__197/mot_1927__fk__197-012.pdf"/>
          <p xml:id="i-WUdS1iZacnXYAaWQopNtSv">
            Yrkande.
          </p>
          <fw xml:id="i-4SeLGQG3TfW1icDUjv66uS">
            12 Motioner i Första kammaren, Nr 197.
          </fw>
          <p xml:id="i-Q1BevB1X8UR1J2zy3PygN6">
            i de flesta länder. Ido bygger på samma grund, dess förbättringar
            äro dock Omtvistade, och vi få ej längre uppehålla det officiella
            erkännandet av den språkform, som redan fått stor aktualitet ute
            i världen. När världsspråket blir en officiell angelägenhet och
            föremål för internationell överenskom- melse, då må överläggningar
            äga rum, om några uppenbara förbättringar böra i det sammanhanget
            vidtagas. Folkförbundets uppgift är ju att binda samman folken
            till fredlig sam- verkan och förståelse. Ett av de yppersta medel
            därtill bör vara världsspråket, som förenar andarna inom de olika
            nationerna. Det bör således minst av allt felas i förbundets idéprogram.
          </p>
          <p xml:id="i-AdnkCGsh6yV3a6adJGLg6j">
            På grund av vad sålunda anförts hemställes,
          </p>
          <p xml:id="i-YHu2UjcpJygCzE2pN4sHHk">
            att riksdagen ville: 1) uttala såsom sin uppfattning, att de
            tre europeiska språkens — franskans, engelskans och tyskans —
            privilegie- rade ställning utgör ett oöverstigligt hinder för
            folkförbröd- ringen; 2) erinra om att detta vasallskap håller
            icke minst det svenska folket nere i oförtjänt betydelselöshet
            samt vållar dess ungdom och vuxna otroliga mödor, tidsförluster
            och omkostnader utan motsvarande valuta; 3) betona att en resning
            mot förenämnda tre språkfamil- jers förtryck över alla andra språkfamiljer,
            stora och små, utgör en av tidens viktigaste angelägenheter; 4)
            giva ett uttryck för denna sin uppfattning genom att hos Kungl.
            Maj:t begära svenskt initiativ till att i folkförbun- dets akt
            genomförandet av ett världsspråk upptages såsom en av förbundets
            uppgifter, samt att därvid främst överväges detta språks uppbyggande
            på grundvalen av esperanto, som sedan årtionden utgör ett levande
            inom de flesta länder talat, lättlärt och logiskt världsspråk.
          </p>
          <p xml:id="i-Ub9AEeq84kYhCq2eJVr1oy">
            Stockholm den 20 februari 1927. Carl Lindhagen.
          </p>
          <p xml:id="i-Fqfrpv3Bi4npiLwb8Mdwvh">
            INNEHÅLL. Sid, Resning mot språkförtrycket = «o.ssssssesseserserrrsrrrsrrrrr
            rr rr rr rr error sa 1 Svenska statsmakten och befrielseverket,
            1911—1926 .........ssoosssossos sena 2 Svenska landsorganisationens
            kongress 1926 .s.ssssssssssssseress rss rss sea 7 Det kräves handling
            .ssssssesseerresrrrrrserrrrrrrer rr rss rss rr rss rss ess 11
          </p>
          <p xml:id="i-YDhJt9U2ZhYWezE4iJJgiN">
            Yrkande oCsosoeeeeeeeeeressesssrserrrr rs r Res rr Kr rs K Kerr
            RKS KKS SR Rs sa 12
          </p>
        </div>
      </div>
    </body>
  </text>
</TEI>
