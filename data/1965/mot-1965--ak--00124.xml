<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1965--ak--00124">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1965/mot_1965__ak__124/mot_1965__ak__124-001.pdf"/>
      <fw xml:id="i-Q69ANxbAfuTZTPq5YuLrd2">
        Motioner i Andra kammaren, nr 124 år 1965 13
      </fw>
      <div xml:id="i-8F2oMnfxhri9PWPPRxsomb" type="motHeader">
        <div xml:id="i-LSBcJTrz48Ai2jd98mqwEE" type="motTitle"/>
        <div xml:id="i-GgSkRyRjHovsMRb2eURQcU" type="motSubmissionInfo"/>
      </div>
      <div xml:id="i-K1uJhjAcBySjS8vQR9CNKj" type="motBody">
        <div xml:id="i-DXd56HjcjDuLaJcJ4iigeJ">
          <p xml:id="i-23M58Z3sb2LLqm9scqeBz4">
            Nr 124
          </p>
          <p xml:id="i-S7AD3eswQS2BWk6M86HdAe" type="titleString">
            Av herr Heckscher m. fl. om tilläggspensioner till vissa ålders-
            pensionärer m. fl.
          </p>
          <p xml:id="i-AWW9MRx6f7j7196jQboguk">
            (Lika lydande med motion nr 103 i Första kammaren)
          </p>
          <p xml:id="i-F1h5qV44EctaraMy7872Y3">
            Reformarbetet på pensionsväsendets område har sedan gammalt haft
            som utgångspunkt att man uppfattat det som en skyldighet för samhället
            att garantera en dräglig levnadsstandard åt de gamla, vilkas insatser
            under deras arbetsföra ålder ju haft grundläggande betydelse för
            att bygga upp det välstånd, av vilket följande generationer kunnat
            draga nytta. Dessa synpunkter spelade en avgörande roll också
            under den diskussion som under åren 1957—1959 föregick beslutet
            om den allmänna tjänstepen- sioneringen. Vidsträckt enighet rådde
            därvid om att folkpensionerna ej ens efter den 1958 beslutade
            höjningen kunde anses tillräckliga för att tillgodo- se de gamlas
            berättigade anspråk på tillräcklig levnadsstandard. Meningar-
            na var däremot delade i fråga om de vägar på vilka målet — en
            högre lev- nadsstandard för de gamla — bäst skulle kunna uppnås.
            Härvid dominerade två grundläggande spörsmål. Det ena var huruvida
            en pensionsreform borde byggas på premiereservsystem eller på
            fördelnings- system. Som bekant innebär det förra, att pensionen
            göres beroende av de avgifter som vederbörande under sin arbetsföra
            ålder inbetalat för sin egen pensionering, och som därefter i
            en eller annan form fonderats. Fördel- ningssystemet betyder ju
            däremot, att de generationer som vid varje sär- skild tidpunkt
            befinner sig i arbetsför ålder, genom sina avgifter finansie-
            rar pensionerna åt de gamla som trätt ut ur arbetslivet. Valet
            mellan de båda senare alternativen hade avgörande betydelse också
            för frågan om frivillighet eller obligatorium. Det framhölls i
            olika sammanhang, att för- delningssystemet kunde tillämpas endast
            om man byggde på ett »försäk- ringskollektiv&gt; som var tillräckligt
            stort för att garantera att medel stod till förfogande för att
            finansiera utlovade pensioner. Beslutet innebar att man valde
            fördelningsmetoden och därför också gjorde systemet obligatoriskt,
            med vissa smärre undantag. Härvid åbe- ropades, att folkpensioneringen
            finansierades enligt fördelningssystemet och att detta medfört
            betydande fördelar. &gt;»Genom att finansiera tilläggspensio-
            neringen enligt samma metod som folkpensioneringen kan man utnyttja
            dessa fördelar för hela pensionssystemet», hette det på s. 43
            i 1959 års pro- position som vann riksdagens bifall. även andra
            argument anfördes för valet av fördelningssystem, bl. a. att man
            därigenom fick möjlighet att göra
          </p>
          <pb facs="riksdagen-motions-pdf/data/1965/mot_1965__ak__124/mot_1965__ak__124-002.pdf"/>
          <fw xml:id="i-DYKNrqtVt9c4dUGveCLfMN">
            14 Motioner i Andra kammaren, nr 124 år 1965
          </fw>
          <p xml:id="i-YZhQbu83cfZv29vGLHLLAR">
            pensionerna värdebeständiga och att man kunde »frigöra sig från
            det rigo- rösa samband mellan avgifter och förmåner som kännetecknar
            privat för- säkring». Å andra sidan infogades i systemet ändock
            en betydande fond- bildning dels för att undanröja risker för
            att avgifterna skulle komma att alltför starkt variera på grund
            av de växlande kraven på utbetalning av pensioner, dels för att
            trygga ett tillräckligt sparande, särskilt som ersättning för
            befarade minskningar i det frivilliga försäkringssparandet. Motsvarande
            synpunkter har inverkat också på fastställandet av pen- sionsavgifternas
            storlek. De relativt höga avgifter, som planerats och i av- seende
            på tiden fram till 1969 redan fastställts, har bestämts med hänsyn
            till önskemålet att undvika alltför stora avgiftshöjningar i framtiden
            då kra- ven på utbetalning av pensioner kommer att växa. Avgiftsintäkterna
            har emellertid blivit större än vad som ursprungligen beräknades.
            Härtill bidrar särskilt den omständigheten att realinkomstnivån
            stigit snabbare än vad som förutsattes. Eftersom avgifterna bestämts
            till viss procent av utgående inkomster har detta direkt inverkat
            på avgiftsin- täkternas storlek. Å andra sidan beräknas utgående
            pensioner ju på grund- val av vederbörandes inkomst under de femton
            bästa arbetsåren, vilket vid stigande inkomstnivå betyder att
            kraven på utbetalningar växer långsam- mare än avgifterna. Eftersom
            både den stigande lönenivån och den belast- ning på inkomsterna,
            som ATP-avgifterna innebär, slagit igenom i en sti- gande prisnivå,
            är det uppenbart att alla konsumenter till betydande del medverkar
            i ATP-systemets finansiering, vare sig de själva kan påräkna förmåner
            därifrån eller ej. I motiveringarna för den allmänna tjänstepensioneringen
            uttalades i oli- ka sammanhang som en grundprincip, att den skapade
            pensionstryggheten borde »såvitt möjligt komma alla till godo&gt;
            (prop. nr 55/1958, s. 90). Så skedde emellertid icke. Vissa gränser
            fastställdes. I princip uppställdes krav på att vederbörande för
            att få full pension måste under minst 30 år ha förvärvat »pensionspoäng»
            genom att avgifter inbetalats för dem, men sam- tidigt gjordes
            vissa undantag härifrån. Sålunda skulle oavkortad ATP- pension
            kunna utgå till alla som var födda 1914 eller senare, trots att
            först de som var födda 1924 hade möjlighet att uppnå fulla pensionspoäng.
            Å andra sidan undantogs vissa grupper. Sålunda skulle ingen kunna
            få ATP- pension utan att under minst två (senare tre) år ha genom
            inbetalade av- gifter förvärvat pensionspoäng, och ingen skulle
            få tillgodoräkna sig av- gifter som inbetalats sedan han uppnått
            65 års ålder. I praktiken betydde detta bl. a., att ingen som
            var född tidigare än 1896 skulle ha möjlighet att bli delaktig
            i systemet, liksom att invalider och änkor, för vilka pensions-
            tillfället inträffade innan avgifter inbetalats under tillräckligt
            lång tid (dvs. före 1963), skulle komma att ställas utanför. I
            fråga om vissa andra pen- sionstagare blir tjänstepensionen till
            följd av dessa bestämmelser opropor- lionerligt liten. Att detta
            innebar bestämda avvikelser från fördelnings-
          </p>
          <pb facs="riksdagen-motions-pdf/data/1965/mot_1965__ak__124/mot_1965__ak__124-003.pdf"/>
          <fw xml:id="i-GzgfZziH2vFs9YSLJmxX5Z">
            Motioner i Andra kammaren, nr 124 år 1965 15
          </fw>
          <p xml:id="i-XLYfczL8QaKh8CrJDUaEZw">
            systemet ligger i öppen dag. Lika klart är att de fastställda
            gränserna var godtyckliga. Någon motivering för dem anfördes ej,
            utan det måste antas att de helt enkelt betingades av hänsyn till
            vad man när beslutet fattades ansåg att systemet hade möjlighet
            att bära. Detta betyder, att ATP-systemet innefattar orättvisor
            som måste rättas till så snart de ekonomiska möjligheterna föreligger.
            Ungefär en miljon ålderspensionärer, änkor och invalider har ställts
            utanför; en förbättring av deras ekonomiska ställning utgör ett
            rättvisekrav av första ordningen. Det kan icke göras gällande,
            att den kategoriklyvning som träffar dem är motiverad med hänsyn
            till att inga avgifter inbetalats för deras räkning, särskilt
            i betraktande av vad som nyss framhållits i fråga om övervältringen
            av pensionskostnaderna på konsumtionen. Dessutom har de som tillhör
            denna kategori under sin arbetsföra ålder i flertalet fall haft
            lägre inkomst än nu arbetande generationer och därmed också haft
            svårare att genom egna insatser betala för en frivillig pensionering.
            Eftersom utbetalning av ATP-pensioner numera börjat ske och verk-
            ningarna av de här berörda omständigheterna visar sig även i praktiken
            kan problemet icke längre lämnas åsido. En utredning av frågan
            på vilket sätt pensionsrättvisa skall kunna skapas för den miljon
            ålderspensionärer, änkor och invalider, som ställts utanför ATP
            eller endast får oproportio- nerligt små pensioner, bör därför
            komma till stånd. Till följd av en rad omständigheter torde det
            icke vara möjligt att till- godose dessa pensionärer enligt samma
            grunder som tillämpas för dem som nu är berättigade till tjänstepension.
            Lösningen måste därför sökas i schablonmässigt beräknade pensionstillägg.
            Härvid bör även övervägas huru dessa pensionstillägg skall anknytas
            till redan beslutade pensionsformer — folkpensionen respektive
            ATP-pensio- nen. Enligt vår uppfattning talar emellertid de starkaste
            skälen för att man väljer det andra av dessa alternativ — en tilläggspension
            inom ATP-syste- mets ram. Eftersom avgiftsintäkterna i detta system,
            såsom nyss fram- hållits, vuxit snabbare än beräknat, bör utrymme
            finnas för att under den övergångsperiod, då problemet kvarstår,
            på denna väg finansiera tilläggs- pensioner av begränsad omfattning
            till de nu eftersatta äldre pensionärer- na. Vad som därvid skulle
            ske vore att man för ändamålet begagnade en motsvarande del av
            de växande avgifter, varom beslut redan fattats, och som endast
            i viss omfattning erfordras för att infria gjorda pensionsut-
            fästelser. De redan uppbyggda fonderna skulle inte behöva tas
            i bruk för ändamålet. Häremot kan icke invändas, att ett sådant
            förfarande på något sätt skulle inkräkta på rättigheter som tillkommer
            dem för vilka pensionsavgilfter betalas. Deras pensioner skulle
            på intet sätt äventyras genom en åtgärd sådan som den här skisserade.
            Det är vidare just karakteristiskt för det inom allmänna tjänstepensioneringen
            tillämpade fördelningssystemet, att
          </p>
          <pb facs="riksdagen-motions-pdf/data/1965/mot_1965__ak__124/mot_1965__ak__124-004.pdf"/>
          <fw xml:id="i-Rxc84Sr3acY6Ytj4ir486T">
            16 Motioner i Andra kammaren, nr 124 år 1965
          </fw>
          <p xml:id="i-XTBRhRwJakEhYEeYYqLScu">
            intet direkt samband mellan avgifter och förmåner föreligger.
            I åtskilliga fall betalas dessutom avgifter utan att någon rätt
            till pension därigenom grundlägges. Beaktas bör däremot att man
            vid detta förfarande måste på något sätt kompensera minskningen
            av det tvångssparande som ligger i att avgifts- intäkterna är
            så mycket större än vad utbetalningen av pensioner kräver. En
            sådan kompensation måste enligt vår mening sökas i ett ökat personligt
            sparande. I särskild motion har vi lagt fram förslag till åtgärder
            som skall medföra en sådan ökning av det personliga sparandet.
            Inom ett par år måste dessa, om de blir genomförda, kunna ge full
            ersättning för en vä- sentlig minskning av tvångssparandet inom
            ATP. Det kan emellertid dröja någon tid innan effekten helt slår
            igenom. Det kan därför finnas skäl att genomföra tilläggspensionssystemet
            icke med en gång, utan i etapper. Vi har utgått från att de här
            ifrågavarande tilläggspensionerna vid full ut- byggnad skall uppgå
            till 1 800 kronor för ogift pensionär och 2 700 kronor för gift
            par, eller tillskott upp till dessa belopp för pensionärer som
            uppbär lägre allmän tjänstepension än den sålunda angivna. Tilläggspensionerna
            kan då under första året sättas till 600 respektive 900 kronor,
            andra året till 1 200 respektive 1800 kronor och först tredje
            året till slutbeloppen. Den utredning, vilken enligt vår mening
            är nödvändig innan förevarande problem kan bringas till praktisk
            lösning, bör icke ta alltför lång tid i an- språk. Underlaget
            för erforderliga beräkningar föreligger i tidigare verk- ställda
            utredningar och i förarbetena för beslut, som redan fattats av
            riks- dagen. Om utredningen inledes och genomföres med största
            skyndsamhet, bör beslut i ärendet kunna fattas redan av 1966 års
            riksdag. Den första ut- betalningen av tilläggspensioner kan då
            äga rum redan under år 1966. Vi föreslår därför, att riksdagen
            måtte i skrivelse till Kungl. Maj:t hemställa om skyndsam utredning
            av frågan om tilläggspensioner till de ålderspensionärer, änkor
            och invalider som utan eget förvållande ställts utanför ATP-systemet
            eller endast upp- bär tjänstepensioner som är oproportionerligt
            små, samt att utredningen måtte verkställas så snabbt, att förslag
            i ärendet kan föreläggas 1966 års riksdag.
          </p>
          <p xml:id="i-NPDaZgHWqtCdfAtUGhE7Kk" type="date">
            Stockholm den 22 januari 1965
          </p>
          <div xml:id="i-5GchyuPo5sWLR7UZKntHRP" type="signatureBlock">
            <list xml:id="i-4u5mga1QTgFRH9PdpLYBjS">
              <item xml:id="i-7vwag3GUs9Z3qzvnaZHdnJ" who="unknown" type="signature">
                Gunnar Heckscher Gösta Bohman Leif Cassel Rolf Eliasson Tage
                Magnusson Hans Nordgren Bo Turesson Karin Wetterström
              </item>
            </list>
          </div>
          <p xml:id="i-DwDuz1pt9ZcCKHewD298oc">
            MARCUS BOKTR. STHLM 1965 650024
          </p>
        </div>
      </div>
    </body>
  </text>
</TEI>
