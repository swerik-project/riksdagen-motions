<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202122-NU-02432">
  <teiHeader>
    <fileDesc>
      <titleStmt>
        <title>Regional tillväxt – för ett levande Sverige</title>
        <author corresp="i-Y6pV2kmHmseFnW9xv9t8yX">av Eric Palmqvist m.fl. (SD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2021/22:2432 av Eric Palmqvist m.fl. (SD)</title>
          <idno type="rdwebb">H9022432</idno>
          <rs type="number">2432</rs>
          <orgName type="comitteeAbbreviation">NU</orgName>
          <ref type="dokument_url_text">http://data.riksdagen.se/dokument/H9022432/text</ref>
          <ref type="dokument_url_html">http://data.riksdagen.se/dokument/H9022432</ref>
          <ref type="dokumentstatus_url_xml">http://data.riksdagen.se/dokumentstatus/H9022432</ref>
          <ref type="docx">http://data.riksdagen.se/fil/89033CBA-CDB3-4684-B75B-2A4640B5BE94</ref>
          <ref type="pdf">http://data.riksdagen.se/fil/2D1FCCAE-1AE5-4239-9900-D8C0B266AEF2</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-Y6pV2kmHmseFnW9xv9t8yX</idno>
            <name>Eric Palmqvist</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-PtgVSQS6zzFSG7jQDufZYA</idno>
            <name>Tobias Andersson</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-5JKbBodBpCZ1A4ajEWCxPv</idno>
            <name>Mattias Bäckström Johansson</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-DF6yJMSNGfT6HwisDSi4qz</idno>
            <name>Josef Fransson</name>
            <state type="partyAffiliation" ref="Q504069">
              <desc>SD</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-AzkwXrXazm5C223n4sjSK9" type="signed"/>
        <correspContext corresp="i-AzkwXrXazm5C223n4sjSK9">
          <note type="signatory" corresp="i-Y6pV2kmHmseFnW9xv9t8yX"/>
          <note type="signatory" corresp="i-PtgVSQS6zzFSG7jQDufZYA"/>
          <note type="signatory" corresp="i-5JKbBodBpCZ1A4ajEWCxPv"/>
          <note type="signatory" corresp="i-DF6yJMSNGfT6HwisDSi4qz"/>
        </correspContext>
        <correspAction type="submitted" xml:id="i-BcNEyiS2hcqkYDD1djNscw">
          <date when="2021-10-01"/>
          <time when="18:30:38"/>
        </correspAction>
        <correspAction type="reviewed" xml:id="i-AGfdUBc5DvGAyqZ1Z7QprJ">
          <date when="2021-10-04"/>
          <time when="13:07:55"/>
        </correspAction>
        <correspAction type="referred" xml:id="i-TCY75wVxLtAwf3EFqbQruj">
          <date when="2021-10-14"/>
        </correspAction>
        <correspAction type="assigned" xml:id="i-YN4LqkVQ533dvH6aGzsbDr">
          <date when="2022-10-05"/>
          <time when="11:44:08"/>
        </correspAction>
        <correspContext corresp="i-YN4LqkVQ533dvH6aGzsbDr">
          <ref type="assignedTo">Näringsutskottet</ref>
        </correspContext>
        <correspAction type="behandlas_i" xml:id="i-UQ7mrGKgFM4ik8Yb7LztQm"/>
        <correspContext corresp="i-UQ7mrGKgFM4ik8Yb7LztQm">
          <ref type="uppgift">2021/22:NU99</ref>
          <ref type="ref_dok_id">H901NU99</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">NU99</ref>
          <ref type="ref_dok_titel">Regional utveckling</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-L9JdPzr5f38NLdvdtU8rkP"/>
        <correspContext corresp="i-L9JdPzr5f38NLdvdtU8rkP">
          <ref type="uppgift">2021/22:TU17</ref>
          <ref type="ref_dok_id">H901TU17</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">TU17</ref>
          <ref type="ref_dok_titel">Infrastrukturfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-Tjmtmii1fD5Fiin21sAmSL"/>
        <correspContext corresp="i-Tjmtmii1fD5Fiin21sAmSL">
          <ref type="uppgift">2021/22:TU6</ref>
          <ref type="ref_dok_id">H901TU6</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">TU6</ref>
          <ref type="ref_dok_titel">Digitaliserings- och postfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-B3T4u1dEckSGGvemDv59QY"/>
        <correspContext corresp="i-B3T4u1dEckSGGvemDv59QY">
          <ref type="uppgift">2021/22:SoU10</ref>
          <ref type="ref_dok_id">H901SoU10</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">SoU10</ref>
          <ref type="ref_dok_titel">Alkohol-, narkotika-, dopnings-, tobaks- och spelfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-VkXMbHimEPviaqTy2efBsF"/>
        <correspContext corresp="i-VkXMbHimEPviaqTy2efBsF">
          <ref type="uppgift">2021/22:MJU20</ref>
          <ref type="ref_dok_id">H901MJU20</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">MJU20</ref>
          <ref type="ref_dok_titel">Jordbrukspolitik</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-QW4MpWnZf9FAM5Q9aQ6uWE"/>
        <correspContext corresp="i-QW4MpWnZf9FAM5Q9aQ6uWE">
          <ref type="uppgift">2021/22:KU27</ref>
          <ref type="ref_dok_id">H901KU27</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">KU27</ref>
          <ref type="ref_dok_titel">Offentlig förvaltning</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-2s2V6g6ahojupfNwgsW34d"/>
        <correspContext corresp="i-2s2V6g6ahojupfNwgsW34d">
          <ref type="uppgift">2021/22:FiU25</ref>
          <ref type="ref_dok_id">H901FiU25</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">FiU25</ref>
          <ref type="ref_dok_titel">Statlig förvaltning</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-GV6HY821e7aq8svPiNHkbo"/>
        <correspContext corresp="i-GV6HY821e7aq8svPiNHkbo">
          <ref type="uppgift">2021/22:MJU21</ref>
          <ref type="ref_dok_id">H901MJU21</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">MJU21</ref>
          <ref type="ref_dok_titel">Jordbrukspolitik</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-FPAJFtr5vSzGYmWm5EQYri"/>
        <correspContext corresp="i-FPAJFtr5vSzGYmWm5EQYri">
          <ref type="uppgift">2021/22:SkU15</ref>
          <ref type="ref_dok_id">H901SkU15</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">SkU15</ref>
          <ref type="ref_dok_titel">Punktskatt</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-WAfsMvUzLrVVGWC2GQESje"/>
        <correspContext corresp="i-WAfsMvUzLrVVGWC2GQESje">
          <ref type="uppgift">2021/22:SkU17</ref>
          <ref type="ref_dok_id">H901SkU17</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">SkU17</ref>
          <ref type="ref_dok_titel">Skatteförfarande och folkbokföring</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-ApvhJyV4dhXiKXNAmK2TEY"/>
        <correspContext corresp="i-ApvhJyV4dhXiKXNAmK2TEY">
          <ref type="uppgift">2021/22:TU16</ref>
          <ref type="ref_dok_id">H901TU16</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">TU16</ref>
          <ref type="ref_dok_titel">Infrastrukturfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-6YXhdqY2EUQrCQQ1jjgrN3"/>
        <correspContext corresp="i-6YXhdqY2EUQrCQQ1jjgrN3">
          <ref type="uppgift">2021/22:NU11</ref>
          <ref type="ref_dok_id">H901NU11</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">NU11</ref>
          <ref type="ref_dok_titel">Regional utveckling</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-LeRPgmvbQRVXMsLyNV26fj"/>
        <correspContext corresp="i-LeRPgmvbQRVXMsLyNV26fj">
          <ref type="uppgift">2021/22:MJU27</ref>
          <ref type="ref_dok_id">H901MJU27</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">MJU27</ref>
          <ref type="ref_dok_titel">En ökad differentiering av strandskyddet</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">Motion till riksdagen 2021/22:2432 av Eric Palmqvist m.fl. (SD) Regional tillväxt – för ett levande Sverige</div>
      </div>
      <div type="motBody">
        <div type="TOC" xml:id="i-8eh4RbHnLSqR8BouZSd7yX">
          <head>
            Innehållsförteckning
          </head>
          <list>
            <item style="indent-level: 1">
              Förslag till riksdagsbeslut
            </item>
            <item style="indent-level: 1">
              Motivering
            </item>
            <item style="indent-level: 2">
              Hållbar tillväxt för företag och medborgare i landets alla regioner
            </item>
            <item style="indent-level: 2">
              Ökade intäkter för regionerna
            </item>
            <item style="indent-level: 2">
              Infrastruktur
            </item>
            <item style="indent-level: 2">
              Skatt på avstånd
            </item>
            <item style="indent-level: 2">
              Transportbidrag
            </item>
            <item style="indent-level: 2">
              Utlokalisering av myndigheter
            </item>
            <item style="indent-level: 2">
              Stärkt medborgarservice och Statens servicecenter
            </item>
            <item style="indent-level: 2">
              Bredband och IT
            </item>
            <item style="indent-level: 2">
              Statliga myndigheters digitala plattformar
            </item>
            <item style="indent-level: 2">
              Lanthandlarnas roll som ombud för statliga bolag
            </item>
            <item style="indent-level: 2">
              Stöd för kommersiell service på landsbygden
            </item>
            <item style="indent-level: 2">
              Öppna upp för gårdsförsäljning
            </item>
            <item style="indent-level: 2">
              Utred differentierad alkoholskatt
            </item>
            <item style="indent-level: 2">
              Strandskyddet
            </item>
            <item style="indent-level: 2">
              Odlingsgränsen och renbetesfjällen
            </item>
            <item style="indent-level: 2">
              Marknadsknallar
            </item>
          </list>
        </div>
        <div type="motProposal" subtype="förslag">
          <head xml:id="i-NSxU53pUKEo6gHt17Jw6o3">
            Förslag till riksdagsbeslut
          </head>
          <list style="ol">
            <item xml:id="i-UcauBtWGZU7wiXsX8UXfkQ">
              Riksdagen ställer sig bakom det som anförs i motionen om hållbar
              tillväxt för företag och medborgare i landets alla regioner och
              tillkännager detta för regeringen.
            </item>
            <item xml:id="i-Stma8LyZVq3DnqHV5zi8UM">
              Riksdagen ställer sig bakom det som anförs i motionen om ökade
              intäkter för regionerna genom en regionalisering av fastighetsskatten
              på industrifastigheter och elproduktionsenheter och tillkännager
              detta för regeringen.
            </item>
            <item xml:id="i-5UG4eG3bVMWdhMjrkwRuSf">
              Riksdagen ställer sig bakom det som anförs i motionen om infrastruktur
              och tillkännager detta för regeringen.
            </item>
            <item xml:id="i-3eTcuRAKm1rEbQ5epp7fxx">
              Riksdagen ställer sig bakom det som anförs i motionen om att
              motverka skatt på avstånd och tillkännager detta för regeringen.
            </item>
            <item xml:id="i-CJYS3ykDrhnz4hxA3KybRg">
              Riksdagen ställer sig bakom det som anförs i motionen om utlokalisering
              av statliga myndigheter och tillkännager detta för regeringen.
            </item>
            <item xml:id="i-YZtLrwK6EHR3p3C9Q5oTVY">
              Riksdagen ställer sig bakom det som anförs i motionen om stärkt
              medborgarservice och Statens servicecenter och tillkännager detta
              för regeringen.
            </item>
            <item xml:id="i-W2QmwEjCkVkscjySjkhRjn">
              Riksdagen ställer sig bakom det som anförs i motionen om bredband
              och mål för tillgång till snabbt internet i hela Sverige och tillkännager
              detta för regeringen.
            </item>
            <item xml:id="i-MATJHMYNy7PApYeeHBLz2Q">
              Riksdagen ställer sig bakom det som anförs i motionen om statliga
              myndigheters digitala plattformar och tillkännager detta för regeringen.
            </item>
            <item xml:id="i-VuuCRV9esoBwsTvwTJNWuT">
              Riksdagen ställer sig bakom det som anförs i motionen om lanthandlarnas
              roll som ombud för statliga bolag och tillkännager detta för regeringen.
            </item>
            <item xml:id="i-GSVtDySR4pY11wz8BpSBEh">
              Riksdagen ställer sig bakom det som anförs i motionen om stöd
              för kommersiell service på landsbygden och tillkännager detta
              för regeringen.
            </item>
            <item xml:id="i-KJsfHpFkZQsNr8qeRcvf6q">
              Riksdagen ställer sig bakom det som anförs i motionen om att
              öppna upp för gårdsförsäljning utan vidare dröjsmål och tillkännager
              detta för regeringen.
            </item>
            <item xml:id="i-H5gujPR2Fqm6ny799MJe3y">
              Riksdagen ställer sig bakom det som anförs i motionen om att
              utreda konsekvenserna av en differentierad alkoholskatt för småskalig
              alkoholproduktion och tillkännager detta för regeringen.
            </item>
            <item xml:id="i-SfS7XxWohhLJDbtEautxyq">
              Riksdagen ställer sig bakom det som anförs i motionen om strandskyddet
              och tillkännager detta för regeringen.
            </item>
            <item xml:id="i-3sUNAptqQtVhTigQj863NX">
              Riksdagen ställer sig bakom det som anförs i motionen om att
              utreda regelverket för markförsäljning ovanför odlingsgränsen
              och tillkännager detta för regeringen.
            </item>
            <item xml:id="i-3wESSrBBm8j6zATDVyW3aj">
              Riksdagen ställer sig bakom det som anförs i motionen om översyn
              av marknadsknallarnas förutsättningar och tillkännager detta för
              regeringen.
            </item>
          </list>
        </div>
        <div type="motContent">
          <head type="h1" xml:id="i-Cba7WzdEF2o3nnWnLdqp9g">
            Hållbar tillväxt för företag och medborgare i landets alla regioner
          </head>
          <p xml:id="i-G8tLamjXWTMjL5b3Jx2Zb8">
            Vi ser positivt på landsbygdens möjligheter, samtidigt som vi
            inte kan blunda för stora utmaningar, inte minst vad gäller avfolkning
            och ofrivillig urbanisering. Omkring en tredjedel av Sveriges
            befolkning bor på landsbygden. Dessa möjliggör en stark handelsbalans
            genom sitt värv inom till exempel skogs-, gruv- och metallindustrin.
            För befolkningen på landsbygden skulle ökad turism ha en positiv
            inverkan på såväl sysselsättning som förutsättningarna att fortsatt
            kunna bo och verka i sitt närområde. Detta skulle också motverka
            ett ensidigt och sårbart näringsliv genom att tillskapa arbeten
            inom en mer differentierad arbetsmarknad. En grundförutsättning
            för att detta ska vara möjligt är att goda förutsättningar till
            rörlighet för människor och gods säkerställs. En välfungerande
            infrastruktur vad gäller såväl fysiska transporter som snabb och
            stabil internetuppkoppling utgör således avgörande förutsättningar
            för tillskapandet av regional tillväxt. Staten bör ha en aktiv
            roll vad gäller förutsättningar för regional tillväxt. Det kan
            finnas ett ömsesidigt positivt samspel mellan det offentliga och
            det privata där utmaningen inte ligger i att fördela en kaka utan
            i att få den att växa. Skapandet av en uthållig och bärkraftig
            tillväxt fordrar teknologiska landvinningar. En viktig förutsättning
            för att både företag och medborgare ska ha möjlighet att verka
            i hela Sverige är tillgången till såväl privat som offentlig service.
            I Sveriges mest gles­befolkade delar saknas möjlighet och kundunderlag
            att ha både ett postkontor, ett apotek eller en matbutik.
          </p>
          <p xml:id="i-RpJaUN6R1zimJoKhtSUPJ2">
            Ännu större samordning av offentliga och privata tjänster än
            den vi ser idag kan därmed vara en väg att gå. En lokal matbutiks
            överlevnad kan vara direkt avgörande för att kunna tillhandahålla
            offentlig service så som medicin- och postpaketutlämning. En sådan
            samordning gynnar möjligheten att bedriva privat service. Målsättningen
            ska vara att skapa förutsättningar för en kraftig men hållbar
            tillväxt för företag och medborgare som väljer att bo och verka
            i landets glesbefolkade regioner på liknande villkor som i landets
            övriga, mer tätbefolkade, regioner.
          </p>
          <head type="h2" xml:id="i-F4nT9U1CvPNQTWoESAstaB">
            Ökade intäkter för regionerna
          </head>
          <p xml:id="i-GQUWHBQxrxVmZUqFMXxV81">
            Inkomster från den statliga fastighetsskatten på industrifastigheter
            och elproduktions­enheter föreslås komma regionerna till del istället
            för att gå direkt till statskassan, vilket är fallet idag. Bland
            annat sjukvårdens finansiering faller idag väsentligen tillbaka
            på regionerna som redan före coronautbrottet präglades av pressade
            ekonomier. Det före­ligger en risk för höjningar av regionalskatten
            på flera håll, vilket ytterligare skulle förvärra situationen
            genom att familjer och företag flyttar och därmed driver på urbaniseringen.
            Regionernas ekonomi behöver därför stärkas genom denna omför­delning
            av fastighetsskatten. Förslaget är att detta sker utan så kallad
            öronmärkning, vilket skulle innebära en generell budgetförstärkning
            för regionerna som skulle förbättra förutsättningarna att tillhandahålla
            god sjukvård och möjligheterna att upprätthålla och utveckla infrastruktur
            i enlighet med lokala behov. Förslaget skulle gagna samtliga regioner
            och år 2020 skulle detta ha inneburit en förstärkning av regionernas
            ekonomi med 3,4 miljarder kronor. Samtidigt finns en nord-sydlig
            dimension och en skillnad mellan stad och landsbygd. Södra Sverige
            och storstadsregionerna skulle år 2020 ha fått ett tillskott på
            mellan 150 och 310 kronor per person och år, medan exempelvis
            Jämtland skulle ha erhållit 1 350 kronor per person samma år,
            med detta förslag.
          </p>
          <head type="h2" xml:id="i-SVBxKXoBrTM9xgcc158AXN">
            Infrastruktur
          </head>
          <p xml:id="i-Me9eBgCDBysXWEb9fAvTNC">
            Att utjämna kostnader för transporter är avgörande i ett land
            som Sverige som präglas av stora avstånd. En väl utbyggd och fungerande
            infrastruktur för kommunikation utgör grunden för att skapa förutsättningar
            för tillväxt i hela landet. Det finns ett ökat behov av såväl
            vidmakthållande som utveckling av statens transportinfrastruktur.
            Att som idag kompensera eftersatt vägunderhåll med sänkta hastighetsbegränsningar
            som resulterar i längre avstånd mätt i tid, i ett redan glest
            befolkat land präglat av långa avstånd, är inte acceptabelt. Sveriges
            spårbundna godstransporter är av en föråldrad standard och därför
            långsammare än vad som skulle vara möjligt med en modern järnvägsinfrastruktur.
            Flaskhalsar uppstår i transportkedjorna när spårkapaciteten delas
            mellan snabba persontåg och långsamma godståg, vilket har en hämmande
            inverkan på näringslivet som är beroende av snabba och effektiva
            transporter.
          </p>
          <head type="h2" xml:id="i-UJFn6NHosi91gGhvQUJ4pC">
            Skatt på avstånd
          </head>
          <p xml:id="i-JC9B4tdEDadLJjFLYV3etS">
            Tillförlitliga och kostnadseffektiva transporter är nödvändiga
            för att stärka företagens konkurrenskraft och tillväxt i hela
            landet. Utan fungerande transporter kan företag inte leverera
            varor till sina kunder och leverantörer. Därför utgör regeringens
            signaler om införande av kilometerskatt, kraftigt försämrade reseavdrag
            och införande av flygskatt, exempel på glesbygdsfientliga förslag
            som om de realiseras kommer slå hårt mot boende och företag i
            glesbygd. De föreslagna skatterna beskattar inte faktiska utsläpp
            utan är utformade så att avstånd beskattas oaktat tekniska utsläppsbegränsande
            land­vinningar, varför incitament att sänka de miljöpåverkande
            utsläppen helt saknas. I ett till ytan stort land med långa avstånd
            och gles järnvägsinfrastruktur utgör vägtransporter med personbil,
            buss och lastbil alltjämt de enda realistiska transportmedlen
            för många av landets företag och invånare varför dessa skatter
            upplevs som syftande till att begränsa glesbygdsbors frihet och
            möjlighet till ett aktivt liv.
          </p>
          <p xml:id="i-BPb1bBaY42uuQWy5aMXM1n">
            För många som bor på landsbygden innebär ett reseavdrag som inte
            motsvarar resekostnaden att det redan idag är mycket kostsamt
            att pendla till och från sitt arbete. En försämring av reseavdraget
            skulle kunna få som konsekvens att det blir så kostsamt att arbetspendla
            att människor tvingas att avsluta sin anställning eller flytta.
            För företag i glesbygd som redan idag upplever svårigheter med
            kompetensförsörjning och rekrytering kan denna problematik komma
            att allvarligt förvärras och lägger man till de ökade kostnaderna
            för transporter genom ett införande av en kilometerskatt kan före­tagsnedläggningar
            mycket väl bli en konsekvens.
          </p>
          <p xml:id="i-SMwKDiYuUikyqwxgQnSsVz">
            Flygskatten har redan fått negativa effekter för flyget och vi
            såg redan före corona­pandemins utbrott, med dess negativa inverkan
            på flygtrafiken, att flyglinjer har lagts ner. Kostnaderna för
            företag som anlitar exempelvis konsulter eller skickar anställda
            på utbildningar på annan ort ökar kraftigt när resetiderna i vissa
            fall flerdubblats. Rese­avdrag och skatter på resande och transporter
            ska vara utformade så att människor och företag skall kunna bo
            och verka i Sveriges landsbygder och att incitament för nyttjande
            av renare och mindre miljöskadliga tekniker inte får saknas.
          </p>
          <head type="h2" xml:id="i-TtHtDkgpDNqG5SbS2Xbfbs">
            Transportbidrag
          </head>
          <p xml:id="i-F3EVxKZoY1GvUGSghQYbef">
            Transportbidraget är ett regionalpolitiskt stöd som ska kompensera
            för kostnads­nackdelar till följd av långa transportavstånd, samt
            stimulera till höjd förädlingsgrad inom stödområdets näringsliv.
            Stödområdet omfattar Norrbottens, Västerbottens, Jämtlands och
            Västernorrlands län. Bidraget infördes 1971 och vår uppfattning
            är att syftet med bidraget ligger i linje med vår syn på regional
            tillväxtpolitik. Trots att stödet under vissa år haft ett större
            anslag än vad som har behövts för att täcka de årliga utbetalningarna
            som under senare år uppgått till mellan 350 och 450 miljoner kronor
            årligen har vi verkat för att stärka transportbidraget då de faktiska
            transportkostnaderna har ökat på grund av ökade drivmedelsskatter.
          </p>
          <p xml:id="i-K7wzWMex7GCzesNNLgCt8K">
            Riksrevisionen riktade emellertid i sin rapport RiR 2021:2, ”Transportbidraget
            – bristande underlag och oklar måluppfyllelse”, kritik mot bidragets
            utformning och ifrågasatte dess måluppfyllelse. Vidare rekommenderade
            Riksrevisionen regeringen att genomföra en grundlig översyn av
            transportbidraget. Vi anser att ett grundläggande krav för denna
            typ av stödinsatser är att skattemedel används på ett effektivt
            sätt. Med anledning av slutsatserna i Riksrevisionens rapport
            kommer vi därför att inta en avvaktande hållning till transportbidragets
            budgeterade storlek fram tills det att regeringens utredningar
            på området är presenterade.
          </p>
          <head type="h2" xml:id="i-Fni4wVXNWrJB7cYwvNVT4C">
            Utlokalisering av myndigheter
          </head>
          <p xml:id="i-EjE9Y4MPwm9RJx4yHNFiQB">
            En grundpelare i vår regionalpolitik är att delvis utlokalisera
            statliga arbetstillfällen från större städer till landsbygden,
            att nyetablera myndigheter och verk på landsbygden samt förhindra
            fortsatt flytt av statliga jobb från landsbygd till storstäder.
            Med dagens tekniska utveckling finns det goda möjligheter att
            förlägga statliga arbetstillfällen utanför storstäderna och det
            finns därför få godtagbara skäl att generellt centralisera statliga
            jobb till storstadsregionerna. Denna utlokalisering är emellertid
            ett långsiktigt mål. Om den sker i för snabb takt riskerar den
            att medföra ekonomiska, sociala, logistiska och organisatoriska
            problem. Utlokaliseringar ska alltså ske med försiktighet som
            ett komplement till de nyetableringar som i huvudsak ska ske på
            landsbygden. Utlokaliseringar ger positiva effekter för de berörda
            kommunernas skatteunderlag, vilket innebär bättre välfärd i form
            av skola och omsorg. Detta i sig ökar i förlängningen attraktionskraften
            att bo på dessa orter.
          </p>
          <head type="h2" xml:id="i-Ke5WGQGLHB6xPvqdouMCdy">
            Stärkt medborgarservice och Statens servicecenter
          </head>
          <p xml:id="i-KrP6iFbSvnpJ7kgjN3HZ3Z">
            En förutsättning för en levande landsbygd är god tillgång till
            offentlig service. Under lång tid har en nedåtgående spiral inneburit
            att offentlig service dragits undan från landsbygden till följd
            av ett minskat befolkningsunderlag, vilket i sin tur bidragit
            till att försämra befolkningsutvecklingen än mer. För att kompensera
            för detta har statliga myndigheter och kommuner satsat allt mer
            på att erbjuda information och service över internet och telefon,
            vilket för många är ett fullgott alternativ. Det bör dock påpekas
            att statliga myndigheters frånvaro är mer vanligt förekommande
            i just de kommuner och regioner som präglas av glesbygd och bristande
            utbyggnad av snabb och stabil digital infrastruktur, vilket resulterat
            i en kraftigt försämrad medborgarservice för dem som bor där.
            Medborgarservicen, såväl den kommunala som den statliga, behöver
            generellt stärkas.
          </p>
          <p xml:id="i-Uhnz13wUtgZocK5Tt4VrBh">
            Detta kan ske genom ökad samverkan mellan stat och kommun som
            kan inrätta gemensamma servicekontor. I de fall fysiska möten
            med representanter för en viss myndighet av praktiska skäl inte
            kan åstadkommas förespråkar vi att tekniska lösningar för detta
            finns tillgängliga på de bemannade servicekontoren och att den
            enskilde där erbjuds hjälp att nyttja dessa om så önskas. Vi vill
            särskilt betona statliga myndigheters ansvar att finnas tillgängliga
            för medborgare i landets samtliga kommuner. Idag sker detta genom
            myndigheten Statens servicecenters servicekontor. Närvaron och
            till­gängligheten till denna service är viktig och ska värnas
            och om så behövs utökas.
          </p>
          <p xml:id="i-9F7bjs1BtC93fPPaAN2pqc">
            Det är ett viktigt led i att säkerställa att alla medborgare
            erbjuds en likvärdig tillgång till kommunal och inte minst statlig
            myndighetsservice.
          </p>
          <head type="h2" xml:id="i-M3joZL5FdVrcxXAzXJepya">
            Bredband och IT
          </head>
          <p xml:id="i-L47LMv9kA5bSGzVBjUxBZG">
            Alla blir alltmer beroende av snabb och stabil internetuppkoppling,
            såväl i arbete där alltmer automatiseras med datorers hjälp till
            vår fritid där både underhållning och omvärldsrapportering fortsatt
            flyttar över till internetbaserade medier. Detta gör internettillgänglighet
            ytterst till en demokratifråga. Ett Sverige där alla medborgare
            inte har samma chans att delta i samhällsdebatten, eller tillgång
            till information riskerar att på sikt ytterligare polariseras
            mellan landsbygd och stad. Infrastruktur handlar inte endast om
            transportmöjligheter utan omfattar även teknisk infrastruktur
            för kommunika­tion såsom bredband. Behovet av tillgång till god
            infrastruktur för kommunikation blir idag allt viktigare både
            för näringslivet och för den enskilda medborgaren. Samtidigt är
            glesbygden kraftigt överrepresenterad bland de kvarvarande knappt
            tio procenten som ännu inte kan erbjudas tillgång till snabbt
            internet, vilket vi finner bekymmersamt. Beaktas dessutom faktumet
            att en lång rad industriella maskiner och arbetsfordon redan idag
            arbetar uppkopplat mot exempelvis tillverkare och beställare eller
            att nästa generations personbilar kommer att kommunicera trådlöst
            i realtid med olika databaser, då står det klart att täckningsgraden
            måste bli högre för att möjliggöra ett liv på lika villkor i hela
            landet. Det som framkom i landsbygdskommitténs slutbetänkande
            om att 100 procent av befolkningen ska ha tillgång till snabbt
            internet år 2025 ska utgöra en målsättning för att möjliggöra
            för Sveriges landsbygder att leva och utvecklas.
          </p>
          <head type="h2" xml:id="i-3wx5u3BeWvoMpkLyEuiwKP">
            Statliga myndigheters digitala plattformar
          </head>
          <p xml:id="i-79mi7NtXiQVLwHdU9xSHPN">
            Teknikutvecklingen har gått starkt framåt sedan mobiltelefonins
            genombrott bland privatanvändarna på 1990-talet. Idag är inte
            mobiltelefonen längre endast ett redskap med vilket vi ringer
            och skickar textmeddelanden. Sedan ”smartphonen” lanserades har
            mobiltelefoner kommit att i många avseenden ersätta hemdatorerna.
            Våra smartphones följer oss ut på fjället, i skogen och i skärgården.
            Med en smartphone och mobilt bank-ID kan man idag uträtta exempelvis
            bankärenden, boka fordonsbesiktning och se sina senaste provsvar
            på vårdcentralen. Den mobila plattformen har därmed kommit att
            bli minst lika viktig som den stationära. Det är av stor vikt
            att statliga myndigheter tillser att de är tillgängliga på olika
            digitala plattformar för att passa så många användare som möjligt.
            Detta oavsett var i landet användaren befinner sig och vilket
            tekniskt verktyg denne använder för att få internetåtkomst.
          </p>
          <head type="h2" xml:id="i-BYEAAzbivhvT2ATEmr5i4e">
            Lanthandlarnas roll som ombud för statliga bolag
          </head>
          <p xml:id="i-3mPTofAQrvGsm6xUv9thQ9">
            Dagligvarubutiker i landets glesbefolkade delar fyller en viktig
            funktion. I en tid då dagligvaruhandeln i allt högre grad sker
            i stormarknader utarmas möjligheten för lanthandlarna att kunna
            konkurrera med såväl pris som utbud. Till detta kommer de stora
            distributionskedjornas minskande intresse av att leverera sina
            varor till kunder som beställer små kvantiteter och är avlägset
            lokaliserade. Ett liknande förhållande råder då det gäller landets
            bensinbolag, där de stora aktörerna uppvisar ett allt mer svalt
            intresse för de minsta och avlägset belägna mackarna. Möjligheten
            att kunna erbjuda flera typer av samhällsservice är därför viktig
            för handlarna, både som ett led i att kunna locka fler kunder
            och för att verksamheten ska bli mindre ekonomiskt sårbar. Lanthandeln
            är därför inte sällan också bensinstation eller vice versa och
            fungerar dessutom ofta som busshållplats, ombud för Apotek, Postnord,
            Bussgods, Schenker, DHL, Svenska spel, Systembolaget med flera
            verksamheter. De utgör viktiga nav i de bygder i vilka de är verksamma
            och den potentiella skada förlusten av dessa ombudstjänster skulle
            innebära för lokalbefolkningen om lanthandeln som tillhandahåller
            dem tvingas lägga ned, kan inte försummas. Det är viktigt att
            säkerställa att serviceutbudet på landsbygden inte försämras och
            att de statliga bolag som verkar i glesbygd genom ombud innehar
            en mycket viktig roll i detta. Regeringen bör uppdra åt de statliga
            bolagen, exempelvis Apoteket AB, Postnord, Svenska spel och Systembolaget
            att se över sina villkor för att bli ombud och utreda hur dessa
            kan förenklas. Uppdraget ska även omfatta en översyn av ersättningsnivåerna
            till ombuden så att dessa höjs. Där så är erforderligt ska regeringen
            återkomma till riksdagen med förenklande lagförslag.
          </p>
          <head type="h2" xml:id="i-R3yHxtWX7zzoJR8KDZqoxS">
            Stöd för kommersiell service på landsbygden
          </head>
          <p xml:id="i-Kk16houm3biDrskTCSNatr">
            Sambandet mellan en fungerande kommersiell service och förutsättningarna
            för att bo och verka i glesbygd är värt att betonas. Höjning av
            stödet för kommersiell service i sårbar glesbygd som riksdagen
            tidigare beslutat om, är positiv. Men denna typ av stöd måste
            utvärderas och följas upp av ansvarig myndighet för att säkerställa
            att den har avsedd effekt och att nivåerna är tillräckliga för
            att nå de önskade målen. En uppföljning och utvärdering måste
            samtidigt visa på om det finns en möjlighet att skala ner stödet
            där behovet inte längre föreligger. En utvärdering måste också
            beakta om förut­sättningarna ändras eller är på väg att ändras
            genom att exempelvis statliga bolag säljs ut, eller planeras säljas
            ut, eller att en ökad del av till exempel Apotekets tjänster och
            försäljning flyttas till e-handel som kräver paketutlämning. Ytterligare
            en aspekt som måste vägas in i en sådan utvärdering är om hänsyn
            behöver tas till nya kostnader som tillkommit eller väntas tillkomma
            som en följd av påtvingade investeringar med anledning av nya
            lagar och EU-regler.
          </p>
          <head type="h2" xml:id="i-FWSM1pPNyjKZW1TsLFsSDA">
            Öppna upp för gårdsförsäljning
          </head>
          <p xml:id="i-Me31y3VdgVP5ibFtJaxhHf">
            I Sverige etableras allt fler mikrobryggerier, whiskydestillerier,
            vinodlingar och liknande. Många gånger etableras dessa i glesbygd
            där de bidrar till att tillskapa arbetstillfällen och en levande
            landsbygd. Intresset för dessa är bland dryckes­intresserade stort
            och inte sällan går det att besöka dessa producenter för att se
            hur tillverkningen går till. Ett problem för dessa företag är
            emellertid att de inte tillåts att sälja de egna produkterna på
            den egna anläggningen, vilket avsevärt minskar deras attraktionskraft
            som besöksmål. Inte minst bland utländska besökare med mindre
            förståelse för det svenska alkoholmonopolet än vi har. De svenska
            producenterna av alkoholhaltiga drycker ska ges samma möjligheter
            till försäljning av de egna produkterna vid produktionsstället
            som finns i övriga EU. Något som har förutsättningar att generera
            fler arbetstillfällen inom såväl besöksnäringen som inom bryggeri-,
            destilleri- och vingårdsnäringen. Det föreligger inte något hinder
            att genomföra detta utan att avskaffa Systembolagets detaljhandelsmonopol,
            vilket vårt grannland Finland är ett exempel på. Vi ställer oss
            alltjämt bakom Systembolagets detaljhandelsmonopol med undantag
            för så kallad gårdsförsäljning. Då riksdagen redan har tillkännagivit
            för regeringen att den skall verka för en ny alkohollagstiftning
            där gårdsförsäljning tillåts emotser vi att detta möjliggörs i
            Sverige utan vidare dröjsmål. Förslaget om att öppna upp för gårdsförsäljning
            utgjorde dessutom en del i januariöverenskommelsen, vilket föranledde
            att en utredning tillsattes. Vi menar att det är angeläget att
            tillse att gårdsförsäljning nu blir en verklighet oaktat att januariöverenskommelsen
            har fallit.
          </p>
          <head type="h2" xml:id="i-4QoH2PykJW9AfheLgtgyWq">
            Utred differentierad alkoholskatt
          </head>
          <p xml:id="i-2QvKZg3sT4fasPaWdephDf">
            Idag återfinns en möjlighet att, i enlighet med artikel 4 i EU:s
            direktiv 92/83/EEG, differentiera, och därigenom sänka, alkoholskatten
            för småskalig alkoholproduktion. Denna möjlighet nyttjas av samtliga
            stater inom den europeiska unionen förutom Sverige och Italien,
            vilket innebär att de svenska producenternas konkurrenskraft begränsas
            i relation till övriga inom unionen. Givet riksdagens tillkännagivande
            om att implementering av EU-direktiv inte bör försämra företags
            konkurrenskraft torde det onekligen vara aktuellt att utnyttja
            denna möjlighet att förenkla för den inhemska småskaliga alkoholproduktionen
            och samtidigt stärka dess konkurrenskraft. Utan att vare sig rucka
            på alkoholmonopolet eller främja en osund alkoholkonsumtion hade
            en sådan åtgärd kunnat stödja denna, inte sällan, landsbygdsorienterade
            näring, inte minst om det kompletteras med gårdsförsäljning av
            alkohol, vilket redan tillkännagivits. Förslaget har redan idag
            stöd av Sveriges Oberoende Småbryggerier men vi menar att det
            bör utredas innan implementering.
          </p>
          <head type="h2" xml:id="i-94bax9h7AZ4wJCa9ypejq5">
            Strandskyddet
          </head>
          <p xml:id="i-16igspynUTdGYmow9EsFGJ">
            Medan det i landets mest urbana miljöer är tätbebyggt vid stränderna
            är situationen den omvända i glesbygd. Trots detta är det många
            gånger svårt eller omöjligt att få bygga strandnära med hänvisning
            till gällande strandskyddsregler. I många kommuner finns det ett
            uttalat stöd för ett regelverk som ökar möjligheterna till att
            bygga strandnära. Det finns goda förutsättningar att öka attraktiviteten
            att bo i våra glesbygdskommuner och stimulera till inflyttning
            om lättnader görs i nuvarande regelverk. Detta är något som potentiellt
            skulle kunna underlätta för avflyttningskommuner med vikande skatteunder­lag
            att kunna bibehålla eller öka sin befolkning och därmed kunna
            upprätthålla sin kommunala service. En översyn av strandskyddsreglerna
            ingick också som en del i det så kallade januariavtalet. Bland
            annat stipulerade avtalet att det ska vara enklare att få bygga
            strandnära och att det lokala inflytandet ska öka. Januariöverenskommelsen
            har nu fallit men regeringens arbete med att reformera strandskyddet
            är långt framskridet. I betänkandet ”Tillgängliga stränder – ett
            mer differentierat strandskydd”, (SOU 2020:78) föreslås en rad
            förändringar som mött kritik från olika håll. Vi menar att de
            förslag om reviderade strandskyddsregler som är att vänta måste
            ta tydligare hänsyn till det lokala inflytandet över var det ska
            vara tillåtet att få bygga strandnära, samt syfta till mer strandnära
            byggnation.
          </p>
          <head type="h2" xml:id="i-STPjRhMhYmqbm1k9L8xfBr">
            Odlingsgränsen och renbetesfjällen
          </head>
          <p xml:id="i-HVPLK2oSkDfKAQaPcZt1qq">
            Odlingsgränsen är en administrativ gräns som går genom Lappland
            från nordost till sydväst en bit nedanför fjällområdet. I Jämtland
            och Härjedalen motsvaras odlings­gränsen av de så kallade renbetesfjällen.
            Den praktiska betydelsen av denna administra­tiva gräns har minskat
            men den har fortfarande betydelse för rennäringslagen och vissa
            jakt- och fiskerelaterade regelverk. Ovanför odlingsgränsen och
            i renbetesfjällen är möjligheten för kommuner att köpa statlig
            mark kraftigt begränsad. I de fall då staten är den största markägaren
            i en kommun föreligger således en risk att tillväxten bromsas
            på grund av markbrist. Inte sällan berör detta landets mest glesbefolkade
            kommuner. I exempelvis Kiruna äger Statens fastighetsverk ungefär
            80 procent av landområdet, medan kommunen själv endast har tillgång
            till en procent av marken. Vi menar att regeringen bör utreda
            regelverket för markförsäljning ovanför odlingsgränsen i syfte
            att så långt det är möjligt skapa likvärdiga förutsättningar till
            markförsörjning och tillväxt i landets alla delar och att detta
            ska ske på ett sätt som fortsatt beaktar särskilt känsliga naturmiljöer.
          </p>
          <head type="h2" xml:id="i-Mhs2mQzwNrZzZCYXxgu1sk">
            Marknadsknallar
          </head>
          <p xml:id="i-NdT96M61wLDDvizXZ4Wu7">
            De är inte många men de reser runt mellan landets olika marknader.
            Vissa marknader får hela städer att blomma upp. Jokkmokks marknad,
            Skänninges marknad, Kiviks marknad, Vimmerbys marknad med flera.
            Marknaderna har ett historiskt arv och utgör en mötesplats och
            på vissa håll är det en tidpunkt på året då utflyttade kommer
            hem och träffar nära och kära. Det som däremot har blivit ett
            problem sedan år 2014 är att knallarna är ålagda att ha kvittoskrivande
            kassasystem som måste fungera oavsett om de har tillgång till
            el eller inte och oavsett om mobilnätet blir överbelastat eller
            inte. Dess­utom ska kassasystemen tåla fukt och kyla, vilket de
            inte är konstruerade för. Ingen tillverkare kan idag tillhandahålla
            system som lever upp till de svenska kraven. Marknaden för kassasystem
            som tillgodoser det svenska regelverket är allt för be­gränsad
            för att det skall vara motiverat att utveckla sådana då mer schablonmässiga
            och förenklade beskattningar av marknadsknallar är vanligt förekommande
            i vår omvärld. Regeringen bör därför ta initiativ till en utvärdering
            av kravet om kassaregister och kvittoskrivande kassasystem för
            torg- och marknadshandeln med syfte att göra det möjligt för marknadsknallar
            att kunna bedriva verksamhet även utan tillgång till el och datatrafik
            samt under svåra väderförhållanden.
          </p>
        </div>
        <div type="motSignatures">
          <list>
            <item xml:id="i-D4iZBaLti6GWPnHUhERywU">
              Eric Palmqvist (SD)
            </item>
            <item xml:id="i-SxySUZd66GNPq8kdx8CKN4">
              Tobias Andersson (SD)
            </item>
            <item xml:id="i-7YxxFmGevoq5NAmyD14y2x">
              Mattias Bäckström Johansson (SD)
            </item>
            <item xml:id="i-GN4arvtTnApF7vvDkSkjQH">
              Josef Fransson (SD)
            </item>
          </list>
        </div>
      </div>
    </body>
  </text>
</TEI>
