<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200304/mot_200304_MJ_0328/mot_200304_MJ_0328-0001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            2003/04 mnr: MJ328 pnr: fp557
          </p>
          <p>
            Motion till riksdagen 2003/04:MJ328
          </p>
          <p>
            av Marita Aronson (fp)
          </p>
          <p>
            Avståndsmärkning på livsmedel
          </p>
          <p>
            Förslag till riksdagsbeslut
          </p>
          <p>
            Riksdagen tillkännager för regeringen som sin mening vad i motionen
            anförs om införande av avståndsmärkning för livsmedel.
          </p>
          <p>
            Motivering
          </p>
          <p>
            Genom våra val av mat och vårt sätt att tillaga den påverkar
            vi vår hälsa på ett mycket påtagligt sätt. Det är egentligen en
            självklarhet som ständigt är föremål för debatt och informationskampanjer.
            Det är kanske inte lika självklart att den enskilda faktor i livsmedelskedjan
            som mest påverkar miljön, är de val av livsmedel vi gör som konsumenter.
            Potentialen för miljövinster är enorm. Livsmedelskedjans totala
            energianvändning beräknas till omkring 38 Twh. Av denna utgör
            ca 7 Twh transportarbete, ungefär motsvarande energiproduktionen
            från ett normalstort kärnkraftverk. 20 926 av alla transporter
            på svenska vägar utgörs av livsmedelstransporter. Totalt står
            transporter för 15—20 26 av livsmedelskedjans energianvändning,
            men för betydligt större andel av koldioxid- och kväveoxidutsläppen.
            Alla torde vara medvetna om den miljöpåverkan och olycksrisk denna
            oftast landsvägsburna trafik innebär. En förändrad ägandestruktur
            i förädlingsindustrin har lett till fler och längre transporter.
            Våra livsmedelsval har blivit alltmer globala, vilket kraftigt
            har ökat andelen importerade livsmedel med ökade transporter som
            följd. I dag äter vi nästan all form av mat året runt, vilket
            har ökat andelen importerad mat. Till den mest energikrävande
            maten hör exotiska frukter, vilka distribueras med flyg. Enligt
            systemekologen Folke Gunther har vår genomsnittliga svenska frukost
            rest 3.160 (tretusenetthundrasextio) mil. För att ge den miljömedvetne
            livsmedelskunden möjlighet att välja närproducerade livsmedel,
            bör en lagstadgad avståndsmärkning införas på samtliga livsmedel.
            Eventuella problem med livsmedlens ibland
          </p>
          <pb facs="riksdagen-motions-pdf/data/200304/mot_200304_MJ_0328/mot_200304_MJ_0328-0002.pdf"/>
          <p>
            2003/04:MJ328
          </p>
          <p>
            differentierade produktions- och förädlingsställen torde gå att
            lösa. Ett möjligt mål för införande av avståndsmärkning för livsmedel
            kan vara att ett ekonomiskt rättvisare konkurrensförhållande uppnås
            mellan långväga, massproducerade livsmedel med stor miljöskuld
            och närproducerade sådana med låg miljöbelastning. En acceptans
            för ett större miljö- och därmed kostnadsansvar i transportnäringen
            torde kunna uppstå.
          </p>
          <p>
            Stockholm den 5 oktober 2003
          </p>
          <p>
            Marita Aronson (fp)
          </p>
        </div>
      </div>
    </body>
  </text>
</TEI>
