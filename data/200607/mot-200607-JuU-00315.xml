<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200607-JuU-00315">
  <teiHeader>
    <fileDesc>
      <titleStmt>
        <title>Stopp för sexslavhandel</title>
        <author corresp="i-TECanR77Prb79DHwPvLitN i-W4ZdT3cRpUqSBcZCGKXaji">av Annelie Enochson och Eva Johnsson (kd)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Stopp för sexslavhandel</title>
          <idno type="rdwebb">GU02Ju315</idno>
          <rs type="number">Ju315</rs>
          <orgName type="comitteeAbbreviation">JuU</orgName>
          <ref type="dokument_url_text">http://data.riksdagen.se/dokument/GU02Ju315/text</ref>
          <ref type="dokument_url_html">http://data.riksdagen.se/dokument/GU02Ju315</ref>
          <ref type="dokumentstatus_url_xml">http://data.riksdagen.se/dokumentstatus/GU02Ju315</ref>
          <ref type="doc">http://data.riksdagen.se/fil/858BDA5C-A237-4146-80D0-101DF5F6310C</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-TECanR77Prb79DHwPvLitN</idno>
            <name>Annelie Enochson</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="woman">
            <idno>i-W4ZdT3cRpUqSBcZCGKXaji</idno>
            <name>Eva Johnsson</name>
            <state type="partyAffiliation" ref="Q213654">
              <desc>KD</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-XTHktja5ToBUR4mAVwYdno" type="signed"/>
        <correspContext corresp="i-XTHktja5ToBUR4mAVwYdno">
          <note type="signatory" corresp="i-TECanR77Prb79DHwPvLitN"/>
          <note type="signatory" corresp="i-W4ZdT3cRpUqSBcZCGKXaji"/>
        </correspContext>
        <correspAction xml:id="i-DaUPwsLLs4y8VvyBfZQsqF" type="referral">
          <date when="2006-11-07"/>
        </correspAction>
        <correspAction xml:id="i-YEfBfk31Kd6uB5DNqreKAX" type="dismissal">
          <date when="2006-11-07"/>
        </correspAction>
        <correspAction xml:id="i-3z3NewvwEDsiLraxqpgArF" type="numbering">
          <date when="2006-11-02"/>
        </correspAction>
        <correspAction xml:id="i-HZZAnmRstjG8hPFUAZTRFV" type="submission">
          <date when="2006-10-31"/>
        </correspAction>
        <correspAction xml:id="i-UBGjzQbcdHbf7nLJYyk6V1" type="transfer">
          <date when="2006-10-31"/>
        </correspAction>
        <correspAction xml:id="i-FoRaLYLgzHdNeqGEWWKkTS" type="assigned"/>
        <correspContext corresp="i-FoRaLYLgzHdNeqGEWWKkTS">
          <ref type="assignedTo">Justitieutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-TDybXL1eDJYdxT4isVYcmC" type="motBody">
        <div xml:id="i-DTFgYhuBRmKE99FJGPTA9G" type="TOC">
          <head xml:id="i-GJxLTFznt7GVBgDhWWMr6k">
            Innehållsförteckning
          </head>
          <list xml:id="i-H9RWRabCbhKfiBEX36JBRB">
            <item xml:id="i-7Jum1qgkJZRYKpZvqiHNdV">
              Förslag till riksdagsbeslut 2
            </item>
            <item xml:id="i-C1kwrw3WWPf2mavMNNACWg">
              Motivering 3
            </item>
            <item xml:id="i-79rMtL5AUDi4QCv4jqgGsH">
              Uppehållstillstånd och skadestånd till offren 4
            </item>
            <item xml:id="i-QdUp9h6yH19mtMpMibp6wG">
              Skärp straffen för köp av sexuella tjänster 5
            </item>
            <item xml:id="i-HmXCCH2ZLbKhv3bLHhcXsh">
              Bilda opinion mot människohandel och prostitution 5
            </item>
            <item xml:id="i-C21g7U4uF1E6Ym4tZ38h4G">
              Slopa kravet på otillbörliga medel 6
            </item>
            <item xml:id="i-MQG5eh4RmvSNkVqDqak31X">
              Stärk polis, tull och kustbevakning 7
            </item>
            <item xml:id="i-E9RnqGZXBQtdFkDQpS9JAa">
              Ökat bistånd och företagsutveckling till kvinnor i ursprungsländer
              7
            </item>
            <item xml:id="i-DKyyE7XfaymWNSaTNB2kCp">
              Bekämpa sexturismen 8
            </item>
            <item xml:id="i-4YMj9J8PMZ1w3zVULc7Wfs">
              Nolltolerans för köp av sexuella tjänster inom internationella
              organisationer 8
            </item>
          </list>
        </div>
        <div xml:id="i-N3WN4f5StGjAoiAAY27XHs" type="motProposal" subtype="förslag">
          <head xml:id="i-XRk4vBgfeg5J47YqCpXhpY">
            Förslag till riksdagsbeslut
          </head>
          <list xml:id="i-T648tTECztFht7Yk4LYpW2" style="ol">
            <item xml:id="i-XRx7XeysQwK9GweE8ayhZo">
              Riksdagen tillkännager för regeringen som sin mening vad i motionen
              anförs om att straffskalan för köp av sexuella tjänster bör likställas
              med sexuellt utnyttjande.
            </item>
            <item xml:id="i-Rhew57Q482jMdD1oXJKgu8">
              Riksdagen tillkännager för regeringen som sin mening vad i motionen
              anförs om att i de fall sexköpet rör en människa som fallit offer
              för människohandel bör brottet likställas med våldtäkt.
            </item>
            <item xml:id="i-GqhAvnfUWSmCcwDPo7Lbbs">
              Riksdagen tillkännager för regeringen som sin mening vad i motionen
              anförs om att utnyttjande av barn för sexuell posering via Internet
              bör med hänsyn tagen till den stora spridningen anses grov och
              minimistraffet höjas från böter till fängelse.
            </item>
            <item xml:id="i-Kxjfu9Z8MriyKzAcPwbv2A">
              Riksdagen tillkännager för regeringen som sin mening vad i motionen
              anförs om att personer som tjänar pengar på sajter som ansluter
              kunder till direktsända sexshower via webbkameror bör anses vara
              en ny form av koppleri och lagföras därefter.
            </item>
            <item xml:id="i-XLdr4QbtSuy1pnqeDBhTkL">
              Riksdagen tillkännager för regeringen som sin mening vad i motionen
              anförs om att regeringen bör verka för att öka trycket inom EU
              att straffbelägga köp av sexuella tjänster i EU:s ramlagstiftning
              mot människohandel.
            </item>
            <item xml:id="i-7cmwSiXD4RSqwbaB5ep5ve">
              Riksdagen tillkännager för regeringen som sin mening vad i motionen
              anförs om att kravet på otillbörliga medel slopas även för vuxna
              över 18 år, eftersom människohandel annars kan justeras till koppleri.
            </item>
            <item xml:id="i-AVYJySfsXEH44F3bSSWEA9">
              Riksdagen tillkännager för regeringen som sin mening vad i motionen
              anförs om att ge tull och polis ökade befogenheter för spaning,
              ingripande, utredning och straffåtgärder i kampen mot människohandel.
            </item>
            <item xml:id="i-Jck2YPd2qbCnPeWjYcN6pj">
              Riksdagen tillkännager för regeringen som sin mening vad i motionen
              anförs om att stärka Europol i kampen mot människohandel och satsa
              på polisiärt och rättsligt samarbete mellan EU:s medlemsländer
              samt med EU:s grannländer.
            </item>
            <item xml:id="i-C6otMYto88LNC2rSRDqGKM">
              Riksdagen tillkännager för regeringen som sin mening vad i motionen
              anförs om att förenkla möjligheterna att frysa pengar som misstänks
              härröra från människohandel.
            </item>
            <item xml:id="i-MqbKdqmJBYHWKEsb1ZBcfu">
              Riksdagen tillkännager för regeringen som sin mening vad i motionen
              anförs om att införa nolltolerans för köp av sexuella tjänster
              för biståndsanställda och militär personal som arbetar inom internationella
              organisationer som t.ex. Sida, FN, OSSE och EU. 1
            </item>
          </list>
          <p xml:id="i-FPFjC3wrp2GmR6SJjaNZ5H">
            1 Yrkande 10 hänvisat till UU.
          </p>
        </div>
        <div xml:id="i-EXEZKvMXrrYmcUq4bff5UF" type="motContent">
          <head xml:id="i-B1RDsnaML1PYAcxAijJ3Sc" type="h1">
            Stopp för sexslavhandel
          </head>
          <head xml:id="i-G86Aw21QZXzFoxN7wPeLYq" type="h1">
            Motivering
          </head>
          <p xml:id="i-49VAue2nSC2vBSsi7ESBPg">
            I hela världen köps, säljs, transporteras och hålls fyra miljoner
            människor tillfånga varje år. I Europa faller över 500 000 personer
            offer varje år för denna människohandel. 120 000 kvinnor och barn
            förs varje år in i EU från andra delar av världen för sexuellt
            utnyttjande. Till Sverige transporteras årligen mellan 400 och
            600 kvinnor, därutöver ett okänt antal barn 1 .
          </p>
          <p xml:id="i-DGFEZCnobbb7U6QwudhW3b">
            I jämförelse med andra former av organiserad brottslighet växer
            sexslavhandeln snabbast. Detta mönster måste brytas. Hittills
            gjorda lagändringar och polisiära insatser har varit otillräckliga
            för att stoppa sexslavhandeln och sexturismen.
          </p>
          <p xml:id="i-23EHK38UW6y99iWDHG8WW6">
            I Tyskland är prostitution sedan år 2002 laglig. Legalisering
            av prostitution ökar acceptansen och därmed efterfrågan på prostituerade,
            vilket skapar en lukrativ marknad för sexslavhandlare och ett
            enormt lidande för alla som faller offer för människohandeln.
          </p>
          <p xml:id="i-Cy8WwtiNrMcXGyNVRrgSzm">
            Kampen mot prostitution, sexslavhandel och sexturism måste bedrivas
            på många fronter samtidigt. Det är lika viktigt att bekämpa den
            organiserade brottsligheten som att förändra synen på prostitution
            och könshandel.
          </p>
          <p xml:id="i-EfT4YmGK25MHKurUziRCBu">
            Med politisk vilja och handlingskraft går det att göra skillnad.
            Det är parlamentariker William Wilberforce (17591833) ett gott
            exempel på. Wilberforce arbetade målmedvetet för att avskaffa
            dåtidens handel med slavar. En månad efter William Wilberforce
            död den 29 juli 1833 antog det brittiska parlamentet en ny lag
            (The Slavery Abolition Act) som gav alla slavar i det brittiska
            imperiet deras frihet. Vem kunde väl då ana att det 170 år efter
            att denna lag antogs skulle förekomma slavhandel? Det är dags
            att med kraft bekämpa den nya formen av handel med människor;
            sexslavhandeln. Handeln med människor är ett av vårt århundrades
            största övergrepp mot de mänskliga rättigheterna och en oacceptabel
            nedvärdering av människovärdet.
          </p>
          <head xml:id="i-T1aJHTt65uux8GKwm69P2n" type="h1">
            Skärp straffet för människohandel
          </head>
          <p xml:id="i-Lnzn6dR3SkyFxak1aqrWAN">
            Flickor och unga kvinnor utgör en majoritet av dem som faller
            offer för människohandel. De flesta som skeppas till Västeuropa
            kommer från desperata förhållanden i de före detta socialistiska
            öststaterna och från Asien. Många gånger vet kvinnorna inte var
            de befinner sig. De säljs i ett land och fraktas till ett annat.
            När de väl kommit till destinationslandet blir de berövade sin
            frihet. De fråntas sina pass, stängs in i lägenheter och tvingas
            till prostitution.
          </p>
          <p xml:id="i-5QW776wWq24Ce3GVLviT18">
            Människohandeln är lika välorganiserad som droghandeln, men billigare
            och mindre riskfylld och därför mer lukrativ. FN uppskattar att
            människohandeln omsätter 7 miljarder dollar varje år.
          </p>
          <p xml:id="i-7Tt2iTGMWaRvmhFGG7qxUU">
            De åtgärder som hittills vidtagits för att hejda människohandeln
            har varit otillräckliga. Mot den bakgrunden måste kampen intensifieras.
            För att stoppa sexslavhandeln krävs kraftfulla åtgärder på flera
            nivåer.
          </p>
          <p xml:id="i-6hRKzG6NcSz65z89SKQaBE">
            Eftersom människohandel generellt sett inte ger lika långa straff
            som exempelvis narkotikabrott har det skett en överströmning från
            mer riskfylld brottslighet till människohandel. Där för måste
            Sverige och EU kraftfullt skär pa straffen.
          </p>
          <p xml:id="i-8weCKGtaEwrEWfmx23g3LX">
            Sedan juli 2002 har Sverige en lag som kriminaliserar människohandel,
            och förövarna straffas med mellan två och tio års fängelse. Med
            tanke på den grova kränkning av människovärdet och åsidosättandet
            av den fria viljan anser vi att straffsatsen måste skärpas. Vi
            menar att minimistraffet för människohandel för sexuella ändamål
            ska likställas med annan allvarlig brottslighet, som terroristbrott,
            mord, dråp, grov våldtäkt, grovt rån och grov mordbrand, och därför
            höjas från två till fyra års fängelse.
          </p>
          <head xml:id="i-BcTC5G6R37jvJBFprMnoku" type="h1">
            Uppehållstillstånd och skadestånd till offren
          </head>
          <p xml:id="i-2Ld7yqZ8ymJGSPPSR1dugJ">
            Enligt Europeiska rådets direktiv 2 004/81/EG om uppehållstillstånd
            till tre djelandsmedborgare ska offer för människohandel erbjudas
            ett tidsbegränsat uppehållstillstånd för att de ska kunna vittna
            mot sina förövare. Detta är en viktig del i kampen mot människohandel
            och organiserad brottslighet. För brottsoffret kan det tidsbegränsade
            uppehållstillståndet under en rättslig process dessvärre uppfattas
            som ännu ett utnyttjande. Vid hemkomsten riskerar de sedan att
            utsättas för repressalier, bli uppsökta av ligor och förskjutas
            av sina familjer när de inser vad som hänt i det främmande landet.
          </p>
          <p xml:id="i-FH3gNTioMcVN8jB2kgE7qP">
            I dag har endast de offer som samarbetar med rättsväsendet i
            Sverige rätt till det stöd svenska myndigheter kan ge. Vi anser
            att brottsoffrets grundläggande rättigheter ska tillgodoses utan
            att rättigheterna villkoras. Kvinnor och barn som utnyttjats som
            sexslavar ska alltså kunna söka och få uppehållstillstånd som
            skyddsbehövande eller på humanitär grund. Sverige måste också
            förskottera skadestånd till brottsoffret i likhet med vad som
            gäller i merparten av EU:s medlemsländer. I många fall står brottsoffer
            utan det skadestånd som tilldömts dem eftersom gärningsmännen
            oftast visar sig sakna betalningsförmåga. För att undvika att
            brottsoffret återigen får lida vill vi att staten ska förskottera
            brottsoffer det skadestånd som dömts ut. Det blir särskilt viktigt
            i de fall då brottsoffret tvingas, eller vä ljer att, lämna landet
            efter rättsproces sen.
          </p>
          <p xml:id="i-TA1vYChd1isehzAb9TqCTe">
            God man förordnas för ensamkommande flyktingbarn. Vi menar att
            det bör gälla också för dem som utsatts för människohandel. Den
            gode mannen ska hjälpa offret i kontakterna med svenska myndigheter.
            Detta kan vara mycket komplicerat att sköta själv, särskilt med
            tanke på den pressade situation offret befinner sig i. IOM (International
            Organization for Migration) har lanserat idén med en broschyr
            med ett enkelt telefonnummer, hjälplinje, som offren kan ringa
            för att snabbt få hjälp. Denna idé har Turkiet anammat och genomfört
            med lyckat resultat på alla destinationsplatser in till Turkiet
            som färjelägen, flygplatser och andra gränsstationer. Telefonnumret
            är bemannat dygnet runt med kunnig personal som snabbt kan hjälp
            offren för människohandel.
          </p>
          <head xml:id="i-VRPJ22oGuLZCgzhnYfV5iH" type="h1">
            Skärp straffen för köp av sexuella tjänster
          </head>
          <p xml:id="i-2rVAUeWNbsJbnAH1FMgPX3">
            Sexköparen avviker inte från genomsnittsmannen när d et gäller
            yrke, ekono mi eller civilstånd men avviker när det gäller inställningen
            till sexualitet och kvinnor eller, i många fall, inställningen
            till barn och ungdomar av bägge könen. Trots den svenska sexköplagen
            finns det fortfarande svenska män som tycker att det är acceptabelt
            att köpa sex och utnyttja kvinnor och barn. Synen på köp av sex
            måste förändras, dels genom dialog och debatt, dels även genom
            skärpta straff.
          </p>
          <p xml:id="i-GSNHEPBiXu8UWfRGg1MGbf">
            För att bekämpa efterfrågan, som är grunden till all människohandel,
            måste det vara straffbart att köpa sexuella tjänster. Vi menar
            att minimistraffet i Sverige för köp av sexuella tjänster bör
            likställas med sexuellt utnyttjande (lägst 14 dagars fängelse,
            högst två år). I de fall där sexköpet rör en människa som fallit
            offer för människohandel ska brottet likställas med våldtäkt (lägst
            två år, högst sex år).
          </p>
          <p xml:id="i-NhsTuUx9fVt4vg5LS4ZTt3">
            Enligt TV 4:s dokumentär Drevet (20 mars 2006) säljer hundratals
            unga svenska kvinnor direktsända sexshower via webbkameror. Denna
            nya form av direktsänd posering är allvarlig inte minst eftersom
            det är en potentiell inkörsport till prostitution. Lagstiftningen
            har inte hängt med utvecklingen. Att sexuellt posera på Internet
            är inte förbjudet när den som poserar är över 18 år. Straffet
            för s.k. utnyttjande av barn för sexuell posering är emellertid
            böter eller fängelse i högst två år. Vi menar att utnyttjande
            av barn för sexuell posering via Internet ska anses grov med hänsyn
            tagen till den stora spridningen. Minimistraffet bör därför höjas
            från böter till fängelse (lägst sex månader och högst sex år).
          </p>
          <p xml:id="i-RaHvGt2qxD87EZQx5dBK1C">
            Det är dock inte bara personer so m köper sexuella tjänster via
            webbkame ror som ska ställas inför rätta. Personer som tjänar
            pengar på sajter som ansluter kunder till direktsända sexshower
            via webbkameror är en ny form av koppleri och ska lagföras därefter
            (lägst 14 dagar fängelse och högst fyra år). Dessa personer är
            i dag dock skyddade av lagen.
          </p>
          <head xml:id="i-WNhFsYuzKrCcM5kWM1oGnb" type="h1">
            Bilda opinion mot människohandel och prostitution
          </head>
          <p xml:id="i-QpqX5L9LUjmBzKVw13qDE5">
            Staten har som lagstiftare ett stort ansvar för normbildningen
            i ett samhälle där alla människor har rätt att mötas med respekt.
            Prostitution får aldrig behandlas som ett yrke bland andra. De
            fysiska och psykiska skador som en prostituerad får lämnar spår
            för resten av livet. Varje köp av sexuella tjänster är ett övergrepp.
          </p>
          <p xml:id="i-9ZhmozC6z8k5oQ6tZ2D38R">
            Kvinnojourernas insatser måste i detta sammanhang uppmärksammas
            och uppvärderas. Kvinnojourerna arbetar dagligen med att fånga
            upp, stödja och skapa en fristad åt kvinnor som utsatts för våld.
            Här finns stor kunskap och erfarenhet som kan ligga till grund
            för utformningen av framtida stöd och hjälp. Kvinnojourerna har
            även en viktig roll att spela när det gäller människor som utsatts
            för människohandel. Genom sitt kontaktnät och samarbete kan de
            stödja de kvinnor som befinner sig i eller har sänts tillbaka
            till ursprungsländerna.
          </p>
          <p xml:id="i-WGTcRKLggkFcsrvgEWf63B">
            En av de största bidragande orsakerna till att det finns en marknad
            för människohandel är den liberala synen på prostitution. Legalisering
            av prostitution gör det mindre stötande att köpa sex, och dessutom
            riskerar legalisering att locka unga och naiva människor att sälja
            sexuella tjänster omedvetna om konsekvenserna. I Nederländerna
            har den legaliserade, reglerade och beskattade prostitutionen
            lett till att prostitutionen har vuxit. Det enda man lyckats att
            åstadkomma genom legaliseringen är ökad acceptans för sexuell
            exploatering.
          </p>
          <p xml:id="i-BxnmVMxA57JSMSvjR6AZxS">
            Prostitution hör inte hemma i samhällen där man hyllar principen
            om alla människors lika värde. Man får aldrig tillåta en människa
            att köpa en annan. Sverige måste inom ramen för EU, och i andra
            internationella sammanhang, understryka sambandet mellan en liberal
            sexlagstiftning, synen på prostitution och människohandel.
          </p>
          <p xml:id="i-JAV9VdDt2STB88TxPNeJSQ">
            År 2002 antog EU ett rambeslut angående arbetet mot människohandel
            som ska gälla i alla medlemsländer. I ramlagen har man straffbelagt
            hela kedjan; rekrytering, transport och upplåtelse av utrymmen
            för att hyra och sälja. Däremot har man inte straffbelagt sexkunderna.
            I Sverige är det förbjudet att köpa sexuella tjänster, men i andra
            europeiska länder är det tillåtet. Vi menar att Sverige inom EU
            med kraft ska verk a för att köp av sexuella tjänster ska kriminaliseras.
          </p>
          <p xml:id="i-46vSLJKPTkAa5oRZ6944pg">
            Att kriminalisera handel med sexuella tjänster och därmed bekämpa
            efterfrågan är absolut nödvändigt för att bekämpa människohandeln.
            Efterfrågans del i människohandeln måste komma till klart uttryck
            i EG-rätten genom att komplettera ramlagstiftningen mot människohandel
            med att även kriminalisera sexköp.
          </p>
          <head xml:id="i-JJwH5aq4zGozVg9E9FpyKx" type="h1">
            Slopa kravet på otillbörliga medel
          </head>
          <p xml:id="i-Tw1Sunb3zvc8AXFmt6Job5">
            Det krävs en förändring av lagstiftningen för att kunna komma
            åt gärningsmän som misstänks för människohandel. I dag finns det
            ett krav på att gärningsmannen ska ha använt sig av otillbörliga
            medel, ett krav som emellertid inte gäller vid brott mot barn
            under 18 år.
          </p>
          <p xml:id="i-JnCW68uAugxJnqYi2E9jLj">
            Hittills har endast två fällande domar för människohandel för
            sexuella ändamål meddelats, trots att det transporteras 400600
            kvinnor till Sverige varje år. Kravet på otillbörliga medel har
            medfört att åtal för människohandel i vissa fall har justerats
            till koppleri eftersom det inte har gått att styrka att otillbörliga
            medel använts. V i anser mot den bakgrunden att brottsrekvisi
            ten för människohandel måste ses över. En möjlighet är att slopa
            kravet på otillbörliga medel även då det gäller vuxna offer. Vidare
            måste kravet om fri­villighet ändras till att det i lagtexten
            skall stå samtycke saknar relevans.
          </p>
          <head xml:id="i-KNxoo1xVRKwvnazPZw4YAe" type="h1">
            Stärk polis, tull och kustbevakning
          </head>
          <p xml:id="i-Rib7VZDGbgJkujcKY9tEmQ">
            Handeln med sexslavar känner inga gränser. Därför måste polisen
            arbeta över nationsgränserna och utbyta information med kolleger
            från andra länder. Här är Europol ett effektivt samarbetsorgan,
            vilket resulterat i att de lyckats sätta stopp för flera internationella
            ligor. Vi vill att Europols arbete stärks och att kampen mot människohandel
            blir dess prioriterade uppgift.
          </p>
          <p xml:id="i-UYDb2HBcgSn41ycdDFWvka">
            Kriminalitet frodas i rättsligt svaga länder. Särskilda satsningar
            på polissamarbete och rättsligt samarbete med EU:s grannländer
            i öst och på Balkan är därför angelägna.
          </p>
          <p xml:id="i-KL2V9EHQzXkkoBExvVftwL">
            Den svenska tullen får i dag inte stoppa någon som man misstänker
            bedriver människohandel. Tullen får heller inte tipsa polisen
            eftersom det innebär att människor registreras. Tullen får heller
            inte utreda denna typ av brottslighet, något som är tillåtet vid
            misstanke om narkotika- eller vapensmuggling eller smuggling av
            uggleägg. Det är svårt att förstå varför tullen inte skulle ha
            samma befogenheter när det gäller bekämpningen av människohandel
            som den har vid narkotikasmuggling. Tullen bör få rätt att stoppa
            och kvarhålla personer som misstänks vara inblandade i människohandel.
          </p>
          <p xml:id="i-UkBke8mbqsbRn9Wu7wnSY4">
            Den fria rörligheten inom EU ökar möjligheten för människohandel,
            och risken för upptäckt minskar om inte motåtgärder sätts in.
            Människohandel kan hindras i större utsträckning om tullen kan
            få ökade befogenheter.
          </p>
          <p xml:id="i-97pmmUuDDQngKcni4K1TXr">
            Vi menar också att pengar som misstänks härröra från människohandel
            enklare ska kunna frysas och efter fällande dom beslagtas.
          </p>
          <head xml:id="i-Pbovv21StPavEpnjMASPgE" type="h1">
            Ökat bistånd och företagsutveckling till kvinnor i ursprungsländer
          </head>
          <p xml:id="i-RJyHsyN8EVLKPV6dhuTBmg">
            I många länder som tar emot svenskt bistånd saknar kvinnor i
            stor utsträckning ekonomiska tillgångar, egendom, utbildning och
            sjukvård. De kan dessutom vara utsatta för olika former av systematiskt
            våld och diskriminering. För att på allvar bekämpa sexuell exploatering
            krävs att bistånd i ökad omfattning riktas direkt till utsatta
            kvinnor i s.k. ursprungsländer för människohandel.
          </p>
          <p xml:id="i-H3GzXSwziFj42SENFgLAuF">
            Bistånd riktat till kvinnor gagnar i allmänhet även barnen, och
            effekten är därför tvåfaldig. Det finns dessutom ett flertal exempel
            på hur kvinnor bidrar till effektivare utveckling på flera olika
            plan. Enligt Världsbanken är exempelvis finansiering av utbildning
            för flickor och unga kvinnor den mest kostnadseffektiva investering
            som finns i biståndssammanhang.
          </p>
          <p xml:id="i-wgPcw2hbtsVKpSsJ4muzE">
            För att på lång sikt minska världsfattigdomen som är intimt sammankopplad
            med människohandeln måste särskilda insatser göras för att förbättra
            näringslivsutvecklingen. Här kan särskilda insatser göras för
            att stimulera kvinnligt företagande. Det behövs ett proaktivt
            arbete från regeringarna i väst för att stimulera företagare från
            väst att satsa i ursprungsländerna och då särskilt på kvinnor.
            Ett nytänkande som någon form av joint venture mellan biståndsorganisationer
            och näringslivet behövs.
          </p>
          <head xml:id="i-oNimTXSwtnUAyJ3ZcsdRn" type="h1">
            Bekämpa sexturismen
          </head>
          <p xml:id="i-MSYTgmupE1nsXDNByiMbiv">
            Sexturismen är utbredd. På många populära semesterorter behandlas
            barn och kvinnor som billiga handelsvaror av både semester- och
            affärsresenärer. Många som köper sexuella t jänster utomlands
            upplever det mer socialt accep terat att köpa en sexuell tjänst
            utanför landets gränser än i Sverige. Denna företeelse måste motarbetas
            på olika sätt.
          </p>
          <p xml:id="i-PLHfezbFLwGEotifxAn7Ff">
            Det är viktigt att med information och kampanjer öka allmänhetens
            kunskap när det gäller sexturism. Det är även viktigt att fördjupa
            samarbetet med resebranschen och utöka kontakterna med berörda
            länders myndigheter. Men mer måste till.
          </p>
          <p xml:id="i-WpCvBvRUHisao5uRxz75t6">
            I och med den nya sexualbrottslagen som trädde i kraft den 1
            april 2005 togs kravet på dubbel straffbarhet bort för allvarliga
            sexualbrott mot barn. Detta innebär att svenskar kan dömas i Sverige
            för sexualbrott mot barn begångna utomlands trots att handlingen
            inte är olaglig i gärningslandet 2 .
          </p>
          <p xml:id="i-5czHqM8RLgSPxpnZpvFBBQ">
            De allvarliga sexualbrott som omfattas av slopandet är bl.a.
            våldtäkt mot barn, sexuellt utnyttjande av barn, sexuellt övergrepp
            mot barn och grovt utnyttjande av barn för sexuell posering.
          </p>
          <p xml:id="i-2kGjE7UxKvyg3xAYJgwnzF">
            Det är bra att kravet på dubbel straffbarhet har slopats för
            att man i Sverige ska kunna döma för allvarliga sexualbrott mot
            barn utomlands. För att med kraft bekämpa den storskaliga sexturismen
            bör slopandet vidgas och beröra flera sexualbrott.
          </p>
          <head xml:id="i-McM9tcuRzqfuUQnMcpfC8A" type="h1">
            Nolltolerans för köp av sexuella tjänster inom internationella
            organisationer
          </head>
          <p xml:id="i-LjauCq8Fy7b9arT5LNoNBa">
            Under senare år har olika skandaler uppdagats bland FN-personal.
            I maj 2004 rapporterade FN exempelvis om 30 fall av sexuella övergrepp
            bland styrkorna i Kongo-Kinshasa. I november samma år fick FN
            på nytt utreda anklagelser om sexuella övergrepp begångna av FN-soldater
            och civil personal i Kongo-Kinshasa. Denna gång var det 150 fall
            som rörde pedofili, våldtäkt och prostitution.
          </p>
          <p xml:id="i-RPJuDnkzJZM2rtsrw8oXGQ">
            Det är inte bara utländsk FN-personal som begår sexuella övergrepp.
            År 200 2 dömdes tre svenska FN-befäl till dagsböter för att ha
            köpt sexuella tjäns ter i Makedonien. De tävlade om att under
            permissionen ha sex med så många prostituerade som möjligt. Liknande
            händelser får inte upprepas. Strikta och stränga regler måste
            gälla för biståndsanställda och FN-personal.
          </p>
          <p xml:id="i-QKx47B2HzkhoGxWEDapNAc">
            Svenska soldater är generellt sett välutbildade och vet vad som
            förväntar sig av dem och vilka etiska spelregler som gäller. Ändå
            köper somliga sex, vilket visar på brister i rekryteringen och
            i FN-soldaternas disciplin. FN-soldater är Sveriges ansikte utåt
            i krigshärjade och utsatta områden, och de etiska kraven måste
            därför vara mycket högt ställda. Nolltolerans mot köp av sexuella
            tjänster för biståndsarbetare och militär personal måste införas
            och efterföljas (i enighet med förslaget om slopandet av dubbel
            straffbarhet för sexualbrott).
          </p>
        </div>
        <div xml:id="i-LpW3gEfsKzxzMfipVkM9A3" type="signatureBlock">
          <list xml:id="i-SL4QRga39Pt7QdKcLLqrQ5">
            <item xml:id="i-V5Bp5qRfbDAKD71PyDPXb8" who="i-TECanR77Prb79DHwPvLitN" type="signature">
              Annelie Enochson (kd)
            </item>
            <item xml:id="i-TUfhaXB2MA6hQaUJJcA5KJ" who="i-W4ZdT3cRpUqSBcZCGKXaji" type="signature">
              Eva Johnsson (kd)
            </item>
          </list>
        </div>
      </div>
    </body>
  </text>
</TEI>
