<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200506/mot_200506_MJ_432/mot_200506_MJ_432-0001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            2005/06 mnr: MJ432 pnr: s3319
          </p>
          <p>
            Motion till riksdagen 2005/06:MJ432
          </p>
          <p>
            av Ameer Sachet m.fl. (s)
          </p>
          <p>
            Ändring i strandskyddslagstiftningen
          </p>
          <p>
            Förslag till riksdagsbeslut
          </p>
          <p>
            Riksdagen begär att regeringen lägger fram förslag till ändring
            i strandskyddslagstiftningen som syftar till att strandskyddet
            skall differentieras.
          </p>
          <p>
            Motivering
          </p>
          <p>
            Det är viktigt att det generella strandskyddet bevaras i Sverige.
            Detta för att stärka allmänhetens tillgång till stränder och strändernas
            naturområden. Sverige är ett stort land där befolkningen är ojämnt
            fördelad över landet. Det uppenbara behov av ett starkt strandskydd
            som kan finnas i exempelvis delar av Stockholms skärgård eller
            i andra specifikt attraktiva kustområden runt Sveriges kust är
            inte lika uppenbart i andra mer glesbefolkade eller mindre attraktiva
            kustområden. Regioner och kommuner skall kunna skapa tillväxt
            och utvecklas utifrån egna resurser och efter egna prioriteringar.
            Därför finns det anledning att överväga att reglerna rörande strandskydd
            skall utvecklas så att de blir mer flexibla och utgår från regionala
            och lokala prioriteringar och beslut. Den nuvarande strandskyddslagen
            ger inte tillräckliga möjligheter att göra rimliga avvägningar
            mellan intresset av att bevara och behovet av att skapa utveckling.
            Framför allt gör lagen inte skillnad på högexploaterade områden
            och områden som är glesbefolkade. Glesbefolkade kommuner finns
            i Närke och Bergslagen, områden med många sjöar och långa strandsträckor
            som behöver tillväxt. Det är angeläget att vända trenden genom
            att bland annat ge bättre förutsättningar för användning av dessa
            resurser. Strandnära boende är en sådan tillgång. Det handlar
            om att kunna erbjuda attraktiva tomter och med det kunna vända
            trenden och attrahera fler att flytta till och bo i glesbefolkade
            kommuner. De lättnader som regeringen föreslår i 61 kommuner i
            Norrlands inland, nordvästra Svealand och Småland bör utökas så
            att de gäller fler områden och
          </p>
          <pb facs="riksdagen-motions-pdf/data/200506/mot_200506_MJ_432/mot_200506_MJ_432-0002.pdf"/>
          <p>
            2005/06:MJ432
          </p>
          <p>
            kommuner som har liknande förutsättningar, det vill säga glesbebyggda
            med långa sjöstränder. Stockholm den 29 september 2005
          </p>
          <p>
            Ameer Sachet (s) Inger Lundberg (s) Nils-Göran Holmqvist (s)
            Lennart Axelsson (s) Matilda Ernkrans (s)
          </p>
        </div>
      </div>
    </body>
  </text>
</TEI>
