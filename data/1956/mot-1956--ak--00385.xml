<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1956--ak--00385">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1956/mot_1956__ak__385/mot_1956__ak__385-001.pdf"/>
      <fw xml:id="i-FohuJD6CDwhTTd6vuCKC7s">
        Motioner i Andra kammaren, nr 385 år 1956 3
      </fw>
      <div xml:id="i-M3KwfVF7Rsks2KnbegVwzt" type="motHeader">
        <div xml:id="i-XhnK3XW7sggPKYjf43np79" type="motTitle"/>
        <div xml:id="i-H8DrGN9Bd4ZuiYWPX8AiNK" type="motSubmissionInfo"/>
      </div>
      <div xml:id="i-9BV2C64JqbED1evtWasrmo" type="motBody">
        <div xml:id="i-FnfHd7nZL2pjeNitZuPgWT">
          <p xml:id="i-6RQuXpHrjawBmnx4d8Uz9U">
            Nr 385
          </p>
          <p xml:id="i-Qh7opjzxwj7TMEVBKtqQ9b">
            Av herr Edberg, om utredning rörande organisationen av akademisk
            forskning och undervisning i ämnet internationell politik.
          </p>
          <p xml:id="i-9zUurLCwkcoPCwMA67kMS9">
            Trots att vi lever i en värld, där det för var dag blir alltmer
            uppenbart, att den internationella utvecklingen på det mest påtagliga
            sätt bestämmer ramen för vår nationella verksamhet, förekommer
            i vårt land mycket litet av systematiskt studium rörande den internationella
            politiken. Vissa särskilda aspekter på de internationella förhållandena,
            kanske främst de folkrättsliga och de som avser utrikeshandeln,
            har visserligen uppmärksammats. Däremot gäller beträffande de
            internationella förhål- landena i allmänhet, relationerna mellan
            de olika staterna, de olika inter- nationella organisationernas
            verksamhet, över huvud taget vad man i ett uttryck kan sammanfatta
            som ”internationell politik”, att detta är ett äm- nesområde som
            saknas på de svenska universitetens och högskolornas schema. Den
            utrikespolitiska forskning som knutits till historievetenskapen
            sysslar av förklarliga skäl huvudsakligen med förhållanden under
            äldre tider. Läget är ett helt annat i många europeiska länder
            och framför allt i Förenta staterna. Vid praktiskt taget alla
            amerikanska universitet ges kur- ser i ”International relations”.
            Vissa universitet har helt utbyggda institut för utrikespolitisk
            undervisning och forskning. Antalet akademiska specia- lister
            är betydande, och en mängd översiktslitteratur och specialutredningar
            publiceras årligen. Såväl för den allmänna utrikespolitiska debatten
            som för det amerikanska utrikesdepartementets arbete har denna
            verksamhet vid universiteten tillmätts stor betydelse. Vad Sverige
            beträffar medför ju vår egenskap av att vara en liten nation,
            vårt relativt perifera läge i Europa liksom vår traditionella
            alliansfrihet på intet sätt att vi står oberoende av de internationella
            sammanhangen. Där- emot kan det finnas risk för att på grund av
            dessa omständigheter de inter- nationella sammanhangen inte röner
            tillräckligt mycket allmän uppmärk- samhet. Det finns därför också
            särskild anledning för ett land som Sverige att göra vad som är
            möjligt för att sprida kunskap om och klarlägga de internationella
            förhållandena. Av väsentlig betydelse är här verksamheten vid
            universitet och högskolor, inte minst därför att den i sin tur
            kan påverka inte bara den allmänna skol- undervisningen utan även
            på andra vägar samhället i övrigt. Bland annat må här framhållas
            pressens behov av utrikespolitiskt skolade journalister och bedömare
            liksom det krav Sveriges ökade engagemang i internatio-
          </p>
          <pb facs="riksdagen-motions-pdf/data/1956/mot_1956__ak__385/mot_1956__ak__385-002.pdf"/>
          <fw xml:id="i-5vCj5GLUJGtPZTZM49YW7e">
            4 Motioner i Andra kammaren, nr 385 år 1956
          </fw>
          <p xml:id="i-J52fJKCvLVjB3Xt35gkt4P">
            nella organ ställer på specialutbildade krafter. Statsmakterna
            har alltså all anledning att, utöver vad som göres i form av stöd
            till utrikespolitiska insti- tutet och annan upplysningsverksamhet,
            som huvudsakligen är lagd på det populära planet, söka få till
            stånd en fast organiserad forskning och under- visning rörande
            internationell politik vid våra akademiska läroanstalter. Att
            det i och för sig är önskvärt att det ämnesområde, som här betecknas
            som internationell politik, ägnas uppmärksamhet vid universitet
            och hög- skolor, torde väl från inget håll bestridas. Hur en sådan
            reform skall genom- föras är emellertid inte alldeles givet. Det
            naturliga borde vara att upprätta särskilda lärostolar i internationell
            politik på samma sätt som ofta skett i åtskilliga andra länder.
            Här möter emellertid den sedvanliga svårigheten, att så länge
            det inte finns tjänster råder det brist på kompetenta lärare och
            forskare, och innan man fått sådana kompetenta krafter möter tanken
            på att inrätta nya tjänster tvekan. Det är vidare möjligt, att
            ämnet internatio- nell politik i varje fall till en början ej
            kan göras till ett självständigt exa- mensämne, och dess införande
            medför därför vissa särskilda universitets- organisatoriska problem.
            Sannolikt torde den internationella politiken böra infogas inom
            ramen för ett annat ämne, förslagsvis statskunskap — såsom fallet
            ofta är i USA. Kompetensfrågan skulle möjligen kunna lösas genom
            en successiv specialisering inom det större undervisningämnet
            i riktning mot ämnet internationell politik. Då dessa universitetsorganisatoriska
            frågor torde vara av sådan art, att de lämpligen bör behandlas
            av 1955 års universitetsutredning, synes det ändamålsenligt att
            spörsmålet i dess helhet överlämnas till denna utredning. Med
            stöd av vad ovan anförts hemställes därför, att riksdagen måtte
            i skrivelse till Kungl. Maj:t anhålla om att 1955 års universitetsutredning
            måtte få i uppdrag att i samband med den utbyggnad och omorganisation
            av den högre undervisningen, som utredningen enligt sina direktiv
            har att föreslå, också utreda och framkomma med förslag rörande
            organisationen av akademisk forskning och undervis- ning i ämnet
            internationell politik.
          </p>
          <p xml:id="i-TmxztoApgZ1JTrnM6BJ73d">
            Stockholm den 20 januari 1955
          </p>
          <p xml:id="i-6Vdf4NLwwDwZ7iGTdJZUnY">
            Rolf Edberg
          </p>
        </div>
      </div>
    </body>
  </text>
</TEI>
