<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200304-SkU-00427">
  <teiHeader>
    <fileDesc>
      <titleStmt>
        <title>Hushållsnära tjänster</title>
        <author corresp="i-UmhVhzFM3Rs65aFjMTgRvj">av Anne-Marie Pålsson m.fl. (m, fp, kd, c)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Hushållsnära tjänster</title>
          <idno type="rdwebb">GR02Sk427</idno>
          <rs type="number">Sk427</rs>
          <orgName type="comitteeAbbreviation">SkU</orgName>
          <ref type="dokument_url_text">http://data.riksdagen.se/dokument/GR02Sk427/text</ref>
          <ref type="dokument_url_html">http://data.riksdagen.se/dokument/GR02Sk427</ref>
          <ref type="dokumentstatus_url_xml">http://data.riksdagen.se/dokumentstatus/GR02Sk427</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-UmhVhzFM3Rs65aFjMTgRvj</idno>
            <name>Anne-Marie Pålsson</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-P9fVT6wJo29FgZWPQLxr6o</idno>
            <name>Anna Grönlund</name>
            <state type="partyAffiliation" ref="Q110857">
              <desc>FP</desc>
            </state>
          </person>
          <person gender="man">
            <idno>i-ErVmo7eYu7oehJQsJSwD6t</idno>
            <name>Per Landgren</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="man">
            <idno>i-LHnM4Er87J2DaH7xRg62zz</idno>
            <name>Roger Tiefensee</name>
            <state type="partyAffiliation" ref="Q110832">
              <desc>C</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-EApzrAD5WGSSwkinaEEDnK" type="signed"/>
        <correspContext corresp="i-EApzrAD5WGSSwkinaEEDnK">
          <note type="signatory" corresp="i-UmhVhzFM3Rs65aFjMTgRvj"/>
          <note type="signatory" corresp="i-P9fVT6wJo29FgZWPQLxr6o"/>
          <note type="signatory" corresp="i-ErVmo7eYu7oehJQsJSwD6t"/>
          <note type="signatory" corresp="i-LHnM4Er87J2DaH7xRg62zz"/>
        </correspContext>
        <correspAction type="referral" xml:id="i-4rFa7nWrnb4a41c5VoQfNm">
          <date when="2003-10-15"/>
        </correspAction>
        <correspAction type="dismissal" xml:id="i-C6iYpLVEmWT8ZvqsaX3TF3">
          <date when="2003-10-15"/>
        </correspAction>
        <correspAction type="submission" xml:id="i-MShnVWSATXSTpaksKAhzSe">
          <date when="2003-10-07"/>
        </correspAction>
        <correspAction type="assigned" xml:id="i-TrwwuGAuQ53tzAYovfDwPK"/>
        <correspContext corresp="i-TrwwuGAuQ53tzAYovfDwPK">
          <ref type="assignedTo">Skatteutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#flerparti"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200304/mot_200304_Sk_0427/mot_200304_Sk_0427-0001.pdf"/>
      <div type="motHeader" xml:id="i-Q5jEipFr1nW84bkZSF6gad">
        <div type="motTitle" xml:id="i-4eyyWvbCiT12DqS1V2wJAV"/>
        <div type="motSubmissionInfo" xml:id="i-Ks8SqY14c7Dm1GZ67WeVhp"/>
      </div>
      <div type="motBody" xml:id="i-KbZpik9LwyGaTwq4kkQWWD">
        <div xml:id="i-Kb6LPdhXsCw2E4dpPNMtoP">
          <p xml:id="i-6Ne8GLRa9H9js9onxbGKKm">
            2003/04 mnr: Sk427 pnr: m911
          </p>
          <p xml:id="i-8uzhfBpVQyZ6YwdYQVBC3J">
            Motion till riksdagen 2003/04:Sk427
          </p>
          <p xml:id="i-Q9doqh7rQhgDrikX9JpRLQ">
            av Anne-Marie Pålsson m.fl. (m, fp, kd, c)
          </p>
          <p xml:id="i-8ktzA2DYaEpnFsiMywQ4x7">
            Hushållsnära tjänster
          </p>
          <p xml:id="i-4mdmkZTGCC9VAn6y77FqmB">
            Sammanfattning
          </p>
          <p xml:id="i-kUXzxYraoanX7hmXYBBFn">
            Den här motionen innehåller konkreta förslag för att göra vita
            hushållstjänster tillgängliga för människor med normala inkomster.
            Vi föreslår att en skattereduktion på 50 procent införs för privatpersoners
            betalning av arbetskostnaden inkl. moms för hushållstjänster som
            utförs i det egna hemmet, upp till 25.000 kronor per år. Förslaget
            innebär att det vita priset halveras, jämfört med dagens regler.
          </p>
          <p xml:id="i-VMQiJRGuxeGLPrihLxuobJ">
            Förslag till riksdagsbeslut
          </p>
          <p xml:id="i-V6jg6rwyfVt3nwYbtK5guE">
            Riksdagen tillkännager för regeringen som sin mening vad i motionen
            anförs om förslag till sänkt skatt på hushållsnära tjänster.
          </p>
          <pb facs="riksdagen-motions-pdf/data/200304/mot_200304_Sk_0427/mot_200304_Sk_0427-0002.pdf"/>
          <p xml:id="i-D8zkdNdWqp5UyU4H5FuDyT">
            2003/04:Sk427
          </p>
          <p xml:id="i-5BoZTtrYVJbiSkv6ULFPJ4">
            Motivering
          </p>
          <p xml:id="i-HVdayGBC15XMLJCa6Zm5S4">
            Ge hushållsnära tjänster en chans! Alla är medvetna om att orimliga
            skatteregler lägger en död hand över marknaden för vita hushållstjänster.
            Många jobb i denna sektor kommer aldrig till stånd. Hundratusentals
            hushåll, framför allt barnfamiljer och äldre, köper tjänsterna
            svart. Tusentals människor arbetar utan att få del av de gemensamma
            trygghetssystemen. Så ser verkligheten ut. Debatten om att lätta
            på skattetrycket och släppa fram de vita tjänstejobben i hemmen
            har böljat fram och tillbaka i flera år. Varje gång har det politiska
            samtalet blockerats av föreställningar om att det är ”fult” att
            betala för vissa servicetjänster i hemmen. Dåvarande biträdande
            näringsministern Mona Sahlin skriver redan i januari 1999 i ett
            interpellationssvar: ”Debatten kring dessa frågor har en tendens
            att fastna i gamla värderingar och gamla föreställningar om ett
            pigsamhälle långt tillbaka i historien. Det är dags att lyfta
            debatten och diskutera vilka ändringar som är lämpliga för att
            höja statusen på arbete med tjänster riktade till hushållen och
            för att stimulera till ökat företagande och ökad sysselsättning
            inom denna sektor.” Det är bara att hålla med biträdande näringsministern,
            men frågan är varför det enda regeringen har lyckats åstadkomma
            är att lägga fram ett förslag om ”förenklad skattedeklaration”.
            En motion med liknande förslag väckte under föregående riksdagsår.
            Denna motion avslogs av riksdagsmajoriteten, varför vi nu återkommer
            i rågan. Vi föreslår att en skattereduktion på 50 procent införs
            för privatpersoners betalning av arbetskostnaden inkl. moms för
            hushållstjänster som utförs i det egna hemmet, upp till 25.000
            kronor per år. För att fler skall ha möjlighet att köpa tjänsterna
            krävs inte bara att priset .ommer ned till nivåer som många är
            beredda att betala. Det måste också bli lättare att erbjuda tjänsterna,
            vare sig man gör det i företagsform eller som privatperson. Vår
            förhoppning är att en flora av nya småföretag, som på professionell
            basis erbjuder en lång rad olika hemservicetjänster, växer fram.
            Våra respektive partier föreslår i andra motioner åtgärder på
            en rad områden, bl.a. regelverket på arbetsmarknaden, lönebildningen
            och skatterna på arbete — allt för att underlätta för småföretagare
            och ytterligare öka sysselsättningen. Förslaget i den här motionen
            är ett viktigt steg mot lägre skatt på arbete och på en växande
            och dynamisk tjänstesektor. Det går lätt att genomföra och ger
            sannolikt snabbt fler nya jobb. Dessutom ger det människor en
            chans att inordna sig i ett legalt system. Kostnaden i form av
            skattebortfall är liten, och på sikt ger förslaget snarare en
            positiv nettoeffekt för de offentliga finanserna. I EU har frågan
            om försök med reducerad moms på arbetskraftsintensiva tjänster
            varit föremål för diskussion en längre tid. Motivet för detta
            har varit att finna vägar att främja sysselsättningen och därmed
            få ner arbetslösheten, men också att minska motivet för svart
            arbete. Vid det informella Ekofinmötet i Åbo i början av september
            1999 fattades en preliminär överenskommelse om att reducerad moms
            på försök skall kunna
          </p>
          <pb facs="riksdagen-motions-pdf/data/200304/mot_200304_Sk_0427/mot_200304_Sk_0427-0003.pdf"/>
          <p xml:id="i-QS4XPssVLxHtD38pqF99w5">
            tillämpas på bland annat följande tjänster: mindre reparationer
            av cyklar, skor och kläder, renovering och reparation av det egna
            hemmet, fönsterputsning och städning i privata hem, barnpassning,
            omsorg om äldre och sjuka samt hårfrisering. Medlemsstaterna ges
            möjlighet att vara med i försöket. EU:s intresse och överenskommelsen
            om en försöksverksamhet med reducerad moms visar att många typer
            av tjänster av flera olika skäl borde beskattas lägre än i dag.
            Den socialdemokratiska regeringen ansökte inte om att få delta
            i försöket. Nu tre år senare ska EU-kommissionen utreda vilka
            effekter sänkt moms på arbetsintensiva tjänster har haft på sysselsättningen
            och den svarta ekonomin. Tanken är att eventuellt utvidga försöket.
            Det finns en stor potential för en vit marknad för hushållstjänster.
            Sverige har den industrialiserade världens högsta skatteuttag
            på arbete. I EU är det genomsnittliga skatteuttaget på arbete
            knappt 42 procent enligt de senast tillgängliga uppgifterna från
            Eurostat. I Sverige är motsvarande siffra drygt 59 procent. I
            Sverige utgörs mellan 60 och drygt 70 procent av kostnaderna för
            en tjänst av skatter och sociala avgifter. De stora skattekilarna,
            dvs. skillnaden mellan köparens pris och säljarens ersättning
            efter skatt, bromsar framväxten av moderna tjänsteföretag och
            fler jobb i tjänstesektorn. I synnerhet gäller det tjänsteproduktion
            riktad till privatpersoner som betalar med redan beskattade medel.
            Våra partier är överens om att skatten på arbete behöver sänkas
            generellt. I den här motionen begränsar vi oss till att föreslå
            skattelättnader för de tjänster som utförs i hemmet eller på den
            egna tomten, här kallade ”hushållstjänster”. Vårt konkreta förslag
            utgör en del i en politik som syftar till en sysselsättningsökning,
            fler nya företagare och expansion av redan befintliga företag.
            Frågan om skattelättnader för hushållstjänster är noga utredd
            och analyserad. Kunskaper och erfarenheter finns också att hämta
            i en rad andra EU-länder, som t.ex. Danmark, Holland och Finland
            som öppnat marknader för privata hushållstjänster, men också från
            försöksverksamheter som bedrivits i Sverige med mycket gott resultat,
            exempelvis EU-projektet ”Humlan” i Kungälv. De erfarenheter och
            kunskaper som redan inhämtats visar bland annat följande: Det
            finns en stor efterfrågan på hushållstjä Totalt är nästan vart
            fjärde hushåll i Sverige intresserat av hjälp ibland eller regelbundet.
            Vi vet dock att det är det höga skatteuttaget som hindrar efterfrågan
            och utbud från att mötas på en vit marknad. Inkomstskatter, sociala
            avgifter och moms driver upp timpriset till nivåer som nästan
            inga hushåll med normala inkomster är beredda att betala. Så gott
            som alla hushållstjänster, som städning, fönsterputsning och barnpassning,
            som utförs mot betalning sker därför svart. Riksskatteverkets
            undersökningar visar att skatt på oredovisade inkomster uppskattas
            till cirka 60 miljarder kronor per år.
          </p>
          <p xml:id="i-4SrjDqx5EURkydLGDqNtff">
            Hushållstjänsterna utgör sannolikt en betydande del av dessa
            miljarder. Våra förslag till skattesänkningar förbättrar förutsättningarna
            för den vita marknaden för hushållstjänster. De övergripande målen:
          </p>
          <p xml:id="i-UfVE1tAFaKv1Z7qUmqoh6E">
            2003/04:Sk427
          </p>
          <pb facs="riksdagen-motions-pdf/data/200304/mot_200304_Sk_0427/mot_200304_Sk_0427-0004.pdf"/>
          <p xml:id="i-uUGXsUiAfZp6ZfUHnjCF2">
            2003/04:Sk427
          </p>
          <p xml:id="i-YhqyvASRPPszF3KQSeTyx">
            + Göra svarta jobb vita. Det är djupt olyckligt att orimliga
            skatteregler pressar människor till svart arbete. För många unga
            riskerar den första kontakten med arbetsmarknaden att bli svartjobb.
            Genom vårt förslag till skattereduktion får de som i dag arbetar
            svart möjlighet att inordna sig i ett legalt system och som alla
            andra få del av förmånerna i socialförsäkringssystemen: sjukförsäkring,
            pension m.m. e — Ökad valfrihet för hushållen. Med ett ökat utbud
            av servicetjänster ökar också valfriheten. Människor får större
            möjlighet att välja mellan att arbeta mycket och köpa tjänster
            till hemmet eller att arbeta mindre och i stället göra hemarbetet
            själva. e — Ökad jämställdhet. Jämställdheten har visserligen
            gjort framsteg under de senaste decennierna, men fortfarande är
            det kvinnorna som har huvudansvaret för hemmet och barnen och
            som utför merparten av det oavlönade hemarbetet. Skattereglerna
            hindrar kvinnor såväl från att bjuda ut sitt kunnande på en vit
            marknad som från att köpa sig servicetjänster.
          </p>
          <p xml:id="i-KJeYzHtHToLD4BdGcPjSVN">
            Ökat antal jobb
          </p>
          <p xml:id="i-86z7GS4fkizb7Rs6dBd6qZ">
            Det är svårt att med någon större precision ange hur många nya
            arbetstillfällen som kan tillkomma med vårt förslag. Helt klart
            är det ett betydande antal personer, av vilka flera har svårt
            att komma in på arbetsmarknaden, som genom vårt förslag får arbete.
            e — Ökad effektivitet i ekonomin. Individens fria val mellan fritid,
            oavlönat hemarbete och beskattat marknadsarbete snedvrids av de
            stora skattekilarna på tjänsteproduktion.
          </p>
          <p xml:id="i-XDd6Jk5jBReiAPTKpPm87F">
            Genom att minska skattekilarna minskar snedvridningarna. Människor
            kommer då i större utsträckning att kunna köpa hushållstjänster
            och använda den frigjorda tiden till ökat förvärvsarbete eller
            till att tillbringa den med barnen. Det ökar specialiseringen
            och därmed effektiviteten i ekonomin. De som köper tjänsterna
            kan specialisera sig mer på sitt förvärvsarbete, och de som säljer
            tjänsterna blir specialister på just hushållstjänster.
          </p>
          <p xml:id="i-RZgWTcGhtU5udLwka2agvV">
            Minskad stress
          </p>
          <p xml:id="i-UME6Gw2X2mmxkaqbBBT8n7">
            Kostnaderna för stressrelaterad ohälsa är en betydande utgiftspost
            för staten. En orsak till det finns i den höga förvärvsfrekvensen
            i Sverige. Många familjer lever under stor press med två heltidsarbetande
            föräldrar som med dagens skattesystem inte har råd att efterfråga
            hjälp med olika sysslor i hemmet för att få vardagen att gå ihop.
            Framför allt drabbar detta kvinnor, då de i högre grad är dubbelarbetande.
            I ESO-rapporten ”Den svenska sjukan” (2002:49), förs bla. resonemanget
            att den höga förvärvsfrekvensen
          </p>
          <pb facs="riksdagen-motions-pdf/data/200304/mot_200304_Sk_0427/mot_200304_Sk_0427-0005.pdf"/>
          <p xml:id="i-6z6HzszHZ5X3wy1JmCmWMs">
            kombinerat med dubbelarbete sannolikt är en av orsakerna till
            att kvinnor är överrepresenterade bland de sjukskrivna. Vissa
            företag säljer redan tjänster som städning, strykning, hämtning
            av barn på dagis någon dag i veckan eller annat som kan avlasta
            familjerna. En ensamstående förälders behov av dessa tjänster
            är troligen än större. Tyvärr är det i dag endast personer med
            mycket höga inkomster som kan köpa dessa tjänster. Om skatterna
            sänks på hushållsnära tjänster skulle det bli möjligt för fler
            att köpa dessa tjänster och därmed skulle bördorna för många familjer
            bli lättare. Det skulle för många innebära ett stressmoment mindre
            i vardagslivet samt en högre livskvalitet. + Skattereduktion för
            tjänster som utförs i hemmet. För att efterfrågan på hushållstjänster
            skall ta fart måste priset sänkas rejält genom att skattekilen
            minskas eller slopas helt. Vårt förslag kan beskrivas som en utvidgning
            av det så kallade ROT-systemet, dvs. den skattereduktion som tidigare
            tillämpades för reparationer, ombyggnad och tillbyggnad. Vi föreslår
            dock en skattereduktion på 50 procent av arbetskostnaden för ROT-arbeten
            och hushållstjänster som utförs i hemmet.
          </p>
          <p xml:id="i-Uanwyv8Jy8FxU16yQf3koN">
            De tjänster som utförs i det egna hemmet eller på den egna tomten
            skall berättiga till skattelättnad. Det innebär att skatten sänks
            för ett antal hushållstjänster där det är lätt att ”göra det själv”
            och där någon vit marknad knappast förekommer, exempelvis städning,
            gräsklippning och barntillsyn. Förslaget omfattar även sådana
            tjänster som redan delvis utförs på en vit marknad, som målning,
            snickeriarbeten och reparation av hushållsapparater. Däremot utesluts
            offentligt subventionerade tjänster, exempelvis offentlig barnomsorg
            och andra tjänster som normalt inte utförs i hemmet, exempelvis
            advokat- och arkitekttjänster. Vi anser det nödvändigt med en
            begränsning av den maximala skattereduktionen. Vi föreslår att
            den skall vara 25.000 kronor per hushåll och år. Det innebär att
            hushållet kan köpa tjänster för 50.000 kronor per år och få skattereduktion
            för dessa.
          </p>
          <p xml:id="i-VyvUbRoCzFvZqqoGzgnD2G">
            + Att köpa en tjänst. När en privatperson köper en tjänst som
            är berättigad till skattereduktion från ett företag skall företaget
            dra av kundens skattereduktion direkt vid betalningen. På kvittot
            kommer då att stå hur mycket kunden har betalat och hur mycket
            tjänsten skulle ha kostat om kunden betalat full skatt. Företaget
            drar sedan av kundens skattereduktion i den egna månatliga skattedeklarationen.
          </p>
          <p xml:id="i-G34V5eX5cqGoSr8sFKbigQ">
            Vi anser att hushållen enkelt skall kunna anlita den de själva
            vill även om denna person inte är egen företagare eller anställd
            av ett företag. Och omvänt: den som vill bjuda ut sina tjänster
            skall kunna göra det utan att behöva bilda ett företag. Även om
            det oftast är ett tjänsteföretag som anlitas uppstår då och då
            situationer där det är lämpligast att anlita någon person som
            inte är företagare. Det kan t.ex. gälla en arbetslös hantverkare
            för ett renoveringsjobb eller en student som barnvakt. Då behövs
            också ett enkelt system för att betala arbetsgivaravgifter, preliminär
            skatt och lämna kontrolluppgift. + Finansiella effekter för den
            offentliga sektorn. På sikt skulle en generell sänkning av skatten
            på arbete leda till fler arbeten, vilket skulle begränsa
          </p>
          <p xml:id="i-UhgoFYLcBYdBGNFTXefBSX">
            2003/04:Sk427
          </p>
          <pb facs="riksdagen-motions-pdf/data/200304/mot_200304_Sk_0427/mot_200304_Sk_0427-0006.pdf"/>
          <p xml:id="i-6rBP9ERbynhizmHoTdSM9J">
            2003/04:Sk427
          </p>
          <p xml:id="i-3MAy77xdUZ2naWgAafLWVK">
            [2
          </p>
          <p xml:id="i-XYix9SQ4dztjiE87nxKvo">
            attebortfallet för den offentliga sektorn. Några sådana dynamiska
            fekter kan dock inte räknas den offentliga sektorn till godo förrän
            de erkligen har uppstått.
          </p>
          <p xml:id="i-SD4UPV2yqc1MmW6aG1YERG">
            &lt; 0
          </p>
          <p xml:id="i-2hPoy8nyGPBUpr3hMGGSdi">
            Alla skattesänkningar måste därför finansieras fullt ut. Beräkningarna
            av budgeteffekterna av våra förslag har gjorts med hjälp av budgetkontoret
            inom riksdagens utredningstjänst. Den skattereduktion som med
            vårt förslag sker för hushållstjänster som för närvarande inte
            utförs på en vit marknad kommer inte att leda till något skattebortfall
            för den offentliga sektorn. Vad gäller de tjänster som kan komma
            i fråga kan en skattereduktion på 50 procent väntas medföra ett
            skattebortfall för staten på cirka två och en halv miljarder kronor.
            I dessa bruttosiffror är inga sysselsättningseffekter inräknade.
            Skattebortfallet förutsätts helt belasta statsbudgeten.
          </p>
          <p xml:id="i-XFCVDMWygrPUWQ9jGE5RKA" type="date">
            Stockholm den 3 oktober 2003
          </p>
          <p xml:id="i-829G8FD3hGMxZN6xiB7SFJ">
            Anne-Marie Pålsson (m) Anna Grönlund (fp) Per Landgren (kd) Roger
            Tiefensee (c)
          </p>
        </div>
      </div>
    </body>
  </text>
</TEI>
