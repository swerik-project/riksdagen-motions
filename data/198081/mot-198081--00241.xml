<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-198081--00241">
  <teiHeader>
    <fileDesc>
      <titleStmt>
        <title>om de ekonomiska långtidsutredningarna</title>
        <author>av Carl-Henrik Hermansson och Jörn Svensson </author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>om de ekonomiska långtidsutredningarna</title>
          <idno type="rdwebb">G402241</idno>
          <rs type="number">241</rs>
          <ref type="dokument_url_text">http://data.riksdagen.se/dokument/G402241/text</ref>
          <ref type="dokument_url_html">http://data.riksdagen.se/dokument/G402241</ref>
          <ref type="dokumentstatus_url_xml">http://data.riksdagen.se/dokumentstatus/G402241</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-FiisfXYQcUpGymcboYQpoF</idno>
            <name>C.-H. HERMANSSON</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="man">
            <idno>i-EQSJnvt3y9r5wULtNbkTNu</idno>
            <name>JÖRN SVENSSON</name>
            <state type="partyAffiliation" ref="Q110837">
              <desc>vpk</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-XjdVxGu9Zphdk9ybWf6pin" type="signed"/>
        <correspContext corresp="i-XjdVxGu9Zphdk9ybWf6pin">
          <note type="signatory" corresp="i-FiisfXYQcUpGymcboYQpoF"/>
          <note type="signatory" corresp="i-EQSJnvt3y9r5wULtNbkTNu"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/198081/mot_198081__241/mot_198081__241-001.pdf"/>
      <fw xml:id="i-9E1Z1XbhihLnpZzqip2tt8">
        Motion 1980/81:241
      </fw>
      <div type="motHeader" xml:id="i-GnEm4EryZxML5PwrPgQCwy">
        <div type="motTitle" xml:id="i-2DmGQn4LZV32SX5uLb8v5G"/>
        <div type="motSubmissionInfo" xml:id="i-2Wdept2RK5hgJGzRM8rfqQ"/>
      </div>
      <div type="motBody" xml:id="i-EHrXbMvVcrQuqTNYFDxdsW">
        <div xml:id="i-5HkgwDPi3T3QgJS4UtqtEf">
          <p xml:id="i-S14tfVZTyp9BE4wJUqE8MY">
            av Carl-Henrik Hermansson och Jörn Svensson om de ekonomiska
            långtidsutredningarna
          </p>
          <p xml:id="i-WoYJatHaiy94Dsp3ULkxJg">
            Med jämna mellanrum dimper en tjock lunta ned på riksdagsledamöternas
            bord — de så kallade långtidsutredningarna (LU). Ett av författarnas
            syften sägs vara att ”——— ge möjlighet till en bred debatt om
            de olika alternativa utvecklingsvägar för svensk ekonomi som öppnas
            i ett medellångt perspek- tiv” (LU 78, SOU 1978:78, s. 17). Men
            utredningarna har knappast lyckats leva upp till detta syfte.
            Den senaste luntan (LU 80, SOU 1980:52) är i allt väsentligt bara
            ett försök att ge ett drag av vetenskaplighet åt Gösta Bohmans
            ekonomiska politik. LU gjordes från starten i slutet av 1940-talet
            och under 1950-talet som separata expertutredningar med offentliga
            direktiv. En fördel med detta arbetssätt var att man på ett någorlunda
            rimligt sätt kunde skilja på det politiska och det vetenskapliga
            ansvaret för slutprodukterna. Från början av 1960-talet byggde
            man i stället in LU som en del av regeringskansliet. Ett planeringsråd
            (numera utredningsråd) med företrädare för vetenskap och partsintressen
            tillsattes för att övervaka arbetet. Utredningsarbetets omfatt-
            ning svällde, och en lång rad statliga och privata forsknings-
            och utrednings- organ drogs in i arbetet. Denna korporativa arbetsform
            försvårade offentlig debatt om utredningsarbetets uppläggning
            och syfte. Trots att arbetet utförs av regeringens handplockade
            experter framställs LU nu som en neutral tjänstemannaprodukt,
            som regeringen avser att ta ställning till i samband med 1981
            års reviderade finansplan. De senaste långtidsutredningarna har
            utgått ifrån ett antal s. k. ekonome- triska modeller, som skall
            beskriva de viktigare sambanden mellan produk- tion, konsumtion,
            priser, inkomster etc. Dessa modeller beskrivs i särskilda departementspromemorior,
            som är nästan totalt oläsliga för dem som inte har en solid utbildning
            i ekonomisk teori. De antaganden som görs i dessa modeller blir
            helt avgörande för de ränkeexempel som är den del av LU som mest
            blir föremål för uppmärksamhet i massmedia och i den politiska
            debatten. Experterna kan vara aldrig så försiktiga i sina tolkningar
            av dessa räkneexempel, de får ändå en avgörande betydelse för
            den politiska opinionsbildningen. Ett tydligt exempel på detta
            var när den s. k. konse- kvensutredningen inför kärnkraftsomröstningen
            använde långtidsutredning- ens ekonomiska modeller för att uttala
            sig om bl. a. elefterfrågan år 1990. Dessa räkneexempel användes
            flitigt i propagandan inför kärnkraftsomröst- ningen och påverkade
            troligen valresultatet. Redan nu, ett år senare, kan det konstateras
            att dessa räkneexempel byggde på orealistiska antaganden. LU:s
            syfte — att ge ett sakligt underlag för debatten om de långsiktiga
          </p>
          <pb facs="riksdagen-motions-pdf/data/198081/mot_198081__241/mot_198081__241-002.pdf"/>
          <fw xml:id="i-8maZNd8beFyFb2jsmZm63e">
            Mot. 1980/81:241 8
          </fw>
          <p xml:id="i-VB2tCM56fNTQvsAa3FePy4">
            politiska alternativen — finns inget att invända mot. Men den
            nuvarande organisationsformen för LU kan inte fylla detta syfte.
            Det krävs i stället en arbetsform som gör det möjligt att klarare
            skilja på de delar av utredningen som har karaktären av antaganden
            och bedömningar av vetenskapliga experter och den del som har
            karaktär av konsekvensbeskrivningar av olika politiskt-ekonomiska
            alternativ. En sådan gränsdragning är alltid svår att göra, men
            den nuvarande arbetsformen gör den omöjlig. Det arbete som läggs
            ned på LU (inkl. alla delutredningar) representerar en kostnad
            för statskassan på flera miljoner kronor. Pengarna skulle väl
            räcka till att hålla LU:s datamaterial, modeller samt ett antal
            kompetenta forskare vid universiteten tillgängliga för vetenskaplig
            granskning av ett större antal alternativ för den långsiktiga
            ekonomiska politiken. De olika riksdagspartierna borde genom förmedling
            av forskningsrådsnämnden (eller annat lämpligt forskningsorgan)
            få beställa undersökningar av de egna förslagens ekonomiska förenlighet
            och sannolika konsekvenser. Dessa beställningar skulle vara offentliga,
            liksom forskningsresultaten. Forskarna skall vara anställda av
            universiteten och bör vara fristående från andra forskningsfinansiärer.
            Allmänhetens tilltro till vetenskaplig expertis har kraftigt underminerats
            genom den sammanblandning av politik och vetenskap som skett under
            debatterna om kärnkraft och om den ekonomiska politiken. Vetenskaplig
            sanning får inte vara en handelsvara som kan köpas enbart av de
            kapitalstarka.
          </p>
          <p xml:id="i-YWbaQSDHpq2n1oC6VW4Vg">
            Med hänvisning till det anförda föreslås att riksdagen beslutar
            1. att hos regeringen begära att arbetet med de ekonomiska långtidsutredningarna
            flyttas ut ur kanslihuset, 2. att hos regeringen begära att den
            ger forskningsrådsnämnden i uppdrag att, i enlighet med de riktlinjer
            som angivits i motionen, utarbeta nya former för hur ett underlag
            för den långsiktiga ekonomiska politiken skall utformas.
          </p>
          <p xml:id="i-MsVE8nBPbRbo65E3esUB3j">
            Stockholm den 14 januari 1981
          </p>
          <p xml:id="i-9iMWJ87GjNWsc6vZ3qsX8L">
            C.-H. HERMANSSON (vpk) JÖRN SVENSSON (vpk)
          </p>
        </div>
      </div>
    </body>
  </text>
</TEI>
