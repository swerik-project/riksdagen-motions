<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201516-UbU-02223">
  <teiHeader>
    <fileDesc>
      <titleStmt>
        <title>Ökad lycka som politiskt mål</title>
        <author corresp="i-LSGLGKPPdgKqe7pxwHn9sf i-XSuWURvcJRjSbVSYUBBuD2">av Lise Nordin och Stina Bergström (båda MP)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2015/16:2223 av Lise Nordin och Stina Bergström (båda MP)</title>
          <idno type="rdwebb">H3022223</idno>
          <rs type="number">2223</rs>
          <orgName type="comitteeAbbreviation">UbU</orgName>
          <ref type="dokument_url_text">http://data.riksdagen.se/dokument/H3022223/text</ref>
          <ref type="dokument_url_html">http://data.riksdagen.se/dokument/H3022223</ref>
          <ref type="dokumentstatus_url_xml">http://data.riksdagen.se/dokumentstatus/H3022223</ref>
          <ref type="docx">http://data.riksdagen.se/fil/10677D41-3B1D-4149-A746-5D1995F83FBA</ref>
          <ref type="pdf">http://data.riksdagen.se/fil/A6FD176F-BB9E-44F2-A5BA-73EA22BDAF01</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-LSGLGKPPdgKqe7pxwHn9sf</idno>
            <name>Lise Nordin</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-XSuWURvcJRjSbVSYUBBuD2</idno>
            <name>Stina Bergström</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-EqPPddY4KRUAAUGE8Vb6Cf" type="signed"/>
        <correspContext corresp="i-EqPPddY4KRUAAUGE8Vb6Cf">
          <note type="signatory" corresp="i-LSGLGKPPdgKqe7pxwHn9sf"/>
          <note type="signatory" corresp="i-XSuWURvcJRjSbVSYUBBuD2"/>
        </correspContext>
        <correspAction xml:id="i-88QHt2KqH6zHsCQCc5ii1r" type="submitted">
          <date when="2015-10-06"/>
          <time when="12:27:28"/>
        </correspAction>
        <correspAction xml:id="i-WWq5YtNsRtHYv3XuQd9XYD" type="referred">
          <date when="2015-10-13"/>
        </correspAction>
        <correspAction xml:id="i-3GB1QEXz2yuKrTYytSNURi" type="assigned">
          <date when="2016-06-29"/>
          <time when="12:57:18"/>
        </correspAction>
        <correspContext corresp="i-3GB1QEXz2yuKrTYytSNURi">
          <ref type="assignedTo">Utbildningsutskottet</ref>
        </correspContext>
        <correspAction xml:id="i-DKq27oE2ubBAs1bsGkuZ6c" type="behandlas_i"/>
        <correspContext corresp="i-DKq27oE2ubBAs1bsGkuZ6c">
          <ref type="uppgift">2015/16:UbU17</ref>
          <ref type="ref_dok_id">H301UbU17</ref>
          <ref type="ref_dok_typ">bet</ref>
          <ref type="ref_dok_rm">2015/16</ref>
          <ref type="ref_dok_bet">UbU17</ref>
          <ref type="ref_dok_titel">Forskning</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">
          Motion till riksdagen 2015/16:2223 av Lise Nordin och Stina Bergström
          (båda MP) Ökad lycka som politiskt mål
        </div>
      </div>
      <div type="motBody">
        <div type="motProposal" subtype="förslag">
          <head xml:id="i-7ULc4VtXe5r1wTrrygq29x">
            Förslag till riksdagsbeslut
          </head>
          <list style="ol">
            <item xml:id="i-PCXEpcK7UYm8oe8q25N8yh">
              Riksdagen ställer sig bakom det som anförs i motionen om behovet
              av att utveckla svensk lyckoforskning och tillkännager detta för
              regeringen.
            </item>
            <item xml:id="i-Xmwt5BXgGRtd6nQ8njDkrk">
              Riksdagen ställer sig bakom det som anförs i motionen om hur
              forskningen om lycka kan komplettera BNP och andra välfärdsmått
              som underlag för politiska beslut och tillkännager detta för regeringen.
            </item>
          </list>
        </div>
        <div type="motContent">
          <head xml:id="i-WARYfpiofxQvd8vPAySH4S" type="h2">
            Inledning
          </head>
          <p xml:id="i-XNYrej5m8YJdMy5rchaeyD">
            Människor har genom historien haft ökad livskvalitet och lycka
            som gemensam nämnare bakom sina strävanden. När vi står inför
            ett beslut är det summan av välmående för oss själva och andra
            vi försöker förutsäga för att avväga vårt val. När föräldrar får
            frågan om vad de högst önskar för sina barn är lycka det vanligaste
            svaret. I juli 2011 fastslog FN:s generalförsamling att sökandet
            efter lycka är ett fundamentalt mänskligt mål. Strävan efter ökat
            välmående och lycka är gemensam för alla människor. I andra länder,
            bland annat Frankrike och Storbritannien, har forskningen om lycka
            anammats som kunskapsunderlag för politiska beslut som komplement
            till BNP:s strikt ekonomiska aspekter.
          </p>
          <head xml:id="i-RfNsGWaUnuuoHgeroK71h" type="h2">
            Samhällsnyttan av ökad lycka
          </head>
          <p xml:id="i-Xu6h2jgNzv98oyuZcBwBfe">
            Idag finns empirisk forskning som förklarar livskvalitetens och
            lyckans beståndsdelar, vilka inre och yttre faktorer som förutsätter
            dessa och vilka positiva konsekvenser de skapar. Lycka och välbefinnande
            är viktigt på både individ- och samhällsnivå och bör därmed också
            prioriteras som politiskt mål och integreras i hur vi mäter samhällets
            fortlöpande utveckling.
          </p>
          <p xml:id="i-5CS78RMEemHD2TvA1yrbpa">
            En av de viktigaste anledningarna till att sätta ökad lycka som
            politiskt mål är dess praktiska konsekvenser för samhället. Lyckliga
            människor arbetar mer effektivt, lever längre, har färre sjukdagar,
            skapar starkare relationer till andra samt ger mer och bidrar
            mer till samhället i stort. En artikel visar exempelvis att lyckliga
            ungdomar presterar bättre i skolan och håller sig borta från kriminalitet
            och droger i mycket större utsträckning.
          </p>
          <head xml:id="i-H68jiMxvGU2nJYkn6V5f93" type="h2">
            Lyckoforskning
          </head>
          <p xml:id="i-KGDi733LbinBg6hKFuiw7v">
            Inom forskningen definieras lycka som att vara nöjd med sitt
            liv och må bra känslomässigt. Lyckoforskningens resultat visar
            att en stor del av vår lycka avgörs av våra val. Människor är
            individer och finner lyckan på delvis olika sätt; det har dock
            visat sig att specifika gemensamma nämnare alltid finns med. Det
            enklaste sättet att på politisk väg öka lyckan är att skapa förutsättningar
            för att tillfredsställa sina allmän­mänskliga fysiska och psykologiska
            behov som autonomi, kompetens och gemenskap. Forskningen visar
            att saker som trygghet, låg arbetslöshet, starka sociala nätverk
            och en väl fungerande demokrati generellt ökar människors upplevda
            lycka och välbefinnande.
          </p>
          <p xml:id="i-YGxyJKmBdyuL2czW7h1VwT">
            Precis som med andra psykologiska tillstånd som depression mäts
            idag lycka med samma psykometriska metoder och tekniker. Att mäta
            och definiera subjektiva upplevelser har länge diskuterats inom
            psykologin, men skillnaden idag är att nya hjärnskanningsmetoder
            som till exempel fMRI visat starka objektivt mätbara korrelationer
            mellan objektivt uppmätt neural aktivitet och människors självskattade
            upplevelser som lycka.
          </p>
          <head xml:id="i-JuxX34C1mchiTsJ6xUHgeG" type="h2">
            Lycka som mål ger annan politisk inriktning
          </head>
          <p xml:id="i-QxXvoyEfNEWdVLz4AYomAD">
            Politikens överordnade mål har länge i praktiken varit att ensidigt
            stimulera materiell tillväxt. Detta har varit ett effektivt sätt
            att öka västvärldens lycka fram till ungefär 1970 eftersom många
            innan dess inte haft sina fysiska grundbehov tillfredsställda.
            Men från 1970 fram till idag har lyckonivån i Sverige varit närmast
            oförändrad och den psykiska ohälsan ökat dramatiskt, speciellt
            bland våra ungdomar där det är lika många vars liv avslutas med
            självmord som i trafikolyckor. Samtidigt har vi under samma tidsperiod
            mer än tredubblat vår BNP och vårt ekonomiska välstånd. Lyckoforskningen
            indikerar att ytterligare ökad BNP inte kommer att öka lyckan
            eftersom våra fysiska behov redan är tillfredsställda. Simon Kuznets,
            en av skaparna till mätverktyget BNP, gjorde redan 1948 avkall
            på det som ett mått på samhällsutveckling. BNP mäter ekonomisk
            tillväxt som är en del av, men inte samma sak som, samhällsutveckling.
            Betydande forskning har gjorts om olika livsmål och deras koppling
            till lycka och resultatet tydliggör hur BNP är ett bristande mått
            på samhällets utveckling.
          </p>
          <p xml:id="i-G5vL7HFiwJGTMjf5axg5aj">
            Mål som innefattar materialistiska värderingar, popularitet,
            eller ökad makt, status och inkomst ger överlag inget ökat välmående
            under resan mot målet och inte heller om dessa mål nås. Mål som
            faktiskt ökar livskvalitet och lycka innefattar saker som fortsatt
            lärande, att bidra till samhället, känna tillhörighet och gemenskap,
            ökad hälsa och personlig utveckling. Blickar vi bortom Sveriges
            gränser ser vi att andra nu tagit till sig lärdomar av att lyckan
            stått still de senaste 40 åren.
          </p>
          <head xml:id="i-3SdYUz8xA1uMQHh6NWPgxa" type="h2">
            Lyckoforskning i omvärlden
          </head>
          <p xml:id="i-2VjLu77QtbiqucUtvEJnNn">
            I Frankrike utsågs 2009 en forskarkommission ledd av bland annat
            Nobelpristagaren i ekonomi Joseph E Stiglitz till att ta reda
            på hur lycka och livskvalitet på ett begripligt sätt kan kvantifieras
            för politiker som ett komplement till BNP:s strikt ekonomiska
            aspekter.
          </p>
          <p xml:id="i-A1kFhDpxEaBrCyZtBqvCDk">
            Under 2010 publicerade Storbritanniens regering rapporten ”New
            Horizons” som sätter ut en tioårsstrategi för ökad mental hälsa.
            Rapporten erkänner människors psykologiska behov och strävan efter
            lycka. Vid introduktionen sade Gordon Brown att ”det handlar om
            mer än att förebygga psykisk ohälsa ... det handlar också om att
            hjälpa individer och grupper att få ut det bästa av sig själva”.
            Rapporten innefattar förslag från forskning för att främja ett
            gott föräldraskap, förbättra miljön, behandla fysisk och psykisk
            hälsa tillsammans och ge fler möjligheter för människor att delta
            i samhället. Storbritanniens regering har även åtagit sig att
            göra människor mer medvetna om de steg som vi alla kan ta för
            att skydda vår psykiska hälsa. Detta inkluderar att umgås regelbundet,
            träna, njuta av naturen och lära sig nya saker.
          </p>
          <p xml:id="i-VgnSwD5sm3kU13y3iNcW6Z">
            Storbritanniens och Frankrikes initiativ ligger i linje med FN:s
            generalförsamlings riktlinjer från den 19 juli 2011. De uppmanar
            medlemsländerna att följa Bhutans exempel och vidta åtgärder som
            ger större vikt till lycka och välbefinnande för att avgöra hur
            man ska uppnå och mäta social och ekonomisk utveckling. I en resolution
            som antogs utan omröstning, inbjöds medlemsländerna ”att fortsätta
            utarbetandet av ytterligare åtgärder för att bättre fånga upp
            vikten av strävan efter lycka och välbefinnande i syfte att vägleda
            sin offentliga politik”.
          </p>
          <head xml:id="i-RsEZq6imf3u1g7uKPav9D7" type="h2">
            Dags för Sverige att uppmärksamma frågan
          </head>
          <p xml:id="i-2pHqZdhzLi92mrY4cUwCsw">
            Mycket tyder på att den samlade lyckan i ett samhälle kan ökas
            genom politiska beslut. Därför är det viktigt att även svenska
            politiker för en seriös diskussion om hur man med politiska beslut
            baserade på forskningsresultat kan öka förutsättningarna för att
            göra människor lyckligare. Mätning och kartläggning av lycka skulle
            möjliggöra ett enklare tillvägagångssätt för att i politiken prioritera
            och väga nyttan av olika förslag. För att citera Nobelpristagaren
            Joseph E Stiglitz: ”Vad du mäter påverkar vad du gör. Om du inte
            mäter de rätta sakerna, gör du heller inte de rätta sakerna.”
          </p>
        </div>
        <div type="motSignatures">
          <list>
            <item xml:id="i-JQQe4Cs9qqoLg8KRVUvvV8" who="i-LSGLGKPPdgKqe7pxwHn9sf">
              Lise Nordin (MP)
            </item>
            <item xml:id="i-N4edTRjmEXvyu132S6xp6i" who="i-XSuWURvcJRjSbVSYUBBuD2">
              Stina Bergström (MP)
            </item>
          </list>
        </div>
      </div>
    </body>
  </text>
</TEI>
