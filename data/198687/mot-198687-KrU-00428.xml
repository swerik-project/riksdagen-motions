<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-198687-KrU-00428">
  <teiHeader>
    <fileDesc>
      <titleStmt>
        <title>Ett kasino i Malmö</title>
        <author corresp="r-0 r-0">Sten Andersson i Malmö (m)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Ett kasino i Malmö</title>
          <idno type="rdwebb">GA02Kr428</idno>
          <rs type="number">Kr428</rs>
          <orgName type="comitteeAbbreviation">KrU</orgName>
          <ref type="dokument_url_text">http://data.riksdagen.se/dokument/GA02Kr428/text</ref>
          <ref type="dokument_url_html">http://data.riksdagen.se/dokument/GA02Kr428</ref>
          <ref type="dokumentstatus_url_xml">http://data.riksdagen.se/dokumentstatus/GA02Kr428</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person>
            <idno>r-0</idno>
            <name>Sten Andersson i Malmö</name>
            <state type="partyAffiliation" ref="Q110843">
              <desc>m</desc>
            </state>
          </person>
          <person>
            <idno>r-0</idno>
            <name>Sten Andersson</name>
            <state type="partyAffiliation" ref="Q110843">
              <desc>m</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-ELn4s7UCW94KuTGC2Ew4sd" type="signed"/>
        <correspContext corresp="i-ELn4s7UCW94KuTGC2Ew4sd">
          <note type="signatory" corresp="r-0"/>
          <note type="signatory" corresp="r-0"/>
        </correspContext>
        <correspAction xml:id="i-HvufyhxKgJJUEYGdx46U2b" type="assigned">
          <date when="2014-11-19"/>
          <time when="14:40:31"/>
        </correspAction>
        <correspContext corresp="i-HvufyhxKgJJUEYGdx46U2b">
          <ref type="assignedTo">Kulturutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/198687/mot_198687_kr_428/mot_198687_kr_428-001.pdf"/>
      <div xml:id="i-VF8CTjSCUG1sBQ7Fi979bS" type="motHeader">
        <div xml:id="i-8rrLiQ5JaGRPWEEx9KD5L9" type="motTitle"/>
        <div xml:id="i-6xPF6MGaNmJM4KtnkwSzfL" type="motSubmissionInfo"/>
      </div>
      <div xml:id="i-6K7S6SmQnEfn9t1U5wEvYq" type="motBody">
        <div xml:id="i-R4c1xjc7sRCXe1B1e85rfb">
          <p xml:id="i-Uyuyqfasie5TWq7XqYry5j">
            Motion till riksdagen 1986/87:Kr428
          </p>
          <p xml:id="i-DuMkt3FqvosfLUyKiZZBn2">
            Sten Andersson i Malmö (m) Ett kasino i Malmö
          </p>
          <p xml:id="i-Ufq8TowVrVqGbQtAKkgyjz">
            Svenska folket har ett dokumenterat spelintresse. Beviset för
            detta är det ökande antal spel och lotterier som med myndigheternas
            godkännande förekommer runt om i landet. AB Tipstjänst har nyligen
            aktualiserat nya spelformer med ett dominerande inslag av vadhållning.
            S. k. skraplotter har också utvecklats under senare tid där spelaren
            omedelbart får besked om eventuell vinst. I Trisslotteriet får
            spelaren vid vinst omedelbart kontanter med upp till I 000 kr.
            på försäljningsstället. I tobaksbutiker och vid travba- nor är
            det fritt att spela för i princip hur mycket som helst. Dessutom
            är de olika spelställena mycket lättillgängliga. Det skulle mot
            den här bakgrunden vara naturligt att också andra spel- former
            fick utveckla sig mera fritt. En spelform som skulle vara värd
            att pröva åtminstone under en tid skulle vara kasinospel efter
            internationell förebild. Visserligen förekommer roulettespel efter
            tillstånd på ett flertal restauranger. Men insatserna är låga
            — vinsterna likaså. Därigenom förblir kasinospelen trots den allt
            ökande spelbenägenheten hos allmänheten på en mycket blygsam nivå.
            I Malmö stad med dess belägenhet finns det emellertid mycket goda
            förutsättningar att skapa ett kasino, som drivs enligt allmänt
            tillämpade internationella regler, dvs. med insatser och vinster
            som överstiger vad som är tillåtet i Sverige enligt lotterilagen.
            Ett kasino i Malmö skulle erbjuda allmänheten kasinospel enligt
            internationellt tillämpade regler under for- mer som tillgodoser
            såväl spelarnas intressen när det gäller vinst och vinst- utbetalning
            som det allmännas intresse av att spelet bedrivs under ordnade
            förhållanden. Kasinoverksamhet i Malmö av internationell typ skulle
            säkerligen locka ett antal utländska turister till Malmö och på
            det sättet få en gynnsam effekt på turistnettot. Samtidigt skulle
            svenskar inte behöva resa utomlands för att spela på kasino. Genom
            en legaliserad kasinoverksamhet skapas förutsättningar för att
            det allmänna tillgodoförs betydande intäkter. Verksamheten kan
            också ut- formas så att behållningen tillförs allmännyttiga ändamål
            och ger de ideella föreningarna betydande inkomster.
          </p>
          <p xml:id="i-8wepGWt58JYkEZu7WtQARp">
            Turism
          </p>
          <p xml:id="i-4DmvBF14xW2MfucT7WNiP5">
            Inflödet av valutor till Sverige på grund av turismen är alldeles
            för litet. Detta gör att varje åtgärd som kan bidra till att öka
            turismen i vårt land framstår som värdefull. Kasinoverksamheten
            i Malmö kan förväntas få
          </p>
          <pb facs="riksdagen-motions-pdf/data/198687/mot_198687_kr_428/mot_198687_kr_428-002.pdf"/>
          <p xml:id="i-6fpg9ZK3e5NfupQwn7frUV">
            gynnsamma effekter i detta avseende, låt vara att de svårligen
            går att mäta. I flera länder har man som skäl för att tillåta
            kasinoverksamhet åberopat dess betydelse i turisthänseende. Denna
            aspekt kan också läggas på kasinoverk- samhet i Malmö. I all synnerhet
            gäller detta med Malmös närhet till Köpenhamn och med goda förbindelser
            till Tyskland. En bro mellan Malmö och Köpenhamn skulle ytterligare
            föra med sig att ett kasino i Malmö blev en attraktion som fick
            positiv effekt för ett större område. Ett kasino skulle inte bara
            locka vanliga turister till Malmö utan säkerli- gen skulle också
            folk från affärsvärlden finna det förenligt med sina intres- sen
            att kunna odla affärskontakter i den lite mer exklusiva miljö
            som ett kasino kan erbjuda.
          </p>
          <p xml:id="i-FbdKbLK2szBsDDzT7CaLEF">
            Restaurang m. m.
          </p>
          <p xml:id="i-5igtDgN79e281qNp1snXLn">
            Kasinots primära uppgift är att erbjuda allmänheten kasinospel
            enligt in- ternationellt tillämpliga regler. Men också restaurang
            med utskänknings- rättigheter bör förekomma i omedelbar anslutning
            till spellokalerna. Underhållning bör också kunna tillåtas. Eventuellt
            kan också dans anord- nas. Men ytterligare service måste kunna
            erbjudas. Förutom restaurang i an- slutning till spellokalerna
            måste växling av utländsk valuta kunna ske. Det måste finnas tillgång
            till parkeringsplatser. Garderobsutrymme o. d. måste finnas. Allt
            detta skapar sysselsättningstillfällen i det annars ur arbetslöshe-
            tessynpunkt hårt drabbade Malmö.
          </p>
          <p xml:id="i-BrjJeG7bHBc9VN3CMczhFS">
            Effekter på näringslivet
          </p>
          <p xml:id="i-YJB2kVifeoTyath6wN8jtm">
            Ett kasino med tillhörande restaurangrörelse skulle sannolikt
            ge arbete åt ett hundratal personer. Det skulle dessutom genom
            att det drar till sig besö- kare från både övriga landet och utlandet,
            skapa underlag för viss expan- sion inom olika servicesektorer.
            Exempel på verksamheter som indirekt kommer att beröras är hotell,
            restauranger, taxi och viss fackhandel. Att det får positiva effekter
            är tvek- löst, men det är svårt att i siffror uppskatta hur många
            nya arbetstillfällen som uppstår. En broförbindelse mellan Malmö
            och Köpenhamn kommer med stor sannolikhet att leda till en ökad
            tillströmning av turister. Ett kasino skulle utan tvekan förstärka
            en sådan utveckling. En annan trolig följd av en broförbindelse
            blir ett starkt ökat intresse för företagsetableringar i Malmö,
            inte minst i anslutning till brofästet. Även om det inte skall
            överdrivas, kan förekomsten av ett kasino spela en viss roll i
            marginalen då en lokalisering övervägs. Därmed får man indirekt
            en positiv effekt på sysselsättningen. I det här sammanhanget
            bör också understrykas den extra ”färg” som ett kasino skulle
            sätta på det malmöitska näringslivet. Det skulle onekligen vara
            en tillgång för regionens företagare att kunna erbjuda både inhemska
            och utländska företagsrepresentanter ett kasinobesök i samband
            med olika affärskontakter.
          </p>
          <p xml:id="i-Th4trmwnyfAo3DWqkz37V8">
            Mot. 1986/87 Kr428
          </p>
          <pb facs="riksdagen-motions-pdf/data/198687/mot_198687_kr_428/mot_198687_kr_428-003.pdf"/>
          <p xml:id="i-YNaXCYUjNjztneLGd57SRP">
            Organisationsform
          </p>
          <p xml:id="i-AhCEKdn1QC9qLcGgzzyXGt">
            Verksamheten skulle kunna organiseras så att välgörande, kulturella
            eller liknande allmännyttiga ändamål får ett avgörande inslag.
            För att behåll- ningen skulle kunna komma det ideella föreningslivet
            till godo utan att någon förening utestängs från verksamheten
            skulle en ideell paraplyorgani- sation som rymmer skilda föreningar
            kunna äga en viss del av aktiekapita- let. En annan del skulle
            kunna ägas av staten med hänsyn till den samlande roll som staten
            utövar inom spel och lotterier inom landet. En annan orga- nisationsmodell
            är stat och näringsliv eller endast staten eller andra kombi-
            nationer av ägande. En på detta sätt ordnad kasinoverksamhet passar
            väl in i mönstret som lotterilagstiftningen bygger på där det
            kommersiella inslaget elimineras till förmån för det allmännyttiga.
            Med den organisationsform som här föreslås förlorar i bärkraft
            argumentet att spel för andra ändamål än ideella inte bör få breda
            ut sig på de ideella ändamålens bekostnad.
          </p>
          <p xml:id="i-UDQQ9ZVUixCKJEvV8jsVNK">
            Socialt
          </p>
          <p xml:id="i-HdFjxNgWxdXxD53sLF8cLZ">
            Verksamheten bör organiseras så att entréavgift tas ut, legitimationstvång
            gäller, spel bedrivs i anslutning till en modern restaurang med
            kanske exklusiv underhållning. Kontrollanter kan också utses,
            som granskar och kontrollerar att verksamheten bedrivs på ett
            ur social synpunkt tillfredsstäl- lande sätt. Från utlandet har
            erfarenheterna inte visat att sociala problem skulle uppstå i
            anslutning till kasinon. Med hänsyn till de trösklar i form av
            entréavgift och legitimationstvång som skulle finnas och då verksamheten
            inte skulle bedrivas i kommersiellt syfte, bör riskerna för sociala
            skadeverk- ningar inte överdrivas. Riskerna kan i stället betecknas
            som ringa.
          </p>
          <p xml:id="i-4Rf9rAGuUwzYFevxNiSqPQ">
            Illegalt spel
          </p>
          <p xml:id="i-5tMAskH4c7qm7rLo6ViM6B">
            I alla större tätorter förekommer illegalt spel. Det illegala
            spelet rymmer betydligt större ekonomiska och sociala risker än
            vad ordnat kasinospel skulle göra. Den illegala spelverksamheten
            drivs endast utifrån enskilt vinstsyfte utan ansvar för sociala
            olägenheter. Illegalt spel kan leda till ekonomisk katastrof för
            människor. En ordnad kasinoverksamhet kan ut- formas efter helt
            andra förutsättningar.
          </p>
          <p xml:id="i-GzcRa6nCspgFz2sSXwTwHN">
            Skatt
          </p>
          <p xml:id="i-6aXCo9qo9qc7rRmheCLwEy">
            Ett annat förhållande som bör betonas är att den illegala spelverksamheten
            medför att vinster dras undan från all kontroll och beskattning.
            Verksamhe- ten blir därmed synnerligen lukrativ för arrangörerna.
            Man har också att räkna med att en betydande del av arrangörernas
            vinster på illegal väg förs ut ur landet. Genom en legaliserad
            kasinoverksamhet skulle det skapas förutsättningar för en effektiv
            beskattning.
          </p>
          <p xml:id="i-MX75VA8buLJ8fsJjUcN1ob">
            Avslutning
          </p>
          <p xml:id="i-PHqtFUFd8sfFvEYS8qLU3w">
            En internationell kasinoverksamhet i Malmö skulle befrämja turismen
            i staden och tillföra valuta. Det allmänna skulle tillföras inte
            oväsentliga intäkter både direkt och indirekt. Illegala spel skulle
            försvåras.
          </p>
          <p xml:id="i-TjSMBEkoLSv2hk4mHM9VoY">
            Mot. 1986/87 Kr428
          </p>
          <pb facs="riksdagen-motions-pdf/data/198687/mot_198687_kr_428/mot_198687_kr_428-004.pdf"/>
          <p xml:id="i-AwPEYdDxhxRcw8oDuraaJq">
            Hemställan
          </p>
          <p xml:id="i-TyE6hCzunPQwgBZC77hJUK">
            Härmed hemställs att riksdagen som sin mening ger regeringen
            till känna vad som i motionen framförts om ett kasino i Malmö.
          </p>
          <p xml:id="i-SEetJDDBR5EWGoUXh9HeAY">
            Stockholm den:22 januari 1987
          </p>
          <p xml:id="i-TJgBjzEVwDfSyTwfjGf1Kp">
            Sten Andersson (m) i Malmö
          </p>
          <p xml:id="i-AzTRVNkhMF5MmgQYcgmYnU">
            Mot. 1986/87 Kr428
          </p>
        </div>
      </div>
    </body>
  </text>
</TEI>
