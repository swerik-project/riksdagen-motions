<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200910-NU-00368">
  <teiHeader>
    <fileDesc>
      <titleStmt>
        <title>ACTA-avtalet och friheten på Internet</title>
        <author corresp="i-Leyzhvbh6PmugF8H6t8yV4 i-Ev6Dx3pWj2WT32VGQpabaz">av Karl Sigfrid och Finn Bengtsson (m)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>ACTA-avtalet och friheten på Internet</title>
          <idno type="rdwebb">GX02N368</idno>
          <rs type="number">N368</rs>
          <orgName type="comitteeAbbreviation">NU</orgName>
          <ref type="dokument_url_text">http://data.riksdagen.se/dokument/GX02N368/text</ref>
          <ref type="dokument_url_html">http://data.riksdagen.se/dokument/GX02N368</ref>
          <ref type="dokumentstatus_url_xml">http://data.riksdagen.se/dokumentstatus/GX02N368</ref>
          <ref type="doc">http://data.riksdagen.se/fil/7B281DE9-4F3D-4AA3-87C9-E296F3B0B8EB</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-Leyzhvbh6PmugF8H6t8yV4</idno>
            <name>Karl Sigfrid</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-Ev6Dx3pWj2WT32VGQpabaz</idno>
            <name>Finn Bengtsson</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-BepsL14syiQLWkaKfXnfW5" type="signed"/>
        <correspContext corresp="i-BepsL14syiQLWkaKfXnfW5">
          <note type="signatory" corresp="i-Leyzhvbh6PmugF8H6t8yV4"/>
          <note type="signatory" corresp="i-Ev6Dx3pWj2WT32VGQpabaz"/>
        </correspContext>
        <correspAction xml:id="i-PX1srZLDvfodMohrhk1BcP" type="numbering">
          <date when="2009-10-07"/>
        </correspAction>
        <correspAction xml:id="i-ghz8kGrvf8RAKbQVsHgYS" type="submission">
          <date when="2009-10-05"/>
        </correspAction>
        <correspAction xml:id="i-7aHmP5AG6xJyfQz8XAKkra" type="transfer">
          <date when="2009-10-05"/>
        </correspAction>
        <correspAction xml:id="i-J4z2CZTLYvKpsydTKm81sL" type="assigned"/>
        <correspContext corresp="i-J4z2CZTLYvKpsydTKm81sL">
          <ref type="assignedTo">Näringsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="motProposal" subtype="förslag">
          <head xml:id="i-GY1fHeHY9MrWQZ4vYtrANS">
            Förslag till riksdagsbeslut
          </head>
          <list style="ol">
            <item xml:id="i-PnndyGwobLmsZdaPWr22z2">
              Riksdagen tillkännager för regeringen som sin mening vad som
              anförs i motionen om att Sverige bör verka för att ACTA-avtalet
              förhandlas fram i full öppenhet.
            </item>
            <item xml:id="i-RWNL5b5fVwqx46Zj5d9qyx">
              Riksdagen tillkännager för regeringen som sin mening vad som
              anförs i motionen om att Sverige bör säkerställa att det inte
              sluts ett ACTA-avtal som medför censur, avstängningar från Internet
              eller andra inskränkningar av yttrande- och informationsfriheten.
            </item>
          </list>
        </div>
        <div type="motContent">
          <head xml:id="i-HoJPV92m2sKGjzV2fmbLki" type="h1">
            Bakgrund
          </head>
          <p xml:id="i-TEqjiGHBEtSyZN8XDXndt">
            På initiativ av USA, Japan, Schweiz, EU och Kanada förhandlas
            det nu fram ett internationellt antipiratavtal, Anti-Counterfeiting
            Trade Agreement (ACTA). Istället för att gå via de sedvanliga
            organisationerna för handel och immaterialrätt väljer dessa aktörer
            att förhandla multilateralt för att i ett senare steg uppmana
            andra länder att ansluta sig till ett färdigskrivet avtal. Förhandlingarna
            hålls hemliga. Varken lagstiftare eller allmänhet har insyn.
          </p>
          <p xml:id="i-TFTNYWMqPDJcZiEKYJrxay">
            Calgary Herald skriver att tullen ska bli mer involverad i antipiratarbetet
            genom att resande med mp3-spelare och laptopdatorer kan få sin
            utrustning genomsökt i jakten på piratkopierad information. I
            Kanada kan gränsvakter redan i dag söka i resenärers datorer efter
            vissa typer av olagligt material. Denna modell skulle med ACTA
            kunna införas i stora delar av världen, och användas för att leta
            efter olovligt kopierad musik och film.
          </p>
          <head xml:id="i-5xm3YYJReZzCihp34yJhdd" type="h2">
            Ärendets gång i EU:s beslutsprocess
          </head>
          <p xml:id="i-YKRwDAZytM4p9N7FwTkGF5">
            EU-kommissionen fick ett förhandlingsmandat på ministerrådet
            för jordbruks- och fiskefrågor den 14 maj. Beslutet var en så
            kallad A-punkt, det vill säga en punkt på dagordningen som togs
            utan diskussion. A-punkterna anses vara färdigförhandlade på lägre
            nivå, och den minister som deltar på ministerrådets möte vet ofta
            inte vilka A-punkter de själva beslutar om. Innan ACTA-ärendet
            röstades igenom som en A-punkt på jordbruks- och fiskerådet hade
            det framförhandlats av Coreper. I Coreper deltar tjänstemän från
            Sveriges ständiga representation i Bryssel. Enligt Justitiedepartementet
            enades Coreper om att godkänna ACTA-mandatet den 2 april. Även
            i Coreper togs beslutet som en A-punkt utan diskussion.
          </p>
          <p xml:id="i-Rue4nC3MryfdRauayDTsLk">
            Innan ärendet kom färdigförhandlat till Coreper hanterades det
            i EU:s 133-kommitté. UD ansvarar för Sveriges medverkan i 133-kommittén,
            men eftersom ärendet rör immaterialrätt var det Justitiedepartementet
            som stod för den politiska substansen. I 133-kommittén ställde
            sig Sverige positivt till att ACTA skulle förhandlas fram.
          </p>
          <p xml:id="i-ArCYfnPvFzbi26QpwyQdj">
            ACTA-avtalet kan föranleda EU att lägga fram nya direktiv, som
            i sin tur tvingar Sverige att stifta nya teknikfientliga lagar.
            Och eftersom vi i Sverige är bundna av direktiv och konventioner
            går det inte att rösta om lagen i allmänna val. Med tanke på att
            få vet vad som sker i 133-kommittén är det i praktiken omöjligt
            för medborgarna att ställa sina företrädare till svars för lagar
            som tillkommer på detta sätt.
          </p>
          <head xml:id="i-AsA2v2nYwwHyv7teSn8cqn" type="h2">
            Invändningar från företag och ideella organisationer
          </head>
          <p xml:id="i-JVjajQ8TJosH1we4Hz5G1c">
            100 ideella intresseorganisationer kräver i ett brev att ACTA-processen
            ska öppnas för insyn. Även företag som Google har anslutit sig
            till protesterna mot ACTA. Google kritiserar särskilt ambitionen
            att hålla skivindustrin under armarna på bekostnad av fair use-industrin,
            som Google är en del av. Fair use-industrin består av företag
            som använder upphovsrättsskyddat material i sin verksamhet. Varken
            Googles Youtube eller den världsberömda sökmotorn skulle kunna
            existera utan generösa undantag i upphovsrättslagstiftningen.
          </p>
          <head xml:id="i-XxGNmHV2Q27F9UPahXZs3W" type="h2">
            Förhandlingsprocessen
          </head>
          <p xml:id="i-JC77DJxJEyrtf3y23EkxjF">
            Sverige har en observatörsplats vid förhandlingsbordet kring
            ACTA-avtalet. På den platsen sitter dock inte handelsministern,
            som har ACTA i sin portfölj, utan en tjänsteman från Justitiedepartementet.
            På grund av sekretess är det omöjligt att få exakt information
            från Justitiedepartementet om vad förhandlingarna hittills har
            utmynnat i. Frågor som har diskuterats är tullmyndigheternas roll
            och civilrättsliga sanktionsverktyg.
          </p>
          <p xml:id="i-RESq5BDozV8THPf6z4ou3V">
            På kommande möten ska de verkligt känsliga frågorna tas upp straffrätt
            och upphovsrättsintrång på Internet. Dessutom ska parterna diskutera
            upprättandet av en internationell insatsstyrka som bekämpar immaterialintrång.
            Insatsstyrkan ska kontrollera att länder som ansluter sig till
            konventionen följer bestämmelserna.
          </p>
          <p xml:id="i-4RXSSahbKaKBccwsfA5BmR">
            Några begränsningar för vilka förslag som kan kastas in i förhandlingsprocessen
            finns inte. Det är alltså fullt möjligt för Frankrike att driva
            sina idéer om avstängning från Internet inom ramen för ACTA, så
            som de redan gör inom ramen för EU.
          </p>
          <p xml:id="i-DVXMXXfpWMAiJsXsyQywST">
            Kommissionen koordinerar sina förhandlingspositioner med medlemsstaterna
            kontinuerligt, så synpunkter kan med fördel framföras till den
            svenska regeringen. Dilemmat är att sekretessen gör det omöjligt
            att veta vilka förslag vi har att förhålla oss till.
          </p>
          <p xml:id="i-6KtPSkwDqF6h356hbbU9KH">
            De delar av ACTA som berör upphovsrättsregleringar i tredjeland
            påverkar även oss i Europa. På ett ocensurerat Internet dominerar
            den regim som är mest liberal. Stater med en liberal yttrandefrihetslagstiftning
            skyddar material som andra stater förbjuder, och materialet tillgängliggörs
            därigenom för Internetanvändare världen över. Med en hårdare global
            upphovsrättsregim försämras vår tillgång till exempelvis streamat
            videomaterial, som i dag ofta ligger på servrar i länder med en
            mindre strikt upphovsrätt.
          </p>
          <p xml:id="i-TEH5k1yiYtNJyoPkr2jJk7">
            En ljuspunkt är att ACTA måste godkännas av Sveriges riksdag
            innan vi ansluter oss till konventionen, och inför den processen
            blir det fritt fram att granska avtalet.
          </p>
          <head xml:id="i-KmvKrMuqdo4iwk7FtoaSur" type="h2">
            Öppenhet och integritet
          </head>
          <p xml:id="i-4jWgLNrwtzswxB2o2RchrV">
            Med anledning av att ACTA-förhandlingarna är slutna är det viktigt
            att de inte resulterar i en överenskommelse som kräver svenska
            lagändringar. Detta vore oacceptabelt ur ett demokratiskt perspektiv.
            I synnerhet bör vi vara vaksamma på förslag som inskränker den
            svenska yttrande- och informationsfriheten, antingen genom censur
            eller genom att användare blockeras från Internet. Både på nätet
            och i den fysiska världen, exempelvis vid gränskontroller, bör
            dagens integritetsskydd bevaras intakt.
          </p>
        </div>
        <div type="motSignatures">
          <list>
            <item xml:id="i-LKRwaHBY6QTLGNVNuBmFHA" who="i-Leyzhvbh6PmugF8H6t8yV4">
              Karl Sigfrid (m)
            </item>
            <item xml:id="i-KfU9yJxSHwUvAfThvLtGf1" who="i-Ev6Dx3pWj2WT32VGQpabaz">
              Finn Bengtsson (m)
            </item>
          </list>
        </div>
      </div>
    </body>
  </text>
</TEI>
