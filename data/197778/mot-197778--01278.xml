<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-197778--01278">
  <teiHeader>
    <fileDesc>
      <titleStmt>
        <title>om fridlysning av duvhök</title>
        <author>av Jörn Svensson m. fl.</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>om fridlysning av duvhök</title>
          <idno type="rdwebb">G1021278</idno>
          <rs type="number">1278</rs>
          <ref type="dokument_url_text">http://data.riksdagen.se/dokument/G1021278/text</ref>
          <ref type="dokument_url_html">http://data.riksdagen.se/dokument/G1021278</ref>
          <ref type="dokumentstatus_url_xml">http://data.riksdagen.se/dokumentstatus/G1021278</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-EQSJnvt3y9r5wULtNbkTNu</idno>
            <name>JÖRN SVENSSON</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="man">
            <idno>i-Eoor7chig2KkpNDt6f9K2V</idno>
            <name>TORE CLAESON</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="man">
            <idno>i-QRDnfz9zaiXo7A1SpAi1dM</idno>
            <name>BERTIL MÅBRINK</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="man">
            <idno>i-RbKNMUyo9hNCG3nSXBGQAq</idno>
            <name>OSWALD SÖDERQVIST</name>
            <state type="partyAffiliation" ref="Q110837">
              <desc>vpk</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-16UtAKnNzARU7B51dj1Hvg" type="signed"/>
        <correspContext corresp="i-16UtAKnNzARU7B51dj1Hvg">
          <note type="signatory" corresp="i-EQSJnvt3y9r5wULtNbkTNu"/>
          <note type="signatory" corresp="i-Eoor7chig2KkpNDt6f9K2V"/>
          <note type="signatory" corresp="i-QRDnfz9zaiXo7A1SpAi1dM"/>
          <note type="signatory" corresp="i-RbKNMUyo9hNCG3nSXBGQAq"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/197778/mot_197778__1278/mot_197778__1278-001.pdf"/>
      <fw xml:id="i-MZgpxKt6ZrjjT4d5qieWkX">
        Motion 1977/78:1278
      </fw>
      <div xml:id="i-Lao5jnPNwnG22PoeLrkYTh" type="motHeader">
        <div xml:id="i-NLFjuVKVpCntEdh5SVdjAL" type="motTitle"/>
        <div xml:id="i-RsF3agXZKJwpxHWHoxPXTM" type="motSubmissionInfo"/>
      </div>
      <div xml:id="i-2HoFST7mLRk5wkZK19MPmo" type="motBody">
        <div xml:id="i-VNtRBJMnJTy4cY81GtKfJG">
          <p xml:id="i-2aLtGAjCuSWy1VSygWikmU">
            av Jörn Svensson m. fl. om fridlysning av duvhök
          </p>
          <p xml:id="i-DfHkYEezPv1REK61RxdaD">
            Allmänt om duvhöken
          </p>
          <p xml:id="i-2JCt9oCw1vSxTUu7s2MGSL">
            Duvhöken förekommer sparsamt i skogsområden i hela landet. Den
            är en kraftfull rovfågel och honan är betydligt större än hanen.
            Samma förhållande gäller för den mindre sparvhöken varför förväxlingar
            mellan duvhökshane och sparvhökshona lätt kan ske. Duvhöken för
            ett tillbakadraget liv, framför allt under häckningstiden. Den
            häckar oftast i gammal, högvuxen barrskog, en skogstyp som med
            dagens rationella skogsbruk blir allt svårare att finna. Då den
            dessutom är mycket känslig för störningar under häckningsförberedelserna
            (mars-maj) måste artens framtid i landet betraktas som osäker.
            Den är en överrumplingens mästare inriktad på medelstora fåglar
            och mindre däggdjur såsom kråkfåglar, duvor, trastar, hönsfåglar
            och ekorrar. Hökens långa stjärt gör den väl lämpad för jakt inne
            i skogen och den manövrerar skickligt mellan stammar och grenar.
            På öppna fält stryker den lågt över marken under jakten och utnyttjar
            skickligt terrängen för att överraska tilltänkta byten. Under
            häckningstiden, mars-augusti, jagar huvudsakligen den mindre hanen
            varför födan under denna tid främst utgörs av mindre bytesdjur
            såsom trastar och nötskrikor. De gamla duvhökarna stannar kvar
            inom häckningsreviret året runt medan ungfåglarna lämnar föräldrarna
            i augusti-september. De stryker sedan omkring under vintern och
            dras då ofta till jordbruksbygderna i södra Sverige.
          </p>
          <p xml:id="i-6LoBrFKx9UJwkpiLdNWNsM">
            Jakten på duvhök
          </p>
          <p xml:id="i-R7Aj1ExtZg213Bjgbtpd6k">
            För hundra år sedan var duvhöken vanlig i nästan alla skogsområden
            i landet, men genom intensiv förföljelse understödd av skottpengar
            har den gått starkt tillbaka. Under perioden 1940-1960 påskyndades
            tillbakagången genom kvicksilverbetningen av utsädet. På senare
            år har en svag ökning konstaterats, men duvhöken förekommer fortfarande
            mycket sparsamt och är långt under sin tidigare numerär i landet.
            I flera av Europas länder, bl. a. Spanien och Polen, är samtliga
            rovfåglar fridlysta. I Sverige är alla rovfåglar utom duvhöken
            totalfredade från jakt. Allmän jakttid på duvhök förekommer enligt
            2$ jakttidsförordningen, i norra Sverige under tiden 1 sept.-30
            nov, och i övriga riket under tiden 1 dec.—28 febr. Skyddsjakt
            är dessutom med stöd av 3 $ nämnda förordning tillåten hela året
            inom ett avstånd av 200 meter från område för viltuppföd-
          </p>
          <pb facs="riksdagen-motions-pdf/data/197778/mot_197778__1278/mot_197778__1278-002.pdf"/>
          <fw xml:id="i-2bC5uZsSErMsirGA3zAeg6">
            Mot. 1977/78:1278 7
          </fw>
          <p xml:id="i-9XPdVMCDs9sioPy6Rt5z2L">
            ning, hönsgård eller därmed jämförlig anläggning. Vidare kan
            länsstyrelse ge tillstånd för fångst med bur eller fälla vari
            levande djur används som lockbete under tiden 1 dec.-28 febr.
            samt för fångst med slagnät även under tiden 1 sept.-30 nov.
          </p>
          <p xml:id="i-Wo29S8H5A7HXFihCeZQTYg">
            Förhållandet duvhök/fasan
          </p>
          <p xml:id="i-7SeRMcXzeg5WB6uyEFfHmF">
            De gamla hökarna stannar, som tidigare påpekats, kvar i skogsbygderna
            under vinterhalvåret medan ungfåglarna stryker omkring. Det är
            dessa kringstrykande ungfåglar, vilka skall försöka klara sig
            under sina första besvärliga vintrar, som orsakar den påstådda
            skadan för uppfödare av fasaner och i viss mån även rapphöns.
            Förutom dessa problem finns knappast något kontroversiellt med
            duvhöken. Fasanen är en hönsfågel som härstammar från Asien. De
            första försöken till inplantering av fasan i Sverige gjordes på
            1740-talet, men det var först mot slutet av 1800-talet som man
            på allvar började släppa ut i fasanerier uppdragna fåglar. Fasanen
            är numera mycket vanlig i södra och mellersta Sveriges slättbygder.
            Varje år släpps tusentals fasaner, som fötts upp lagom till jaktens
            början, ut från de numera talrika fasanerierna. Fasanen häckar
            även i vilt tillstånd. Fasanerierna med massor av lämpliga bytesdjur
            fungerar givetvis som effektiva lockmedel för de kringstrykande
            unghökarna. Duvhökens skade- görelse påstås bero dels av att den
            skingrar fasanerna vid matplatserna, dels av direkt predation.
            Hur allvarlig skada åstadkommer då hökarna? Görgen Göransson,
            som bedriver forskning på fasan vid Lunds universitet, har under
            några år undersökt duvhökens predation på fasaner på Revinge-
            fältet i Skåne (Skånes ornitologiska förenings tidning Anser nr
            1 1975). Enligt dessa undersökningar gav duvhökens vinterpredation
            en reduktion av fasanstammen med 10 -15 26 medan människans jakt
            reducerade den med 28-35 26. Vidare anges att den normala vinterdödligheten
            inom ett kontroll- område utan mänsklig jakt var 3540 96 av fasanpopulationen.
            Såväl jakt som duvhökspredation ryms alltså inom den normala vinterdödligheten
            och bör därmed föga påverka vare sig den häckande populationens
            storlek eller höstpopulationen. Göransson menar vidare att endast
            jägare som viltvårdar på ett olämpligt sätt behöver jaga duvhök.
            Duvhökens ”skadeverkningar” kan begränsas genom att använda många
            små utfodringsplatser i anslutning till gott skydd. Under vintern
            1970/71 drabbade en tuberkulosepidemi i fasanerna inom ett av
            Göransson undersökt område. Det visade sig att hökarna tog ett
            betydligt större antal fasaner än normalt inom detta område. Det
            kanske rent av är så att duvhöken på sikt bidrar till att skapa
            livskraftigare fasanbestånd genom att ta bort eventuella smittobärare
            och andra svaga djur?
          </p>
          <pb facs="riksdagen-motions-pdf/data/197778/mot_197778__1278/mot_197778__1278-003.pdf"/>
          <fw xml:id="i-8v9fS5tcgsFc51KvKGC6b6">
            Mot. 1977/78:1278 8
          </fw>
          <p xml:id="i-U4xPHRhxeTqW7S2KAPWfbz">
            Totalfreda duvhöken
          </p>
          <p xml:id="i-SDg8uuW9tyG8mEvjVzEBus">
            Rovfåglarna är en hårt utsatt djurgrupp och i Sverige är flera
            arter på gränsen till utrotning. Kungsörn, havsörn, pilgrimsfalk,
            jaktfalk, glada och berguv har reducerats till blott en spillra
            av forna stammar genom mänskliga aktiviteter. Härvid har jakten
            varit en starkt bidragande faktor. Duvhöken är den enda större
            rovfågel, vilken fångar fåglar i flykten, som vi har utsikt att
            få behålla inom större delen av vårt land. Detta innebär att den
            är så gott som ensam i sin uppgift att hålla nere de starka och
            livskraftiga populationerna av nötskrika, kråka, måsfåglar m.
            fl. arter. Fasanuppfödning bedrivs främst för att ge tillfälle
            till nöjesjakt och den bedrivs endast av ett litet fåtal människor
            i större skala. Det kan inte vara riktigt att detta fåtal skall
            få bestämma över numerären för en för balansen i naturen så viktig
            art som duvhöken. Aktiv viltvård får inte innefatta att en inhemsk
            art skall stå tillbaka för en inplanterad art, som dessutom helt
            saknar betydelse för folkhushållet. I dagens upplysta tider då
            rovdjurens betydelsefulla roll i naturen framstår allt klarare
            för allt fler människor måste det betraktas som mycket anmärkningsvärt
            att jakt på duvhök fortfarande är tillåten. Rovfågelhatet lever
            fortfarande kvar inom vissa kretsar. Den framlidne jägaren och
            f.d. redaktören för Svensk jakt Malcolm Wallerstedt skrev följande
            tänkvärda ord vid något tillfälle: ”Jag har aldrig skjutit en
            duvhök. Jag avstår från många fasaner om jag får uppleva duvhökens
            vilda jakt. Jag brukar aldrig skjuta på mina jaktkamrater, åtminstone
            icke på de jag beundrar.” Med hänvisning till det ovan anförda
            föreslås att riksdagen beslutar uttala att duvhöken i likhet med
            övriga rovfåglar bör totalfridlysas i hela riket.
          </p>
          <p xml:id="i-RmHBCvvaEt4BKRTCHViA5X" type="date">
            Stockholm den 24 januari 1978
          </p>
          <p xml:id="i-BiQQbQrqivBQijwrvNw8rM" type="signatureBlock">
            JÖRN SVENSSON (vpk) TORE CLAESON (vpk) OSWALD SÖDERQVIST (vpk)
            BERTIL MÅBRINK (vpk)
          </p>
        </div>
      </div>
    </body>
  </text>
</TEI>
