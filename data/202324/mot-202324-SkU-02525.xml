<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202324-SkU-02525">
  <teiHeader>
    <fileDesc>
      <titleStmt>
        <title>Småföretagares bokförings- och deklarationsmöjligheter</title>
        <author corresp="i-Lw92TAaAVgG8Kdf7YxhViy i-TXWjMfPNdu6NddKf5hSeRx">av Markus Wiechel och Alexander Christiansson (båda SD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2023/24:2525 av Markus Wiechel och Alexander Christiansson (båda SD)</title>
          <idno type="rdwebb">HB022525</idno>
          <rs type="number">2525</rs>
          <orgName type="comitteeAbbreviation">SkU</orgName>
          <ref type="dokument_url_text">https://data.riksdagen.se/dokument/HB022525/text</ref>
          <ref type="dokument_url_html">https://data.riksdagen.se/dokument/HB022525</ref>
          <ref type="dokumentstatus_url_xml">https://data.riksdagen.se/dokumentstatus/HB022525</ref>
          <ref type="pdf">https://data.riksdagen.se/fil/5F6E505D-2746-48AE-96D6-97679BA4E775</ref>
          <ref type="docx">https://data.riksdagen.se/fil/473438FC-D95D-481F-8AAC-90A487C4EE80</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-Lw92TAaAVgG8Kdf7YxhViy</idno>
            <name>Markus Wiechel</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-TXWjMfPNdu6NddKf5hSeRx</idno>
            <name>Alexander Christiansson</name>
            <state type="partyAffiliation" ref="Q504069">
              <desc>SD</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-W8P4nQgzwZADZTLLYtWFoN" type="signed"/>
        <correspContext corresp="i-W8P4nQgzwZADZTLLYtWFoN">
          <note type="signatory" corresp="i-Lw92TAaAVgG8Kdf7YxhViy"/>
          <note type="signatory" corresp="i-TXWjMfPNdu6NddKf5hSeRx"/>
        </correspContext>
        <correspAction xml:id="i-Fw7frVJCnQBCsGMopSAJWS" type="submitted">
          <date when="2023-10-05"/>
          <time when="15:36:40"/>
        </correspAction>
        <correspAction xml:id="i-7fNWAXuTYZ5u2SA61uN1o1" type="reviewed">
          <date when="2023-10-05"/>
          <time when="20:15:04"/>
        </correspAction>
        <correspAction xml:id="i-JsCCchKdqJrtSP3osHpBzR" type="referred">
          <date when="2023-10-17"/>
        </correspAction>
        <correspAction xml:id="i-F9duGWj9XN8r5ecSUGfAGg" type="assigned">
          <date when="2024-04-12"/>
          <time when="15:41:46"/>
        </correspAction>
        <correspContext corresp="i-F9duGWj9XN8r5ecSUGfAGg">
          <ref type="assignedTo">Skatteutskottet</ref>
        </correspContext>
        <correspAction xml:id="i-Nn8DLFUB93HnmVXstmKswF" type="behandlas_i"/>
        <correspContext corresp="i-Nn8DLFUB93HnmVXstmKswF">
          <ref type="uppgift">2023/24:SkU15</ref>
          <ref type="ref_dok_id">HB01SkU15</ref>
          <ref type="ref_dok_typ">bet</ref>
          <ref type="ref_dok_rm">2023/24</ref>
          <ref type="ref_dok_bet">SkU15</ref>
          <ref type="ref_dok_titel">Skatteförfarande och folkbokföring</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">
          Motion till riksdagen 2023/24:2525 av Markus Wiechel och Alexander
          Christiansson (båda SD) Småföretagares bokförings- och deklarationsmöjligheter
        </div>
      </div>
      <div type="motBody">
        <div type="motProposal" subtype="förslag">
          <head xml:id="i-PvWvHAeSn9mTv78AFrUZcX">
            Förslag till riksdagsbeslut
          </head>
          <list>
            <item xml:id="i-SFH2L66UfvfBiU97DmLoMB" sortKey="Yrkande 1">
              Riksdagen ställer sig bakom det som anförs i motionen om bokföringshjälp
              till småföretagare och tillkännager detta för regeringen.
            </item>
          </list>
          <list>
            <item xml:id="i-B5VtVnhyz7pR2XGLZEhZNx" sortKey="Yrkande 2">
              Riksdagen ställer sig bakom det som anförs i motionen om att
              småföretagare ska få en förenklad deklarationsprocess och tillkännager
              detta för regeringen.
            </item>
          </list>
          <list>
            <item xml:id="i-7GYwSJGoffsqaZQnvdwE2i" sortKey="Yrkande 3">
              Riksdagen ställer sig bakom det som anförs i motionen om att
              se över möjligheten till en bokföringstjänst kopplad direkt till
              Skatteverket och tillkännager detta för regeringen.
            </item>
          </list>
          <list>
            <item xml:id="i-CtwYPgZce3LhZAJwRT3qGc" sortKey="Yrkande 4">
              Riksdagen ställer sig bakom det som anförs i motionen om att
              företagare som lämnat in felaktiga eller försenade uppgifter enbart
              ska beläggas med administrativ avgift om felet inte begåtts uppsåtligt
              eller för egen vinnings skull och tillkännager detta för regeringen.
            </item>
          </list>
          <list>
            <item xml:id="i-Tg8a4L8TZprU4ZaTqmYzgo" sortKey="Yrkande 5">
              Riksdagen ställer sig bakom det som anförs i motionen om en rättvisare
              hantering av kassaregister vid torghandel och tillkännager detta
              för regeringen.
            </item>
          </list>
          <list>
            <item xml:id="i-Prm7fCsQyi2J24VaMEk8G8" sortKey="Yrkande 6">
              Riksdagen ställer sig bakom det som anförs i motionen om en rättvisare
              hantering av kassaregister vid fäbodverksamhet och tillkännager
              detta för regeringen.
            </item>
          </list>
        </div>
        <div type="motContent">
          <head xml:id="i-37i2fU3pX5n9QbeofDAUej" type="h1">
            Småföretagares bokförings- och deklarationsmöjligheter
          </head>
          <p xml:id="i-4Qgk6Gjkp5hrpCicgLCoMr">
            Fyra av fem nya jobb kommer ifrån småföretagen. Från de allra
            minsta företagen till de absolut största har det börjat med en
            idé som till slut blev verklighet som följd av att en eller flera
            personer trodde på något så mycket att de avdelade tid och ork
            för sitt nya projekt. I många fall handlar det om hårt slit, stora
            privata uppoffringar såväl socialt som ekonomiskt och naturligtvis
            tålamod för att få ett företag på fötter. De som försöker med
            detta förtjänar en eloge, men också tacksamhet, eftersom det är
            dessa som bygger Sverige. Det minsta vi från politikens sida då
            kan göra är att underlätta för dem och göra det enklare för fler
            att våga göra verklighet av sina idéer.
          </p>
          <p xml:id="i-5ARJHgyvXug9Td2vLsEa9R">
            Ett av de stora stressmomenten som enskild näringsidkare eller
            småföretagare är processen kring bokföringen och deklarationen.
            Oavsett hur väl det går för företaget eller hur duktig och driven
            företagaren är, kan många hålla med om detta som ett mycket jobbigt
            avsnitt av det annars mycket spännande bygget av ett livsverk.
            Det enklaste är i många fall att anlita ett externt företag som
            sköter bokföringen, och kanske även deklarationen när det är dags.
            Problemet med detta är att många småföretagare lever på knappa
            resurser och inte har så mycket att röra sig med. Eftersom de
            dessutom ansvarar för att allt i slutändan är korrekt är det extra
            viktigt att de ser över arbetet när det är klart. Riksdagen bör
            därför ge regeringen i uppgift att återkomma med förslag som syftar
            till en enklare och eventuellt mer förmånlig hantering av bokföring
            och deklaration för småföretagare.
          </p>
          <p xml:id="i-4QK9KdMYK3GMMyN92s8WZv">
            För de småföretagare som själva har hand om dessa delar borde
            det rimligtvis finnas en möjlighet att syssla med bokföring som
            per automatik sköter deklarationen när det är dags. Riksdagen
            bör därför ge regeringen i uppgift att låta Skatteverket se över
            möjlig­heten till en synkroniserad/integrerad bokföringstjänst
            på sin hemsida där deklarationen sker per automatik baserat på
            bokföringen.
          </p>
          <head xml:id="i-C1M8zeYux1ASsCSYC88vQ" type="h1">
            Administrativ avgift vid fel utan uppsåt
          </head>
          <p xml:id="i-FvrX5d5D9Swb8uJBLzDWND">
            Byråkrati behövs för att säkerställa någon form av ordning och
            förenkla vissa processer. Det är när den gör det motsatta som
            det blir till ett problem, och därför har begreppet byråkrati
            fått en negativ klang i vardagligt språk. Byråkratin måste hela
            tiden granskas för att det ska gå att upprätthålla en någorlunda
            stabil utveckling där den börda som är förknippad med det är värd
            mödan. Det får aldrig bli så att krånglet hindrar människor från
            att nå sina mål. Därför behövs tydliga, enkla, förutsägbara och
            ändamålsenliga regler som gynnar tillväxt snarare än tvärtom.
          </p>
          <p xml:id="i-2CDxy4C9ZXkcjC7X67DJTX">
            Tyvärr kan byråkratin bli svårhanterlig. På nationell nivå har
            vi till och med sett hur företagare kan tvingas betala oproportionellt
            höga avgifter (inklusive skuldräntor) i de fallen vederbörande
            råkat lämna in felaktiga eller försenade uppgifter. Det kan inte
            vara rimligt att de som offrar mycket för att få ett företag att
            fungera väl straffas när felaktiga uppgifter inte lämnats uppsåtligt
            eller för egen vinnings skull. Då bör företagaren enbart beläggas
            med en administrativ avgift.
          </p>
          <head xml:id="i-SsysUPFyzSjWNYCjSPUc5R" type="h1">
            Hanteringen av kassaregister vid torghandel
          </head>
          <p xml:id="i-UVPUekMsf7ZprSy1GE2Kba">
            Den 1 januari 2014 ändrades lagen så att även torg- och marknadshandeln
            tvingades använda kassaregister. Vid denna tidpunkt fanns inga
            kassaregister som uppfyllde Skatteverkets egna krav (enligt SKVFS
            2009:3 5 §), vilket av förklarliga skäl innebar ett stort problem.
          </p>
          <p xml:id="i-A4sMXTnnKQ8aKuavXpQoQk">
            Under hot om vite på upp till en kvarts miljon måste deltagarna
            använda kassa­register, trots att det idag i stor utsträckning
            saknas kassaregister ämnade för utomhus­bruk (som följd av en
            förhållandevis tuff handelsmiljö) som till stor del lider av driftsstörningar.
            I värsta fall sker en sådan störning i samband med att en anonym
            kontroll sker.
          </p>
          <p xml:id="i-5zYBZD8jggE54VGbTbRz9d">
            Höga kontrollavgifter (som höjts från 10 000 och 20 000 kronor
            till 12 500 respektive 25 000 kronor) slår redan idag hårt mot
            torghandlare med små marginaler, vilket således kan öka oron för
            att bedriva den sortens verksamhet. En lagstiftning som inte bara
            gör det dyrare rent ekonomiskt utan även mer riskabelt rent rättsligt
            riskerar att sakta men säkert minska torghandeln i Sverige. Det
            vore en kulturell, social och ekonomisk förlust för hela samhället.
          </p>
          <p xml:id="i-Tm9VW3V3eSEj9KCQzmsWuZ">
            Nuvarande lagstiftning gör att en ägare av ett företag som bedriver
            handel på torg och marknader tvingas ta straffet för ett lagbrott
            som begås av någon annan, vilket går tvärs emot den rättspraxis
            som gemene man står bakom. För att rättssamhället ska fungera
            är det viktigt att skyldiga och inte oskyldiga straffas för överträdelser,
            varför det är orimligt att knallar ska hållas ansvariga för vad
            deras anställda gör på en helt annan position. Regeringen bör
            göra en översyn av kassaregisterlagen för att oskyldiga inte ska
            drabbas av andras misstag och förenkla arbetet för torghandel.
          </p>
          <head xml:id="i-KHyd8irCsfBVSiDsVKpjr" type="h1">
            Hanteringen av kassaregister vid fäbodverksamhet
          </head>
          <p xml:id="i-DsBJEcWW7NMDkBQaj9ibnd">
            Det råder inget tvivel om att ett av våra värdefulla kulturarv
            i landets norra delar står inför svåra utmaningar. Fäbodverksamheten,
            som historiskt varit en viktig näring, finns än idag kvar, men
            tyvärr i en förhållandevis liten skala. Denna verksamhet har olyckligtvis
            inte fått det enklare när byråkratin blivit inblandad och trots
            brist på elektricitet, mobiltäckning och internet finns det krav
            från Skatteverket på kassaregister. Som myndighet är det enkelt
            att bara förhålla sig till rådande regler, och i samman­hanget
            tas ingen hänsyn till behov av ständig tillsyn för exempelvis
            djur. För att upprätthålla de regler som finns hänvisas fäbodkullor
            till dieseldrivna eller solcells­drivna aggregat för att möjliggöra
            tillräckligt med el. Med små marginaler kan en statlig myndighet
            få hårt arbetande människor på landsbygden att lägga ned sin verksamhet,
            då dessa alternativ är fullständigt orimliga. Resultatet är inte
            bara ett hårt slag mot kultur­arvet och landsbygden utan bidrar
            även till färre arbetstillfällen och till ett större behov av
            bidrag till personer som i dag är självförsörjande. Regeringen
            bör göra en översyn av kassaregisterlagen för att förenkla arbetet
            för fäbodverksamhet.
          </p>
        </div>
        <div type="motSignatures">
          <list>
            <item xml:id="i-3C19j5L8Q27GhXePoHyqpU" who="i-Lw92TAaAVgG8Kdf7YxhViy">
              Markus Wiechel (SD)
            </item>
            <item xml:id="i-AVm9H1fJAenq8qmQB8RJyQ" who="i-TXWjMfPNdu6NddKf5hSeRx">
              Alexander Christiansson (SD)
            </item>
          </list>
        </div>
      </div>
    </body>
  </text>
</TEI>
