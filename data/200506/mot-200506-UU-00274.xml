<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200506-UU-00274">
  <teiHeader>
    <fileDesc>
      <titleStmt>
        <title>Vitryssland</title>
        <author corresp="i-BUsYTbnmyQrtHXSA2gEp9T i-TECanR77Prb79DHwPvLitN">av Torsten Lindström och Annelie Enochson (kd)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Vitryssland</title>
          <idno type="rdwebb">GT02U274</idno>
          <rs type="number">U274</rs>
          <orgName type="comitteeAbbreviation">UU</orgName>
          <ref type="dokument_url_text">http://data.riksdagen.se/dokument/GT02U274/text</ref>
          <ref type="dokument_url_html">http://data.riksdagen.se/dokument/GT02U274</ref>
          <ref type="dokumentstatus_url_xml">http://data.riksdagen.se/dokumentstatus/GT02U274</ref>
          <ref type="doc">http://data.riksdagen.se/fil/A1EFDB27-1563-485C-8675-9ABA12F5BC7A</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-BUsYTbnmyQrtHXSA2gEp9T</idno>
            <name>Torsten Lindström</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="woman">
            <idno>i-TECanR77Prb79DHwPvLitN</idno>
            <name>Annelie Enochson</name>
            <state type="partyAffiliation" ref="Q213654">
              <desc>KD</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-4uHz6RtdBjxLoqdGzpxwbH" type="signed"/>
        <correspContext corresp="i-4uHz6RtdBjxLoqdGzpxwbH">
          <note type="signatory" corresp="i-BUsYTbnmyQrtHXSA2gEp9T"/>
          <note type="signatory" corresp="i-TECanR77Prb79DHwPvLitN"/>
        </correspContext>
        <correspAction xml:id="i-XqhT9KCEuqCTjUPbABBzjS" type="referral">
          <date when="2005-10-13"/>
        </correspAction>
        <correspAction xml:id="i-Rr6BS2AQmZxaSQKSCbfXoR" type="dismissal">
          <date when="2005-10-13"/>
        </correspAction>
        <correspAction xml:id="i-U5QAR3mze5hyaXNsxwvnWj" type="submission">
          <date when="2005-10-05"/>
        </correspAction>
        <correspAction xml:id="i-6XbVHgm2K76Tg4X4BJjrUu" type="assigned"/>
        <correspContext corresp="i-6XbVHgm2K76Tg4X4BJjrUu">
          <ref type="assignedTo">Utrikesutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200506/mot_200506_U_274/mot_200506_U_274-0001.pdf"/>
      <div xml:id="i-SFo8XxKyAS3rd9sH1D4yes" type="motHeader">
        <div xml:id="i-CoYHR2XXqrbLWXAP32koQ7" type="motTitle"/>
        <div xml:id="i-ANNpppKjTKENbbgGYnb52p" type="motSubmissionInfo"/>
      </div>
      <div xml:id="i-4GrLH4Bj69DeEyd75LxnDA" type="motBody">
        <div xml:id="i-QzDLLJABZbBksDLe4hkV6t">
          <p xml:id="i-UVc6ZAUwgepkJGjhfZn1oq">
            2005/06 mnr: U274 pnr: kd807
          </p>
          <p xml:id="i-Nd8LxFQSqady5tX5PKL8ao">
            Motion till riksdagen 2005/06:U274
          </p>
          <p xml:id="i-VhWzypsiAPto8AA91qxSH4">
            av Torsten Lindström och Annelie Enochson (kd)
          </p>
          <p xml:id="i-TxKRyfwDvsTBMkmtHiFVxw">
            Vitryssland
          </p>
          <p xml:id="i-4XvJCc3jLY8t57XbP76SQp">
            Förslag till riksdagsbeslut
          </p>
          <p xml:id="i-TVAAiS5XFCVTj7QCCwfKn8">
            1. Riksdagen tillkännager för regeringen som sin mening vad som
            i motionen anförs om en aktiv svensk Vitrysslandspolitik med inriktning
            på stöd för demokrati och mänskliga rättigheter. 2. Riksdagen
            tillkännager för regeringen som sin mening vad i motionen anförs
            om att vapenhandeln mellan Sverige och Vitryssland snarast måste
            upphöra.
          </p>
          <p xml:id="i-9fnC5oL2KidYYrjHNbB6Sx">
            Motivering
          </p>
          <p xml:id="i-7MqhjhqDebZxXWXA3hVMbL">
            Vitryssland är troligen det enda land i Europa där den demokratiska
            utvecklingen går åt fel håll. Demokratin urholkas, tidningar stängs,
            oppositionspolitiker fängslas, journalister döms till straffarbete
            och valresultat ogiltigförklaras. Till skillnad från andra före
            detta kommunistländer i Öst- och Centraleuropa har demokrati,
            pluralism och rättssäkerhet inte slagit rot. Många av de brister
            som präglade det sovjetiska samhället präglar fortfarande Vitryssland.
            Valet till parlamentet som hölls den 17 oktober 2004 fick stark
            kritik från de internationella övervakningsorganisationerna som
            Odihr. Valrörelsen hämmades starkt för oppositionen av den sittande
            makten. Under själva valdagen förekom det omfattande fusk och
            många internationella övervakare upplevde det hela farsartat och
            enligt gammal sovjetisk konspirationsstrategi. Under valets gång
            protesterade tusentals vitryska medborgare mot presidenten. I
            demonstrationer efter valet sattes många oppositionella i fängelse.
            Oppositionen hindras av godtyckliga bestämmelser, skräddarsydda
            för att sätta krokben på dem. Rapporter om fängslanden och förföljelser
            kommer dagligen eller — ”så länge det finns journalister så kommer
            det att finnas fängelseceller”, som en vitrysk författare uttryckt
            det. Fortfarande vet man inte vad som hänt med de fyra män som
            försvann 1999 och 2000. Dessa är
          </p>
          <pb facs="riksdagen-motions-pdf/data/200506/mot_200506_U_274/mot_200506_U_274-0002.pdf"/>
          <p xml:id="i-GuN1aW9UaHxgsYnzXUgeWN">
            2005/06:U274
          </p>
          <p xml:id="i-HWEgYgcQqXYSpRPvTNMjqD">
            f.d. inrikesministern V. Naumov, turism- och sportministern J.
            Sivakov, riksåklagaren V. Sjejman samt överstelöjnat D. Pavlichenko.
            EU har därför infört visumrestriktioner för ett antal vitryska
            regeringsföreträdare som man tror kan ha samröre med försvinnandena.
            ILO har pekat ut Vitryssland som ett av fyra länder i världen
            där det sker flest kränkningar av mänskliga rättigheter i arbetslivet.
            Vitryssland förfaller också på andra sätt. Aids har drabbat landet
            hårt. 4 000 personer sägs ha drabbats av sjukdomen enligt offentliga
            beräkningar, men den siffran är med säkerhet långt ifrån den verkliga
            omfattningen. Många smittade har inte råd med mediciner. Tjernobylolyckan
            1986 hemsökte Vitryssland oerhört hårt. Hundratusentals drabbades
            av det radioaktiva avfallet. 20 procent av jordbruksmarken strålades
            så kraftigt att den fortfarande inte går att använda. Vittnen
            beskriver hur den värst drabbade zonen fortfarande omgärdas av
            taggtråd där människor lever som i ett koncentrationsläger. Informationen
            från regimen om skadorna har brustit och många vet fortfarande
            inte om katastrofens verkliga effekter på deras liv. Nu rapporterar
            västliga medier om hur den vitryska regimen uppmuntrar människor
            att bosätta sig i radioaktivt skadade områden. De hot som experter
            pekar på nonchaleras sålunda av de vitryska myndigheterna. Situationen
            är också ett hot mot andra länder. Innan kriget mot Irak inleddes
            ryktades det att Saddam Hussein hade planer på att fly till Vitryssland.
            Anklagelser om samröre med Hussein, bla. i arbetet med framställningen
            av massförstörelsevapen, har framförts. Vidare har Vitryssland
            kontakter med flera skurkstater såsom t.ex. Libyen och Sudan.
            Att statsbildningar byggda på förtryck och våld utgör ett hot
            mot världsfreden har blivit tydligare de senaste åren. Den internationella
            brottsligheten och terrorismen hotar freden. Sverige måste agera
            resolut mot en regim i Europa som tros ha samröre med och kanske
            är en del av de stater som kallas ”ondskans axelmakter”. Kravet
            på tydliga åtgärder från regeringen för att ändra Vitrysslands
            farliga politiska inriktning gäller därför inte bara för den vitryska
            befolkningens skull, utan också för att säkra tryggheten i hela
            Europa. EU, varav Sverige är en del, har sedan flera år avstått
            från förbindelser på högre nivå med Vitryssland. Det har varit
            en god tanke även om få resultat har gått att se av denna hållning.
            Snarare kan det nu vara tid att intensifiera ontakterna med den
            demokratiska oppositionen och på så sätt stödja landets utveckling
            i något som så småningom kan bli en demokratisk utveckling. Sverige
            har i flera år saknat diplomatisk representation i Vitryssland.
            Regeringen har beslutat att placera en diplomat i huvudstaden
            Minsk. Det är positivt. Men genom att återuppta de diplomatiska
            förbindelserna med landet växer det svenska ansvaret att sätta
            press på regimen att vidta åtgärder för att ändra landets negativa
            utveckling. Sverige måste tydligare agera för en demokratisk utveckling.
            OSSE har öppnat ett fältkontor i Minsk som under några år varit
            stängt. Vi får inte låta Vitryssland bli en bortglömd diktatur.
            Hos vitryssarna, kanske starkast bland de yngre, finns en längtan
            efter de mänskliga fri- och
          </p>
          <pb facs="riksdagen-motions-pdf/data/200506/mot_200506_U_274/mot_200506_U_274-0003.pdf"/>
          <p xml:id="i-m4L775engqKx6UVKvbGkF">
            rättigheter som svenskar tar för givna. Sveriges uppgift är att
            stödja dessa människor att en gång få uppleva dessa rättigheter.
            För det krävs en aktiv svensk Vitrysslandspolitik där det svenska
            arbetet särskilt inriktas på att stödja arbetet för demokrati
            och mänskliga rättigheter. I dag underhåller Sverige den vitryska
            regimen genom att sedan 1996 köpa högteknologiskt krigsmateriel
            från den vitryska staten. Det senaste kontraktet slöts så sent
            som hösten 2003. Enligt uppgifter uppgår handeln till ca 90 miljoner
            kronor under åren 1996-2003. Under motsvarande period har Sverige
            förmedlat 60 miljoner kronor till demokratifrämjande insatser.
            Sverige har alltså betalat mer för vapen än för stöd till en demokratisk
            utveckling med mänskliga rättigheter. Därmed bidrar Sverige till
            att den vitryska diktaturen får en starkare ställning. Det är
            givetvis oacceptabelt. Sverige måste därför omedelbart stoppa
            importen av krigsmateriel från Vitryssland. I ett frågesvar rörande
            detta till riksdagen har regeringen låtit meddela att den aktuella
            upphandlingen genomfördes utifrån strikt affärsmässiga grunder
            av Försvarets materielverk. Detta innebär att om de kommersiella
            och tekniska villkoren uppfylls vinner det anbud som har lägsta
            pris. I detta fall var det ett företag från Vitryssland som vann
            ordern i konkurrens med leverantörer från fem andra länder. Sverige
            ska självklart vara en föregångare som vid köp av vapen enkom
            handlar från länder som respekterar de mänskliga rättigheterna
            och demokratins grundvalar. Tanken att svenska skattemedel skulle
            medverka till att understödja regimer byggda på diktatur och avsaknaden
            av mänskliga rättigheter är oacceptabel. I fallet Vitryssland
            är därtill vapenköpen rent kontraproduktiva i förhållande till
            stödet för demokratiutveckling. Vapenhandeln mellan Sverige och
            Vitryssland bör därför snarast upphöra.
          </p>
          <p xml:id="i-3A4hFJpoqLoog8Rj9KS9kt" type="date">
            Stockholm den 22 september 2005
          </p>
          <div xml:id="i-7bhCae2vCeUVy4xCc6Xhs1" type="signatureBlock">
            <p who="i-BUsYTbnmyQrtHXSA2gEp9T" type="signature">
              Torsten Lindström (kd)
            </p>
            <p who="i-TECanR77Prb79DHwPvLitN" type="signature">
              Annelie Enochson (kd)
            </p>
          </div>
          <p xml:id="i-2FvXE1DCkgATNCVjtvkbMv">
            2005/06:U274
          </p>
        </div>
      </div>
    </body>
  </text>
</TEI>
