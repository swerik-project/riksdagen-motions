<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201920-MJU-01109">
  <teiHeader>
    <fileDesc>
      <titleStmt>
        <title>Förstärk arbetet för att minska matsvinnet</title>
        <author corresp="i-mxJ22KDE3cthH5PFLdLST">av Maria Gardfjell (MP)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2019/20:1109 av Maria Gardfjell (MP)</title>
          <idno type="rdwebb">H7021109</idno>
          <rs type="number">1109</rs>
          <orgName type="comitteeAbbreviation">MJU</orgName>
          <ref type="dokument_url_text">http://data.riksdagen.se/dokument/H7021109/text</ref>
          <ref type="dokument_url_html">http://data.riksdagen.se/dokument/H7021109</ref>
          <ref type="dokumentstatus_url_xml">http://data.riksdagen.se/dokumentstatus/H7021109</ref>
          <ref type="docx">http://data.riksdagen.se/fil/D90680F5-A4A9-4130-B8CB-41A05757A052</ref>
          <ref type="pdf">http://data.riksdagen.se/fil/443603D3-DBC5-464E-AD48-35B07031D7A0</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-mxJ22KDE3cthH5PFLdLST</idno>
            <name>Maria Gardfjell</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-GV9b4FwdXerPctanZUfixj" type="signed"/>
        <correspContext corresp="i-GV9b4FwdXerPctanZUfixj">
          <note type="signatory" corresp="i-mxJ22KDE3cthH5PFLdLST"/>
        </correspContext>
        <correspAction xml:id="i-FeduBJPawtkya7XAYmUAgq" type="submitted">
          <date when="2019-10-01"/>
          <time when="15:04:20"/>
        </correspAction>
        <correspAction xml:id="i-6H6J8wVeEW2GLbpogs1jUu" type="reviewed">
          <date when="2019-10-01"/>
          <time when="15:44:29"/>
        </correspAction>
        <correspAction xml:id="i-FMEBGBemJoHBnGuwSD6nDq" type="referred">
          <date when="2019-10-11"/>
        </correspAction>
        <correspAction xml:id="i-UDMK9eB2CV5N7v9sstYy1N" type="assigned">
          <date when="2020-05-06"/>
          <time when="16:25:54"/>
        </correspAction>
        <correspContext corresp="i-UDMK9eB2CV5N7v9sstYy1N">
          <ref type="assignedTo">Miljö- och jordbruksutskottet</ref>
        </correspContext>
        <correspAction xml:id="i-FAkjueiB3itQgDZQUFVJZ9" type="behandlas_i"/>
        <correspContext corresp="i-FAkjueiB3itQgDZQUFVJZ9">
          <ref type="uppgift">2019/20:MJU2</ref>
          <ref type="ref_dok_id">H701MJU2</ref>
          <ref type="ref_dok_typ">bet</ref>
          <ref type="ref_dok_rm">2019/20</ref>
          <ref type="ref_dok_bet">MJU2</ref>
          <ref type="ref_dok_titel">Utgiftsområde 23 Areella näringar, landsbygd och livsmedel</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-RDL7JgCEKNQWXfTNqcDKFK" type="behandlas_i"/>
        <correspContext corresp="i-RDL7JgCEKNQWXfTNqcDKFK">
          <ref type="uppgift">2019/20:UbU11</ref>
          <ref type="ref_dok_id">H701UbU11</ref>
          <ref type="ref_dok_typ">bet</ref>
          <ref type="ref_dok_rm">2019/20</ref>
          <ref type="ref_dok_bet">UbU11</ref>
          <ref type="ref_dok_titel">Grundläggande frågor om utbildning</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-VDhQNBrCTv8FPmeKkh37yH" type="behandlas_i"/>
        <correspContext corresp="i-VDhQNBrCTv8FPmeKkh37yH">
          <ref type="uppgift">2019/20:SkU22</ref>
          <ref type="ref_dok_id">H701SkU22</ref>
          <ref type="ref_dok_typ">bet</ref>
          <ref type="ref_dok_rm">2019/20</ref>
          <ref type="ref_dok_bet">SkU22</ref>
          <ref type="ref_dok_titel">Punktskatt</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-VDxwybYen3VvYvvCBGWz9f" type="behandlas_i"/>
        <correspContext corresp="i-VDxwybYen3VvYvvCBGWz9f">
          <ref type="uppgift">2019/20:MJU13</ref>
          <ref type="ref_dok_id">H701MJU13</ref>
          <ref type="ref_dok_typ">bet</ref>
          <ref type="ref_dok_rm">2019/20</ref>
          <ref type="ref_dok_bet">MJU13</ref>
          <ref type="ref_dok_titel">Cirkulär ekonomi</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-LVWEPLWc5QkA8MptfAm5vc" type="motHeader">
        <div xml:id="i-9oLw6pHrvijFSmHf5wkbBg" type="motTitle">
          Motion till riksdagen 2019/20:1109 av Maria Gardfjell (MP) Förstärk
          arbetet för att minska matsvinnet
        </div>
      </div>
      <div xml:id="i-J2o2RkWzeerEr1WmVbujXR" type="motBody">
        <div xml:id="i-C8XvTxPoJf6rEzp9rkUgP7" type="motProposal" subtype="förslag">
          <head xml:id="i-829XrbjVSPLLUYiQphKbX7">
            Förslag till riksdagsbeslut
          </head>
          <list xml:id="i-XPaqkQUQiQGSx4wsxK4xWo" style="ol">
            <item xml:id="i-TaagcYLL8SS9cF9yaveZaq">
              Riksdagen ställer sig bakom det som anförs i motionen om att
              anta vetenskapligt grundade, nationella övergripande mål för minskat
              matsvinn om 50 procent mindre matsvinn senast till 2030 och 75
              procent mindre matsvinn senast till 2050 och tillkännager detta
              för regeringen.
            </item>
            <item xml:id="i-Dw3pN1p13ryYRnKjZSrdF1">
              Riksdagen ställer sig bakom det som anförs i motionen om att
              fastställa ett mål för minskade mängder matavfall i förbränningsanläggningar
              – en minskning med minst 50 procent senast till 2030 genom ökad
              sortering av hushållsavfall samt tydligare krav på sortering av
              importerat hushållsavfall – och tillkännager detta för regeringen.
            </item>
            <item xml:id="i-WKBUiLzEk7kjdXUU6mgsNB">
              Riksdagen ställer sig bakom det som anförs i motionen om att
              utreda om en ökad förbränningsskatt kan minska mängden matavfall
              i förbränningsanläggningarna och tillkännager detta för regeringen.
            </item>
            <item xml:id="i-8dRBDYNipWfgr3opTdnnFf">
              Riksdagen ställer sig bakom det som anförs i motionen om att
              fastställa ett lagkrav om att källsorterat och insamlat matavfall
              ska materialåtervinnas och inte gå till förbränning, att utveckla
              en strategi för cirkulär ekonomi när det gäller matavfall samt
              att höja ambitionerna i arbetet med att avgifta kretsloppen och
              tillkännager detta för regeringen.
            </item>
            <item xml:id="i-AiJzPrmm4Aybocpywqaeb8">
              Riksdagen ställer sig bakom det som anförs i motionen om att
              se över avfallsdefinitioner och krav på hantering av produkter
              för att skapa ökade möjligheter för butiker och restauranger att
              på ett för hälsan och miljön säkert sätt exempelvis packa om och
              sälja rester och tillkännager detta för regeringen.
            </item>
            <item xml:id="i-MbDMEw82idEpAoajiCvEsz">
              Riksdagen ställer sig bakom det som anförs i motionen om att
              uppdra till Skolverket att införa matbedömning i läroplanen för
              hem- och konsumentkunskap och tillkännager detta för regeringen.
            </item>
            <item xml:id="i-Kz9fP3jdmftdE5QD6g7jno">
              Riksdagen ställer sig bakom det som anförs i motionen om att
              uppdra till Konsumentverket och Energimyndigheten att i standardiseringsarbete
              främja matförvaring som underlättar för hushållen att minska matsvinnet
              och tillkännager detta för regeringen.
            </item>
            <item xml:id="i-DRmVgSQPpgEw6QPzCW1Wjz">
              Riksdagen ställer sig bakom det som anförs i motionen om att
              öka kraven på ansvariga myndigheter att i samverkansarbetet medvetandegöra
              om överproduktion och överkonsumtion av livsmedel och påverka
              jordbrukssystemen att använda mindre resurser och fungera effektivare
              och tillkännager detta för regeringen.
            </item>
            <item xml:id="i-CkY3cEyxe4VthcidyHrhja">
              Riksdagen ställer sig bakom det som anförs i motionen om att
              öka kraven på ansvariga myndigheter att i samverkansarbetet förbättra
              design av livsmedel samt deras förpackningar för att minska matsvinnet
              och tillkännager detta för regeringen.
            </item>
            <item xml:id="i-TeR82ovs5wY5nkbyRonL9M">
              Riksdagen ställer sig bakom det som anförs i motionen om att
              särskilt prioritera insatser för att minska det animaliska matsvinnet
              och tillkännager detta för regeringen.
            </item>
            <item xml:id="i-RQt4LfJSpJD38hhmJxkNro">
              Riksdagen ställer sig bakom det som anförs i motionen om att
              införa en lag som förbjuder restauranger och dagligvaruhandeln
              att slänga mat som osorterad brännbar avfallsfraktion och tillkännager
              detta för regeringen.
            </item>
            <item xml:id="i-L3sRVrzEXNPsagtoWyH9Fz">
              Riksdagen ställer sig bakom det som anförs i motionen om att
              ställa krav på att alla professionella aktörer som hanterar mat
              ska ha en avsättningsplan för överbliven mat och hur den ska hanteras
              och tillkännager detta för regeringen.
            </item>
            <item xml:id="i-4s4Ja8YjoLpBHpb3MVGUrj">
              Riksdagen ställer sig bakom det som anförs i motionen om att
              förstärka det samarbete som finns mellan branschaktörerna i livsmedelskedjan
              för ett minskat matsvinn, genom tydligare krav i handlingsprogrammen
              inom ramen för livsmedelsprogrammet, och tillkännager detta för
              regeringen.
            </item>
            <item xml:id="i-QPckKS5AeNRFsb9cLshtzE">
              Riksdagen ställer sig bakom det som anförs i motionen om att
              regeringen ska ge ett fortsatt uppdrag till berörda myndigheter
              för att dessa ska kunna fortsätta att driva och följa upp matsvinnsarbetet
              2020–2030 och tillkännager detta för regeringen.
            </item>
            <item xml:id="i-6WxkTJhA2c6aQwyp2u5qUr">
              Riksdagen ställer sig bakom det som anförs i motionen om att
              ge Livsmedelsverket och Jordbruksverket i uppdrag att tillsammans
              med Södertälje kommun sprida arbetssätten i Matlust till fler
              regioner och kommuner och tillkännager detta för regeringen.
            </item>
            <item xml:id="i-UwBudgPYk9ktJeLbJdANFV">
              Riksdagen ställer sig bakom det som anförs i motionen om att
              ett nationellt svinndatacenter bör inrättas på SLU och tillkännager
              detta för regeringen.
            </item>
          </list>
        </div>
        <div xml:id="i-TjdYuJuVJQTKgA6z1kd2bH" type="motContent">
          <head xml:id="i-DhAXA5TJXVQ8qNXycZUyLs" type="h1">
            Motivering
          </head>
          <p xml:id="i-GqJbMe7h2876yAJ7cecoa7">
            Matavfall uppkommer i flera olika led i livsmedelskedjan – vid
            tillverkning, hos grossister, leverantörer, butiker, restauranger
            och storkök samt hos hushållen. Beroende på produkt varierar svinnet
            mellan 10 och 50 procent i hela kedjan. Svinnet är en resurs som
            behöver användas bättre, men också förebyggas för att minska klimatutsläppen
            och andra miljöeffekter från livsmedelssektorn.
          </p>
          <p xml:id="i-ARVN8U5izvGWUv78dBCLYL">
            Naturvårdsverket samarbetar med Livsmedelsverket och Jordbruksverket
            för att minska matsvinnet. Att minska matsvinnet och öka resurshushållningen
            i livsmedels­kedjan är ett prioriterat område i den nationella
            avfallsplanen och i det avfallsförebyg­gande programmet.
          </p>
          <p xml:id="i-WTMLy1a7Zi6c3kYF1vckMi">
            Det finns en samverkansgrupp dit aktörer kan ansluta sig frivilligt.
          </p>
          <p xml:id="i-DyerAepJrFkfUfcRtv2jk2">
            En handlingsplan för minskat matsvinn har tagits fram. Den visar
            hur Sverige lång­siktigt ska arbeta med att minska matsvinnet.
            Åtgärderna ska bidra till att uppnå det globala hållbarhetsmålet
            ”att till 2030 halvera det globala matsvinnet per person i butik
            och konsumentledet och att minska matsvinnet längs hela livsmedelskedjan,
            även förlust efter skörd”.
          </p>
          <p xml:id="i-4rLZL2ybk1U4B6ZduDBLsp">
            Det arbete som genomförts är förvisso grundligt och gediget.
            Myndigheterna och samverkande aktörer har tillsammans identifierat
            åtgärder i en handlingsplan. För att arbetet ska få större genomslagskraft
            behövs ett bredare politiskt grepp och tydligare politisk styrning.
            Det behövs också ett bredare grepp kring matavfallsfrågan. Att
            före­bygga matavfall innebär att större förändringar behöver göras
            såväl i livsmedelskedjan som i avfallsbranschen. Annars blir arbetet
            alltför tandlöst och får inte tillräckligt genomslag.
          </p>
          <p xml:id="i-2LprKZvjiAyfb7tE6HiDRq">
            Om det globala matsvinnet hade varit en nation, hade det varit
            världens tredje största utsläppare av växthusgaser efter Kina
            och USA (FAO 2015). Beräkningar visar att det globala matsvinnet
            skulle kunna föda 3 miljarder människor (FAO 2013). En tredjedel
            av den mat som produceras globalt hamnar enligt Livsmedelsverket
            aldrig i någons mage. För att nå de svenska miljö- och klimatmålen,
            och för att nå klimatmålen i Paris­avtalet, krävs att vi minskar
            utsläppen från livsmedelssektorn. Att minska matsvinnet borde
            vara den mest prioriterade åtgärden.
          </p>
          <p xml:id="i-fHtAg2sggtNwroi13Vfzr">
            FN antog 2015 ett globalt mål för minskat matsvinn: ”By 2030,
            halve per capita global food waste at the retail and consumer
            levels and reduce food losses along production and supply chains,
            including post-harvest losses.” Ett förslag till ett vetenskapligt
            baserat mål publicerades även 2018 i tidskriften Nature som utgår
            från att livsmedelssystemen ska hållas inom de planetära gränserna,
            vilket innebär att matsvinn och förluster ska minska med 75 procent
            till 2050.
          </p>
          <head xml:id="i-J75cxw2FY87bjqmABZ7E3A" type="h2">
            Högre mål för mindre matsvinn
          </head>
          <p xml:id="i-61qPrgP1wbn9VeVSCJpZaX">
            Det uppdrag Naturvårdsverket, Jordbruksverket och Livsmedelsverket
            har att ta fram ett förslag till ett nationellt etappmål i miljömålssystemet
            för minskat matsvinn/matavfall utifrån mål 12.3 i Agenda 2030
            ska inbegripa konsekvensanalys, basår, avgränsningar, uppföljningsmetod
            samt ansvarsfördelning för uppföljning.
          </p>
          <p xml:id="i-PABCMtun6LJEJk5fE44AEa">
            Det behövs ett nationellt mer övergripande mål för minskat matsvinn
            som fastställs i riksdagen. Utifrån det kan mål för olika livsmedelsgrupper
            i detalj definieras av myndigheterna.
          </p>
          <p xml:id="i-EgqN6E9bW386s2ZX6r5xnL">
            Det övergripande målet bör formuleras utifrån klimatforskarnas
            slutsatser och formuleras: ”50 procent mindre matsvinn år 2030,
            och 75 procent mindre matsvinn år 2050.”
          </p>
          <head xml:id="i-Kj9RNtiKrzF5geTtebZWcB" type="h2">
            Kompletterande mål för att öka materialåtervinning av matavfall
          </head>
          <p xml:id="i-5F82hjMWbKNAYJZzukeLU4">
            Svinn kommer alltid att uppstå i alla led. Olika aktörer i livsmedelskedjan
            har olika förmåga att hantera matsvinn. Skörderester och skördebortfall
            på gårdsnivå bör effektivt kunna hanteras som till exempel jordförbättring
            eller djurfoder. Vissa specialiserade lantbruk och trädgårdsproducenter
            har byggt in sig i produktionsmodeller där inte svinn kan hanteras
            på ett bra sätt. Detta bör adresseras i den fortsatta debatten
            kring matsvinn. I livsmedelsindustrin finns det inte sällan ganska
            väl fungerande sätt att hantera rest­avfall som uppstår i produktionen.
            Genom att det är stora krav på hygien och kvalitets­kontroll så
            kan restprodukter i stor utsträckning också användas som t ex
            djurfoder. I butiker, restauranger och hushåll kan också olika
            strategier användas för att mat inte ska förfaras. Men det svinn
            som inte kan förebyggas eller undvikas bör i större utsträckning
            materialåtervinnas i anläggningar för biogas, kompost eller motsvarande.
          </p>
          <p xml:id="i-4SgtfmBUcKZavXo2iZMnEw">
            I Uppsala kommun uppger Uppsala vatten och avfall AB att av de
            totala mängderna matavfall källsorteras endast ungefär 50 procent.
            Uppsala kommun är ändå en kommun som ligger relativt långt framme.
            Det sorterade matavfallet rötas i en biogasanläggning och resterna
            blir biogödsel. Resterande mängd går företrädesvis med hushållens
            bränn­bara avfall till sopförbränning.
          </p>
          <p xml:id="i-9zX2A6mNR6Kce3bXvTFh3w">
            För att underlätta övergången till minskad förbränning av matavfall
            bör ett mål fastställas kring minskade mängder matavfall i förbränningsanläggningar.
            Målet bör vara:
          </p>
          <p xml:id="i-JmMKWtYDv5wyoV2HTWvewL">
            ─ Förbränning av matavfall minskar med minst 50 procent till
            2030 genom ökad sortering av hushållsavfall, samt tydligare krav
            på sortering av importerat hushållsavfall.
          </p>
          <p xml:id="i-Dc2bPxWmNKaQpXFW3LRUhP">
            ─ En ökad förbränningsskatt bör övervägas för att minska mängden
            matavfall i förbränningsanläggningarna.
          </p>
          <p xml:id="i-78Rnggp5sDCQBwDMktHd6L">
            ─ Ett lagkrav om att källsorterat och insamlat matavfall ska
            materialåtervinnas och inte gå till förbränning ska fastställas.
            En strategi för cirkulär ekonomi när det gäller matavfall bör
            utvecklas. Här bör också ambitionerna öka att avgifta kretsloppen,
            minska föroreningar som tungmetaller och bekämpningsmedelsrester
            i maten.
          </p>
          <p xml:id="i-LUEbKn5sf3FMzdqAuamN8v">
            ─ Det finns också anledning att se över avfallsdefinitioner,
            och krav på hantering av produkter för att skapa ökade möjligheter
            för t ex butiker och restauranger att på ett för hälsan och miljön
            säkert sätt packa om, sälja rester m.m.
          </p>
          <head xml:id="i-9rnT3xcFqbyQ5k6XVsT6v2" type="h2">
            Enklare för hushållen
          </head>
          <p xml:id="i-94ytL9mqXLVZxMCmrBWXnU">
            Mat är mer än föda. Det är måltid, samvaro och en viktig del
            av våra liv. Matlagning och matvanor handlar om både traditioner
            och nytänkande. Hushållsekonomin kan förbättras avsevärt om hushållen
            inte behöver köpa mat som de inte klarar av att äta upp.
          </p>
          <p xml:id="i-Dmj5iX2hvdLrgVHumwDDjB">
            Det är oerhört viktigt att ha ett bredare fokus i allt arbete
            som handlar om mat och att det finns möjligheter att förbättra
            ekonomisk, social och miljömässig hållbarhet. Samtidigt kan man
            inte utgå från att konsumenter alltid kan bete sig rationellt.
            Det är viktigare att från samhällets sida informera och medvetandegöra
            medborgarna om möjligheterna att spara pengar och bidra positivt
            till klimat och miljö.
          </p>
          <p xml:id="i-CKTdjjSUxF7JNrHpXABdWG">
            Insatser från många olika aktörer tillsammans skapar möjligheter
            att åstadkomma beteendeförändringar hos konsumenterna som står
            för en stor del av matsvinnet. Konsumenters medvetenhet och motivation
            behöver öka tillsammans med andra insatser som att underlätta
            för olika konsumentgrupper att göra svinnminimerande val i olika
            situationer kopplade till inköp, hantering och tillvaratagande
            av överbliven mat.
          </p>
          <p xml:id="i-RRoQqwFYE2HpnPMdgd8Z2t">
            För att hushållen ska kunna bidra med ökad insamling av matavfall
            till material­återvinning är de nya reglerna om hushållsnära insamling
            en mycket viktig faktor. Hushållen bör också erbjudas mer avancerade
            former av service för att kunna lämna in vegetabiliska oljor och
            fetter samt flytande och våta livsmedel. En enkel robotisering
            på återvinningscentralerna borde till exempel kunna tömma glasburkar
            och ketchupflaskor med mögligt eller dåligt innehåll. Alternativa
            lösningar skulle kunna vara samverkan med förpackningsinsamlingen
            så att just glasburkar med innehåll kan samlas in på något sätt
            och sedan tömmas i något led innan materialåtervinning av glaset.
            Sådan service till medborgarna skulle säkerligen vara mer effektiv
            än dagens ordning.
          </p>
          <p xml:id="i-GbTe5C7Dxa8HVHS8fNWdtA">
            Myndigheterna har i sitt arbete ägnat mycket tid åt att diskutera
            bästföredatum och obrutna kylkedjor samt kyltemperaturer.
          </p>
          <p xml:id="i-Eq5StfJ2WCvJh7cRCZxrwt">
            Med ökad kunskap om hur livsmedel ska lukta och smaka kan konsumenter
            förstå bäst-före-informationen som ett ungefärligt råd, inte en
            regel att man inte får eller kan konsumera ett livsmedel som har
            ett bästföredatum som gått ut.
          </p>
          <p xml:id="i-HWHrTfQbPrDy8wJJSKVg5o">
            Av många skäl skulle hem- och konsumentkunskap i skolan behöva
            förbättras och utvecklas.
          </p>
          <p xml:id="i-FtEJ6b9AKh9gRhZWFZRzeq">
            ─ Uppdra åt Skolverket att införa matbedömning i läroplanen för
            hem- och konsumentkunskap.
          </p>
          <p xml:id="i-B4DvnKU6VnbxbbJ1xoaUGX">
            För att underlätta hantering och klimatsmart förvaring av mat
            i hushållen borde standarder för kyl/frys avseende storlek, temperaturinställning
            och andra funktioner ses över. Kunskapsunderlag om att bygga matkällare
            i nya hus bör tas fram. Utvecklingen av s k smarta kylskåp har
            inte utvecklats med särskilt stort fokus på att minska matsvinnet.
            Snarare blir kylskåp större och större, med risker för att svinnet
            därigenom ökar. Funktionaliteten är viktig.
          </p>
          <p xml:id="i-R1aZc9rcSc54Tq7TyL633h">
            ─ Uppdra åt Konsumentverket och Energimyndigheten att i standardiseringsarbete
            främja matförvaring som underlättar för hushållen att minska matsvinnet.
          </p>
          <head xml:id="i-G6GhNLczeP2HUDMcGWzgvE" type="h2">
            Överkonsumtion och överproduktion av livsmedel
          </head>
          <p xml:id="i-UXJj3CzFN74ztgPDvyZceg">
            Svinnet beror också på att mat är för billig och att det ligger
            i livsmedelsaktörernas intresse att sälja mer. En orsak till att
            mat är så billig är att effekterna för miljön, hälsan och samhället
            inte är inkluderade i priset.
          </p>
          <p xml:id="i-JN9cC2EbaFQ7uwnWfwuJNU">
            Livsmedelssystemet använder för stora mängder resurser och producerar
            för mycket mat. Livsmedelssystemet måste fungera bättre.
          </p>
          <p xml:id="i-DCMwWwz95YgAQA1w3iLWDm">
            Många konsumenter ”luras” att handla för mycket mat, så mycket
            att de måste slänga. ”Storpack”, ”extrapriser”, ”kom och köp”.
            Billiga priser bidrar även det till överkonsumtion. Alltför lite
            diskuteras hur jordbruk, livsmedelsindustri och dagligvaruhandeln
            kan minska onödig produktion och försäljning. Förpackningsstorlekar
            är anpassade för flerfamiljshushåll, trots att en stor del av
            hushållen är ensamhushåll. Louise Ungerth har i en studie om brödsvinn
            visat att ett för stort sortiment påverkar mängden svinn, samt
            att brödtillverkarnas och handelns system för återtag omöjliggör
            arbetet med att minska svinnet, då slöseriet är inbyggt i själva
            konceptet. Om man inte ser helheten i arbetet riskerar man att
            suboptimera. Grunden till problemen finns också i överproduktion
            som driver överkonsumtion.
          </p>
          <p xml:id="i-EcXD9RmwTf6BqWZJfSmEF6">
            ─ Ökade krav till ansvariga myndigheter att i samverkansarbetet
            medvetandegöra överproduktion och överkonsumtion av livsmedel
            och påverka jordbrukssystemen att använda mindre resurser och
            fungera effektivare.
          </p>
          <p xml:id="i-XgSZYEJwRF4N2kAT9oVoQy">
            ─ Ökade krav till ansvariga myndigheter för att i samverkansarbetet
            förbättra design av livsmedel samt deras förpackningar för att
            minska matsvinnet.
          </p>
          <head xml:id="i-H9F2vaBbpFK5rzHreEvKaK" type="h2">
            Konsumera det som produceras
          </head>
          <p xml:id="i-C4cYFLHKKPsBtcP8VcpAdV">
            Alla som har en egen täppa och odlat själva vet att vissa år
            kan skördarna bli stora, ibland mindre. Det är också ett känt
            fenomen att producenter ibland står med enorma överskott som inte
            går att sälja. Grundläggande för framtiden bör vara att det som
            produceras också bör konsumeras. Det är grunden i hushållning.
            Eftersom viss produk­tion har större miljöpåverkan bör strategierna
            utvecklas med prioritet kring vissa livs­medel, till exempel kött
            med stor påverkan, bröd och grönsaker med stora mängder svinn.
          </p>
          <p xml:id="i-GHHB23KwE7f2HTykZPm7gg">
            För köttproduktionen bör det anatomiska ansvaret ses över. För
            att minska klimat­påverkan per kilo producerad mängd, är det viktigt
            att större delar av djuret kommer till nytta. Till exempel ister
            och inälvsmat samt skinn utnyttjas i för liten grad. Om målet
            om 50 procents minskning av matsvinnet till 2030 och 75 procents
            minskning till 2050 inte beaktas för vegetabilier och animalier
            separat, finns en uppenbar risk att målet fylls ut mestadels av
            vegetabilier. Animaliska produkter orsakar generellt en högre
            negativ miljöbelastning. Att fokusera på det animaliska matsvinnet
            ger därför större effekt för målet att livsmedelssystemen ska
            hållas inom de planetära gränserna.
          </p>
          <p xml:id="i-EZ1qZJQ9uE71TgSWBogzmi">
            ─ Prioritera insatser för att minska det animaliska matsvinnet
            samt se över det animaliska ansvaret i syfte att ta till vara
            djur som är slaktade.
          </p>
          <head xml:id="i-RHCYs9Zd51NnpA836CogjE" type="h2">
            Avsättningsplaner för överblivna livsmedel i handeln
          </head>
          <p xml:id="i-Jk6HJofGKQXnaxvSySsoJ7">
            Det finns enskilda handlare och handelsföretag som tagit mycket
            bra initiativ för att minska svinnet. Jag ser framförallt tre
            strategier som används.
          </p>
          <list xml:id="i-Tt7YjU5b2gRHcgJXLXrAtN" style="ul">
            <item xml:id="i-XXrN2JSekg2uCQLJtsXCWH">
              Välgörenhet – överskottsmat samlas ihop till matkassar som välgörenhetsorganisationer
              får eller får köpa för en billig penning. Samverkan med dumpsterinitiativ.
            </item>
            <item xml:id="i-XjZtRXGYWQXMBYTk4KARMk">
              Förädling – produkter med kort datum säljs från butik till livsmedelsföretag
              och restaurang/catering med syfte att minska matsvinn och göra
              en god affär för inblandade aktörer. Alternativt att produkterna
              förädlas i butik och säljs som färdigmat, i salladsbufféer m.m.
            </item>
            <item xml:id="i-Jj4upDQkL4RZLEAgnZPmtq">
              Mer exakta inköp och tomma hyllplan – butikschefer känner sina
              konsumenter och kan anpassa inköpen bättre efter vad som faktiskt
              säljs. Här kan mer avancerade digitala verktyg användas för att
              just minska matsvinnet. Kunderna kan också lära sig att tomma
              hyllplan kan ses som något positivt. Det här arbetssättet främjar
              också ett arbetssätt som kan gynna säsongsvariationer m.m.
            </item>
          </list>
          <p xml:id="i-GCvq5nwgq9dGtRJphtrfms">
            Kedjeföretagen har förmåga att bygga in arbetet på ett systematiskt
            sätt, men det finns anledning att utveckla modeller som fungerar
            för butiker med olika geografiskt läge och system för enskilda
            mindre butiker och kiosker.
          </p>
          <p xml:id="i-8Wc4njikAdrhjuk9FoYgVG">
            Frankrike har antagit en lag som förbjuder exempelvis mataffärer
            och restauranger från att kasta mat. Årets pristagare av WIN WIN
            Gothenburg Sustainability Award, Arash Derambarsh, prisas för
            sina insatser i arbetet med denna lag. I stället för att kastas
            samlas nu maten in av välgörenhetsorganisationer eller ”matbanker”,
            och delas ut till fattiga. Alla professionella aktörer som hanterar
            mat ska ha en avsättningsplan för hur överbliven mat ska hanteras
            för att den ska komma till godo som mat. Detta innebär bland annat
            en plan för hur livsmedelssäkerheten ska garanteras och förädlingsvärdet
            i högsta möjligaste mån ska garanteras under matens redistributionsfas.
          </p>
          <p xml:id="i-EayuMh4oZDKSvhZJj4dRQC">
            ─ Inför en lag som förbjuder restauranger och dagligvaruhandeln
            att slänga mat som osorterad fraktion.
          </p>
          <p xml:id="i-Ev7FNY3hVHjNq7voiexfh3">
            ─ Ställ krav på att alla professionella aktörer som hanterar
            mat ska ha en avsättningsplan för hur överbliven mat ska hanteras.
          </p>
          <head xml:id="i-MFsMVNozeL4aSzqre8vS2m" type="h2">
            Matlust – exempel att sprida om minskat svinn i offentliga kök
          </head>
          <p xml:id="i-LmsfS5PgMzLN5HeycjFtPK">
            Mycket inspiration kan hämtas från Södertälje kommun och projektet
            Matlust som syftar till att stärka tillväxt och hållbarhet inom
            livsmedelsnäringen i Stockholms­regionen. Måltidskonceptet ”Diet
            for a green planet” hanterar på ett strukturerat sätt produktionen,
            förädlingen, distributionen och tillagningen och från tallriken
            minskas svinnet där kring de offentliga måltiderna.
          </p>
          <p xml:id="i-AfFVbdeRHUdUomd1d9Ef9S">
            En del av detta arbete är att på ett systematiskt sätt använda
            skolmåltiden som ett pedagogiskt verktyg vilket även bidrar till
            att höja medvetandenivån om mat, miljö och svinn hos eleverna.
            Södertäljes projekt Matlust bör spridas till kommuner och regioner
            i hela landet.
          </p>
          <p xml:id="i-Jcr1wKxgSA8RWDvKVZXb3g">
            ─ Ge Livsmedelsverket och Jordbruksverket i uppdrag att sprida
            arbetssätten i Matlust till fler regioner och kommuner.
          </p>
          <head xml:id="i-29Wz92dKUxHnjiBc7twonh" type="h2">
            Ett aktivt samarbete mellan branschaktörer i livsmedelskedjan
          </head>
          <p xml:id="i-BpHj72Dwd9vj5QUXY5LU7g">
            En större effekt av aktörernas insatser kan nås genom att former
            för samordning etableras. Ett organiserat bindande samarbete ger
            vinst genom att man kan hitta gemensamma åtgärder inom delar av
            kedjan samt vidta åtgärder som inte skickar matsvinnet vidare
            uppåt eller nedåt i kedjans led.
          </p>
          <p xml:id="i-RiutoqhBLVrbbP1nBPonbU">
            ─ Förstärk det samarbete som finns genom tydligare krav i handlingsprogrammen
            inom ramen för livsmedelsprogrammet.
          </p>
          <p xml:id="i-9FU4bQ8jgN5qazQjuYxY1d">
            ─ För att myndigheterna fortsatt ska kunna driva och följa upp
            matsvinnsarbetet 2020–2030 behöver regeringen ge ett fortsatt
            uppdrag, med tillförda resurser. Det är därför av yttersta vikt
            att resurser avsätts och att ett nytt uppdrag ges i samband med
            BP 2021.
          </p>
          <head xml:id="i-6oxshkA7wnvWwT8D4rNb2R" type="h2">
            Inrätta ett nationellt svinndatacenter
          </head>
          <p xml:id="i-EcpmCgXdkBuzD4zs2tu2Uf">
            För att precisera problembeskrivningen kring matsvinn och för
            att kunna följa upp mål och följa utvecklingen över tid krävs
            ett pålitligt och långsiktigt system. Handlingsplan­en för minskat
            matsvinn pekar på att de svenska branschaktörerna är mycket tydliga
            med att en sådan insats har högsta prioritet. Datainsamlingen
            kommer enligt forskning vid SLU tydliggöra så kallade hot spots
            och sporra ytterligare forskning, innovation och utveckling, och
            det är av yttersta vikt att mätningarna kommer igång snarast.
            Därför behöver riksdagen tydliggöra att finansieringen av denna
            datainsamling är en prioriterad fråga.
          </p>
          <p xml:id="i-NAGBQXuAHjMkdB149qShe2">
            ─ Ett nationellt svinndatacenter inrättas på SLU.
          </p>
          <head xml:id="i-NjC1xN7xSWy94W8AuNas7M" type="h2">
            Sammanfattning
          </head>
          <p xml:id="i-59SguH73zEtavixVujYSYx">
            Enligt Naturvårdsverket uppkommer cirka 1,3 miljoner ton matavfall
            per år i Sverige, och då ingår inte utsläpp från primärproduktionen,
            dvs jordbruket, frukt- och trädgårds­odlingar och fisket.
          </p>
          <p xml:id="i-D863dmuChjpv3sVSPndXtN">
            Enbart i de svenska hushållen uppkommer omkring 938 000 ton matavfall
            årligen (primärproduktionen inkluderad), vilket innebär omkring
            97 kilo per person och år eller ett kilo matavfall för en familj
            på fyra personer för en dag. Svinnet är störst för varor som bröd,
            mejeriprodukter samt frukt och grönsaker.
          </p>
          <p xml:id="i-KKiR895NvVEVpakUSBwwTU">
            Livsmedelshanteringen står för en stor negativ miljöpåverkan.
            Av den totala över­gödningen orsakas omkring 50 procent av livsmedelshanteringen,
            och livsmedelspro­duktionens alla led ca 25 procent av vår totala
            klimatpåverkan, enligt Naturvårdsverket. Cirka tre procent av
            Sveriges totala utsläpp av växthusgaser orsakas av produktionen
            av den mängd mat som slängs varje år. Svinn av mat orsakar onödigt
            stor miljöbelastning och arbetet för minskat matsvinn är fundamentalt
            för att vi ska nå klimatmålen i Paris­avtalet, liksom de av riksdagen
            beslutade svenska miljömålen.
          </p>
          <p xml:id="i-XuGDRuZpaQdiygtbNjAtjX">
            Matsvinn kommer alltid förekomma och allt matsvinn går inte att
            eliminera, men där det uppkommer bör det hanteras på ett bra sätt.
            Det kommer att krävas en mycket om­fattande omläggning av vårt
            livsmedelssystem, av hela kedjan, från skörd respektive slakt
            till slutkonsument. I varje steg i kedjan uppkommer svinn. Det
            krävs olika metoder, strategier och verktyg för att komma åt svinnet
            för varje led i kedjan, och för olika typer av och livsmedel.
          </p>
          <p xml:id="i-K22xz1DY4YQyucudJhpEsF">
            Arbetet med att minska matsvinnet involverar en mängd olika aktörer,
            myndigheter, branscher, och företag inom primärproduktion, förädling,
            handel, restaurang och offent­liga måltider, liksom forskning
            och privatpersoner.
          </p>
          <p xml:id="i-Gcj2djqB9fidG6RkxDzwHV">
            Genom att förstärka arbetet med matsvinn och utveckla och sprida
            redan befintliga strategier kan vi minska klimat- och miljöpåverkan
            från maten på ett mycket effektivt sätt.
          </p>
        </div>
        <div xml:id="i-39mpiEFAXJXRwQ6zYdKvK7" type="motSignatures">
          <list xml:id="i-QRFCHwGFqPMgDwqVDtVyxJ">
            <item xml:id="i-XU2KrXQKTGURVss1aBGqiL" who="i-mxJ22KDE3cthH5PFLdLST">
              Maria Gardfjell (MP)
            </item>
          </list>
        </div>
      </div>
    </body>
  </text>
</TEI>
