<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1907/mot_1907__ak__38/mot_1907__ak__38-001.pdf"/>
      <div type="motHeader" xml:id="i-F7uFUkTpaV9cui8bLc98S7">
        <div type="motTitle" xml:id="i-MBBjb9mncMDTADgvijDoYW"/>
        <div type="motSubmissionInfo" xml:id="i-Ppk7kfH8VQXpJdpt7RiUs3"/>
      </div>
      <div type="motBody" xml:id="i-9fYcBG626CY3WR1yGPbAbS">
        <div xml:id="i-T3Kpt1aDoFFCz52sWmTTE1">
          <p xml:id="i-SUWKwYFmM5trbGx9zuGZu">
            6 Motioner i Andra Kammaren, N:o 38.
          </p>
          <p xml:id="i-CpPbd8mtvTxjQNoN5g5QM9">
            N:o 38.
          </p>
          <p xml:id="i-YaRrxWJ1ApS7dnC5LbMb6Z">
            Af herr ÅA. F. Vennersten, om skrifvelse till Kungl. Maj:t an-
            gående rätt för stadskommuner att uttaga skatt å s. k. jordvärdestegring.
          </p>
          <p xml:id="i-6SAsEKN9htM3gvk6UUULDo">
            För hvarje år stiga såväl statens som de särskilda kommunernas
            utgifter. Berättigade kraf framställas på förbättringar af redan
            förefintliga institutioner, såsom skolväsende och fattigvård,
            hvarjämte omständig- heterna nödvändiggöra, att samhället ingriper
            i fullkomligt nya för- hållanden, där förr aldrig några åtgärder
            från det allmännas sida ifråga- satts. De genom dessa förbättringar
            och nydaningar orsakade ökade kostnaderna, för hvilkas täckande
            hittills använda skatter visa sig otill- räckliga, kräfva anlitandet
            af nya skattekällor. Att därvid den s. k. oförtjänta förmögenhetstillväxten
            kommer i betraktande såsom ett lämp- ligt beskattningsobjekt är
            naturligt. Det måste nämligen framstå såsom rättvist, att en dylik
            tillgång beskattas strängare än inkomst af arbete eller genom
            sådan inkomst sammansparadt kapital. Ehuru den princip, som ligger
            till grund för en sådan skatt, hit- tills icke vunnit allmännare
            erkännande i den svenska skattelagstift- ningen, märkes dock spår
            af densamma, och äro dessa att söka i kungl. förordningen angående
            stämpelafgiften den 2 juni 1899. Enligt denna förordning skall
            viss skatt utgå såväl vid arf som vid gåfva. Dessa skatter äro
            dock ganska obetydliga, i det att arfskatten, hvilken för öfrigt
            är progressiv, ej kan uppgå till mer än högst 6 procent af arf-
            fallen egendoms värde och skatten vid gåfva blott uppgår till
            0,6 pro- cent, då gåfvoemottagaren är skyldeman i rätt nedstigande
            led, eljest till 1,60 procent af gåfvans värde. En riktig tanke
            har legat till grund för dessa lagstadganden, men den har ej blifvit
            fullt genomförd. Lika-
          </p>
          <pb facs="riksdagen-motions-pdf/data/1907/mot_1907__ak__38/mot_1907__ak__38-002.pdf"/>
          <p xml:id="i-189Xze5iJ6jrKeqKwkawDd">
            Motioner i Andra Kammaren, N:o 38. i
          </p>
          <p xml:id="i-SqDGfyVyzJNDgssQQiCpb9">
            väl som vid arf eller gåfva kan en person tänkas erhålla en oförtjänt
            vinst därigenom, att den förmögenhet, han redan äger, utan hans
            åt- göranden stiger i värde. Skall oförtjänt förmögenhetstillväxt
            bli be- skattad i det förra fallet, bör så äfven och med ännu
            större rätt ske i det andra fallet. Särskildt får väl såsom ett
            missförhållande anses, att, under det en person, som ökar ett
            kapital genom inbesparingar å sin inkomst, blir utsatt för en
            dubbelbeskattning, i det att han får erlägga skatt dels för hela
            denna sin inkomst, dels ock, allt efter som kapitalet ökas, för
            inkomst af kapital, så får den, hvilkens kapital ökas på grund
            af »oförtjänt värdestegring», endast skatta för inkomst af det
            sålunda ökade kapitalet. Blott för de fall, att värdestegringen
            är en följd af yrkesmässig spekulation, göres härvidlag ett undantag.
            Liksom en öfvergång af egendom från en person till annan är en
            nödvändig förutsättning för arfs- eller gåfvoskatten, så har man
            också i allmänhet på de ställen i utlandet, där en värdestegringsskatt
            blifvit införd, såsom villkor för densammas utgående fordrat,
            att värde- ökningen skolat ådagaläggas genom en försäljning eller
            annan (frivillig) föryttring af egendomen. Härigenom har värdestegringsskatten
            erhållit en viss likhet med försäljnings- eller omsättningsskatten,
            med hvilken den också ofta förenas. Denna öfverensstämmelse är
            dock mer skenbar än verklig, mer beroende på likheten i de yttre
            förhållanden, under hvilka de båda skatterna utgå, än på en verklig
            öfverensstämmelse i deras natur. Vid en omsättningsskatt är det,
            i motsats till hvad fallet är vid en värdestegringsskatt, ej det
            stegrade värdet, ej den vinst, hvilken säljaren gör, som beskattas:
            det är själfva försäljningen eller omsättningen som sådan. . Många
            olägenheter vidlåda också omsättningsskatten. Den utgår fullkomligt
            »blindt», vare sig försäljningen medför vinst eller förlust. Den
            beskattar lika såväl den oförtjänta värdestegringen som den genom
            ägarens arbete och flit åstadkomna förbättringen. En sådan skatt
            torde därföre vara tillgripen endast i brist på lämpligare och
            är berättigad blott genom den inkomst den gifver. I förbigående
            må nämnas, att vi här äga en omsättningsskatt till staten vid
            föryttring af såväl fast som i vissa fall af lös egendom. I det
            förra fallet utgår skatten med 0,6 procent samt då aktiebolag,
            som icke drifver bank- rörelse, är köpare, med 1,2 procent af
            försäljningssumman eller taxerings- värdet. Såsom exempel på omsättningsskatt
            vid föryttring af lös egen- dom må nämnas den skatt, som utgår
            vid köp af fartyg samt af lösören, som få i säljarens vård kvarblifva.
            En skatt, härmed likartad, men som i motsats till de ofvan nämnda
            utgår till kommunen, ej till staten,
          </p>
          <pb facs="riksdagen-motions-pdf/data/1907/mot_1907__ak__38/mot_1907__ak__38-003.pdf"/>
          <p xml:id="i-5f1ah5ZvmekcSZgCgF8GZs">
            8 Motioner i Andra Kammaren, N:o 38.
          </p>
          <p xml:id="i-83UaqRu9sb6hyok73etvZj">
            är den i vissa städer under olika namn, trettionde penning, gårdaköps-
            afgift o. s. v., förekommande afgiften vid fastighetsköp. Liksom
            fallet är med nämnda omsättningsskatter, kan en värde- stegringsskatt
            tänkas utgå beträffande såväl fast som lös egendom. Af praktiska
            skäl torde man emellertid böra afstå från sådan skatt å lös- egendom,
            dels på grund af de svårigheter, som skulle uppstå vid be- skattningen,
            dels ock därför att många af de skäl, som tala för be- rättigandet
            och behofvet af en värdestegringsskatt å fastighet, bortfalla,
            då det är fråga om lös egendom. Möjligen skulle ju ett undantag
            härutinnan kunna tänkas för aktiebref, för att i någon mån stäfja
            den osunda spekulationen i sådana värdehandlingar. | ; Men ej
            nog med denna inskränkning i fråga om en värdestegrings- skatts
            tillämplighet. Ehuru mycket talar för, att hvarje oförtjänt värdestegring
            af fast egendom borde beläggas med skatt, såväl då det är fråga
            om fastighet på landet som i stad, såväl då värdeökningen härrör
            från upptäckandet eller tillgodogörandet af å fastigheten befint-
            liga men icke förut kända tillgångar, såsom malm- eller andra
            mineral- fyndigheter, hälsokällor o. d., som ock när det är fråga
            om värdestegring i inskränkt mening, torde, hvad sistnämnda båda
            fall beträffar, kunna bortses från det förra slaget af värdestegring,
            dels därför, att den saknar större praktisk betydelse, dels ock
            framför allt därför, att värdeöknin- gen — fastän af ägaren »&gt;oförtjänt»&gt;
            — dock ej förorsakats af andras åt- göranden eller arbete. Hvad
            angår frågan om skattens utsträckande till både landskommuner
            och städer torde tills vidare endast en be- skattning af värdetillväxt
            å stadsjord böra äga rum. Större svårigheter förefinnas ju att
            vid fastigheter å landet afgöra, om en värdetillväxt är » oförtjänt&gt;
            eller om den beror på jordförbättring. Frågan äger ej heller för
            närvarande den betydelse för fastigheter å landsbygden som för
            städernas tomter. Spekulationen i de förra är mindre än i de senare.
            Sant är visserligen, att äfven fastigheter på landet kunna undergå
            värdestegringar, som synnerligen väl lämpade sig för en be- skattning,
            såsom fallet är i stadsliknande samhällen och då exempelvis en
            trakt erhåller förbättrade kommunikationer; men då värdestegrings-
            skatten är ett för vårt land hittills okändt institut, torde den
            tills vidare böra tillämpas endast där den mest behöfves och där
            den lättast kan göras effektiv, d. v. s. i städerna. Angående
            lämpligheten och fördelarna af en värdestegringsskatt torde här
            få anföras följande. För en dylik skatt finnes tillräcklig bärkraft,
            äfven om skattesatsen sättes mycket hög. Då den endast omfattar
            »oförtjänt» värdestegring, hvilken innebär, att fastighetsägaren
          </p>
          <pb facs="riksdagen-motions-pdf/data/1907/mot_1907__ak__38/mot_1907__ak__38-004.pdf"/>
          <p xml:id="i-UAx6TUAFcjfPh1BuGZAz4D">
            Motioner i Andra Kammaren, N:o 38. 9
          </p>
          <p xml:id="i-WDnAKtAVTLfLUP2y4bVU4B">
            äger rätt till afdrag för de kostnader han haft, såväk för egendomens
            förvärfvande som för densammas förbättrande, finnes ju alltid
            en kapi- taltillgång, ur hvilken utan olägenhet skatten kan tagas.
            Helt annor- 'unda ställer sig förhållandet med en vanlig omsättningsskatt.
            Den är ofta, trots den i regel låga skattesatsen, ganska kännbar,
            särskildt i de fall, då en fastighet måste säljas med större eller
            mindre förlust. Vid ett sådant fall är det ju heller ingen rimlig
            anledning till beskattning. Vidare skulle de skador och faror,
            som den osunda jordspekulationen medför genom att pressa upp hyrorna
            och genom att äfven i andra afseenden försämra i synnerhet de
            större städernas bostadsförhållanden, kunna genom en verksam beskattning,
            som försvårade dylik spekulation, blifva förminskade. Fastän bostadsbristen
            i de flesta af våra större svenska städer ofta är synnerligen
            kännbar, finnas dock mer eller mindre centralt belägna tomter,
            hvilka antingen stå helt obebyggda eller ock äro bebyggda på sådant
            sätt, att de i själfva verket äro likställda med de obebyggda.
            En effektiv värdestegringsskatt skulle på samma gång den minskade
            intresset för att i spekulationssyfte »hålla på» dylika tomter
            påskynda byggnadsverksamheten och sålunda äfven härigenom medverka
            till bättre bostadsförhållanden. Men äfven i de fall, då en fastighet
            icke är föremål för spekula- tion, måste en värdestegringsskatt
            anses rättvis. Den vinst, som beskattas, har ej uppstått genom
            fastighetsägarens åtgöranden. Ofta beror värdestegringen på åtgöranden
            från statens eller kommunens sida. Det har till exempel med stora
            kostnader dragits fram en ny gata genom en stadsdel. Rättvist
            är, att kommunen, som haft att bära kostnaderna härför, äfven
            får någon del af vinsten. De, som äga fastig- heter i närheten
            af den nya gatan, draga den största fördelen af och böra därför
            äfven få vidkännas de största utgifterna för företaget. Detta
            uppnås fastän på indirekt sätt genom en värdestegringsskatt. Förhållandet
            är detsamma i fråga om andra af kommuner gjorda anlägg- ningar
            såsom framdragande af vattenledning, anläggande af belysning,
            åtgärder för förbättrade kommunikationer o. s. v. Äfven för de
            fall, då värdestegringen har sin orsak i af andra enskilda personer
            än fastig- hetsägaren vidtagna åtgärder, måste en värdestegringsskatt
            anses lika befogad. Detsamma är förhållandet, då orsaken är ett
            samhälles till- växt i folkmängd eller andra därmed likartade
            omständigheter. Tvekan kan möjligen uppstå, huruvida det är kommunen
            eller staten, som bör komma i åtnjutande af en värdestegringsskatt.
            En omsättningsskatt kan ju lika väl tänkas utgå till den ena som
            den andra. Ehuru den vanligen förekommande omsättningsskatten
            i vårt Bih. till Riksd. Prot. 1907. 1 Saml. 2 Afd. 2 Band. 17
            Hiäft. 2
          </p>
          <pb facs="riksdagen-motions-pdf/data/1907/mot_1907__ak__38/mot_1907__ak__38-005.pdf"/>
          <p xml:id="i-Q1S2BAHwd4cUFGUMNNuRJu">
            10 Motioner i Andra Kammaren, N:o 38.
          </p>
          <p xml:id="i-PTRQh29CXS1ZViT4fhVTvu">
            land går till staten, så finnas dock, såsom ofvan anförts, äfven
            vissa kommuner, som äga rätt till dylik skatt. En värdestegringsskatt
            torde däremot endast böra utgå till kommunen. Om det blott är
            jordvärde- stegringen inom städerna, som — åtminstone för det
            närvarande — torde böra beläggas med sådan skatt, ligger redan
            däri ett skäl för att allenast stadskommuner skola få inkomsten
            af skatten, men äfven andra omständigheter tala för en sådan anordning.
            Såsom ofvan nämn- des, är det oftast af kommunen vidtagna åtgärder
            eller andra lokala förhållanden, som äro den direkta eller indirekta
            orsaken till en steg- ring af tomternas eller jordområdenas värde.
            Skall man på detta för- hållande grunda en särskild rätt till
            beskattning, så blir däraf en oundgänglig följd, att det endast
            är kommunen, ej staten, som äger denna särskilda rätt. Vidare
            kan det för stäfjandet af den osunda jordspekulationen vara af
            vikt, att de enskilda städerna äga fria händer i fråga om skattesatsernas
            storlek. Men en skatt, som utgår olika för olika platser, lämpar
            sig gifvetvis endast såsom skatt till kommunen. På åtskilliga
            ställen i utlandet har en värdestegringsskatt redan blifvit praktiskt
            tillämpad, och särskildt i Tyskland har den vunnit lifligt erkännande.
            Af intresse kunde därför vara att taga del af en af de märkligaste
            tyska skatteförordningarna, den för staden Köln gällande. Denna
            för- ordning påbjuder en värdestegringsskatt, kombinerad med en
            omsätt- ningsskatt. Dess viktigaste bestämmelser äro i korthet
            följande. I de fall, då en fastighet växlar ägare annorledes än
            genom arf, påföres en omsättningsskatt af 2 procent samt jämte
            denna en skatt för den värde- stegring, som kan hafva ägt rum.
            För beräknandet af värdetillväxten skall från försäljningssumman
            afdragas dels det pris fastigheten betingade vid närmast föregående
            försäljning eller, därest denna ägt rum före den 1 april 1905,
            det värde fastigheten denna dag ägde, dels, ifråga om obe- byggda
            tomter, ränta efter 4 procent å detta »ursprungliga» värde, dels
            ock för fastigheter i allmänhet kostnader för såväl nybyggnader
            som för förbättringar samt i vissa fall äfven för ränta å sådana
            kostnader. Afdrag får därjämte ske för till 5 procent af det ursprungliga
            värdet beräknade förvärfskostnader (omsättningsskatt, provision
            m. m.). Såsom värdestegring betraktas skillnaden mellan försäljningssumman
            å ena och samtliga de belopp, för hvilka afdrag får ske, å andra
            sidan. Upp- går den sålunda beräknade värdetillväxten ej till
            mer än 10 procent är den fri från beskattning. Öfverstiger den
            10 men ej 20 procent utgår skatten med 10 procent af värdeökningen.
            Skatten är därefter progressiv så till vida, att för hvar ytterligare
            10:de procent värde- tillväxten omfattar höjes skatten med 1 procent
            af densamma. Till mer
          </p>
          <pb facs="riksdagen-motions-pdf/data/1907/mot_1907__ak__38/mot_1907__ak__38-006.pdf"/>
          <p xml:id="i-TVBZCX7cxZC4UEU1JZrQ4X">
            Motioner i Andra Kammaren, N:o 38. 11
          </p>
          <p xml:id="i-RcPzU9GmsfJoV4e1qKEHPo">
            än 25 procent af värdestegringen får dock skattebeloppet för
            intet fall uppgå. Från den sålunda beräknade skatten får afdragas
            a därest mer än 5 år och 7; ifall mer än 10 år förflutit mellan
            den försäljning, som föranledde beskattningen, och den närmast
            föregående försäljningen. Anmärkningsvärdt är vidare, att för
            omsättningsskatten ansvarar köparen, för värdestegringsskatten
            säljaren. I de flesta tyska skatteförordningarne hafva säregna
            synpunkter gjort sig gällande, vid hvilka det kunde vara af intresse
            att uppehålla sig. Då emellertid afsikten här ej varit att ingå
            i någon närmare undersökning af de olika skatteförordningarna,
            utan endast att göra en antydan om huru värdestegringsskatten
            blifvit tillämpad i praktiken, vill jag inskränka mig till det
            här ofvan anförda och i öfrigt hänvisa till den rika tyska litteraturen
            i ämnet. I allmänhet har i utlandet en indirekt värdestegringsskatt
            före- dragits framför en direkt sådan. Sålunda har man ofta, såsom
            fallet är i Köln, infört endast en indirekt skatt. En direkt skatt
            däremot förekommer icke någonstädes ensam. Där den finnes, är
            det blott i förening med en indirekt. Orsaken till det företräde,
            som gifvits denna sistnämnda skatteart, torde väl vara att söka
            däri, att man genom en försäljningsskatt, hvilken annars kunde
            synas vara väl ersatt genom en med vissa mellanrum återkommande
            värdering och därefter följande beskattning, kommer spekulationen
            närmast till lifs. Säkrast blir då också afgjordt hvad som är
            en verklig värdestegring eller åtminstone en verklig vinst för
            säljaren. En värdering däremot blir ofta mer eller mindre godtycklig.
            För beräknandet af vinsten eller värdestegringen måste man äga
            någon utgångspunkt, något ursprungligt värde å fastigheten att
            gå efter. I regel har i de utländska skatteförordningarne såsom
            detta ursprungliga värde betecknats det pris, som fastigheten
            vid senaste försäljningen betingat, med den inskränkning likväl
            att, därest denna försäljning ägt rum före en viss angifven tidpunkt,
            det värde fastig- heten då ägde skall betraktas såsom grundläggande.
            Hvar denna gräns bakåt bör sättas, därom råder mycket olika uppfattning.
            Från skillnaden mellan försäljningssumman och det ursprungliga
            värdet brukar säljaren tillerkännas rätt till vissa skattefria
            afdrag; och att sådant afdrag må beviljas för kostnaden för de
            förbättringar, han vidtagit å sin fastighet, är ju fullt riktigt.
            Till större tvekan har däremot den frågan gifvit anledning, huru-
            vida säljaren bör tillerkännas rätt att fråndraga ränta å köpeskillingen
            för obebyggda tomter. Beträffande bebyggda sådana förfaller ju
            denna
          </p>
          <pb facs="riksdagen-motions-pdf/data/1907/mot_1907__ak__38/mot_1907__ak__38-007.pdf"/>
          <p xml:id="i-D7P2ByXnWivJQF5ZfhiTBB">
            12 Motioner i Andra Kammaren, N:o 38.
          </p>
          <p xml:id="i-JB7iev7cw5bRmGKzfQBH9c">
            fråga, ty vanligen har ägaren uppburit mer än full ränta genom
            de erlagda hyrorna eller den nytta han själf haft af fastigheten.
            Ehuru meningarna härom äro mycket olika, har rätt till sådant
            afdrag i praxis vanligen medgifvits fastighetsägaren. Då spekulationssyfte
            kan tänkas ligga till grund snarare vid in- köp af obebyggda än
            bebyggda tomter, har man i den utländska lag- stiftningen vanligen
            låtit värdestegringen å de förra blifva strängare beskattad än
            å de senare. Så har man t. ex. fordrat, att obebyggd
          </p>
          <p xml:id="i-F22k4y64EhSS2nfMvAFc2v">
            tomt skolat innehafvas längre tid af samma ägare än bebyggd,
            innan någon nedsättning i skatten skall beviljas. Orsaken till
            att en sådan nedsättning öfver hufvud taget beviljas, såsom fallet
            är i Kölnförord- ningen, då en fastighet längre tid varit i samma
            ägares hand, torde vara att söka delvis däri, att det långvariga
            innehafvandet af fastig- heten skulle vara ett indicium för att
            den ej blifvit förvärfvad i spekulationssyfte. Olika meningar
            hafva emellertid rådt ej blott då det gällt att bestämma hvad
            som är att räkna till ren vinst, eller med andra ord hvad som
            skall beskattas. Än större ha meningsskiljaktigheterna varit vid
            afgörandet af skattesatsens storlek. Vid första påseendet kunna
            de i olika förordningar bestämda skatte- satserna synas ganska
            höga. Men det oaktadt kan värdestegringsskatten i de fall, där
            den hittills kommit till användning, på grund af alla de afdrag,
            som medgifvas och rättvisligen måste medgifvas, icke anses hafva
            verkat otillbörligt hårdt, vare sig i ekonomiskt eller annat af-
            seende. Detta visas bäst däraf, att i de tyska kommuner, där både
            värdestegrings- och omsättningsskatt finnas, lämnar den senare
            i regel ett jämförelsevis mycket rikare utbyte, äfven om den icke
            utgår med mer än 1 å 2 procent af försäljningssumman. De viktigaste
            bestämmelserna i en förordning om värdestegrings- skatt äro de,
            som dels afgöra hvad som är att hänföra till oförtjänt värdestegring
            dels ock angifva den procent af samma värdestegring, med hvilken
            skatt skall utgå. Öfriga stadganden däremot äro af mer eller mindre
            sekundär betydelse, och det torde därför icke vara be- höfligt
            att här ingå på desamma. Nu gällande svensk rätt lämnar, såsom
            förut antydts, icke något rum öfrigt för en värdestegringsskatt
            och kan en sådan för närvarande under inga omständigheter påläggas
            af kommunal myndighet. Det fordras således först ett uttryckligt
            erkännande i lagstiftningen af detta skattesystem. Ett sådant
            erkännande åter kan göras på olika sätt: dels så att staten endast
            i princip medgifver denna form för beskatt-
          </p>
          <pb facs="riksdagen-motions-pdf/data/1907/mot_1907__ak__38/mot_1907__ak__38-008.pdf"/>
          <p xml:id="i-CxQBxQrvftjjC9DC5ugK4A">
            Motioner i Andra Kammaren, N:o 38. 13
          </p>
          <p xml:id="i-PyboJJv5qcGACUUzcyHYDA">
            ning, men öfverlämnar åt de enskilda kommunerna såväl att afgöra,
            huruvida för deras del en värdestegringsskatt öfver hufvud taget
            skall utgå, som äfven att bestämma de närmare reglerna för densammas
            uttagande; dels så, att staten bestämmer ej blott dessa regler
            utan äfven till hvilken storlek skatten skall uttagas; dels också
            att bestäm- melser en gång för alla gifvas om, i hvilka fall en
            värdestegringsskatt kan påläggas, huru värdestegringen bör beräknas,
            i hvilken progression beskattningen skall ske o. s. v., under
            det att åt de enskilda kommu- nerna öfverlämnas att inom den sålunda
            angifna ramen bestämma ej blott huruvida en dylik skatt öfver
            hufvud taget skall utgå utan äfven i sådant fall skattesatsens
            storlek. Många äro visserligen de skäl, som tala för det första
            af dessa alternativ, men då det torde framkalla många stridigheter
            inom kom- munalrepresentationerna och man möjligen finge ett brokigt
            virrvarr af skatteförordningar, synes detta alternativ böra förkastas.
            Hvad det andra alternativet beträffar skulle det medföra allt
            för stor stelhet. Olämpligt torde nämligen vara att fixera en
            viss kom- munalskatt oberoende af kommunens behof eller andra
            förhållanden inom densamma. Skall en värdestegringsskatt verka
            bland annat som hämsko för osund spekulation, måste den kunna
            lämpas efter lokala förhållanden. Den sist framkastade utvägen
            däremot synes vara fullt tillfredsställande. På samma gång, som
            grundlinierna för beskattnings- sättet på olika orter skulle blifva
            enhetliga, skulle kommunerna lämnas tillfälle att inom den sålunda
            angifna ramen draga åt eller lossa på skattebördan. Denna princip
            öfverensstämmer för öfrigt fullkomligt med den inom den svenska
            kommunallagstiftningen förut rådande. Af hvad här ofvan anförts
            torde framgå, att en allsidig utredning af hithörande förhållanden
            är önskvärd, och får jag fördenskull hemstöälla,
          </p>
          <p xml:id="i-7gnWjaX9YYyGs3BVxKhWay">
            att Riksdagen ville hos Kungl. Maj:t anhålla, att Kungl. Maj:t
            täcktes, efter utredning huruvida och i hvad mån åt landets stadskommuner
            borde beredas rätt att uttaga skatt å s. k. oförtjänt jordvärdesteg-
            ring, hos Riksdagen göra de framställningar, till hvilka förenämnda
            utredning kan gifva anledning.
          </p>
          <p xml:id="i-NjtT2w5mCaeB4ieg5vEj79">
            Stockholm den 24 januari 1907.
          </p>
          <p xml:id="i-QLdtkPYm4Fmqug5AqiPU7p">
            Axel Vennersten.
          </p>
        </div>
      </div>
    </body>
  </text>
</TEI>
