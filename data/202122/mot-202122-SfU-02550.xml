<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202122-SfU-02550">
  <teiHeader>
    <fileDesc>
      <titleStmt>
        <title>En ansvarsfull migrationspolitik</title>
        <author corresp="i-DCyBt1A1WiAhi5tm5k4A7H">av Jimmie Åkesson m.fl. (SD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2021/22:2550 av Jimmie Åkesson m.fl. (SD)</title>
          <idno type="rdwebb">H9022550</idno>
          <rs type="number">2550</rs>
          <orgName type="comitteeAbbreviation">SfU</orgName>
          <ref type="dokument_url_text">http://data.riksdagen.se/dokument/H9022550/text</ref>
          <ref type="dokument_url_html">http://data.riksdagen.se/dokument/H9022550</ref>
          <ref type="dokumentstatus_url_xml">http://data.riksdagen.se/dokumentstatus/H9022550</ref>
          <ref type="docx">http://data.riksdagen.se/fil/BD0B35E6-7E06-4E8A-9B1D-D0B705772DF3</ref>
          <ref type="pdf">http://data.riksdagen.se/fil/3B134DD4-BD12-4D36-90E0-9A83984C804C</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-DCyBt1A1WiAhi5tm5k4A7H</idno>
            <name>Jimmie Åkesson</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-7H4PDcMCMUzP6iinK28TBh</idno>
            <name>Jonas Andersson</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="woman">
            <idno>i-MakV1EvC3LLnePpBXzwg5H</idno>
            <name>Jennie Åfeldt</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="woman">
            <idno>i-Uq8cgRMrRNcxY3QYetppCT</idno>
            <name>Linda Lindberg</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="woman">
            <idno>i-VFaAexqzCaq9JmKCfc1WJ9</idno>
            <name>Julia Kronlid</name>
            <state type="partyAffiliation" ref="Q504069">
              <desc>SD</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-39eo33baTo16YzWWScho3E" type="signed"/>
        <correspContext corresp="i-39eo33baTo16YzWWScho3E">
          <note type="signatory" corresp="i-DCyBt1A1WiAhi5tm5k4A7H"/>
          <note type="signatory" corresp="i-7H4PDcMCMUzP6iinK28TBh"/>
          <note type="signatory" corresp="i-MakV1EvC3LLnePpBXzwg5H"/>
          <note type="signatory" corresp="i-Uq8cgRMrRNcxY3QYetppCT"/>
          <note type="signatory" corresp="i-VFaAexqzCaq9JmKCfc1WJ9"/>
        </correspContext>
        <correspAction xml:id="i-13uy5AeCWF1Kr3eooGjsap" type="submitted">
          <date when="2021-10-01"/>
          <time when="18:52:12"/>
        </correspAction>
        <correspAction xml:id="i-8B11FUjyyxEnXQzJQt69fX" type="reviewed">
          <date when="2021-10-04"/>
          <time when="11:20:55"/>
        </correspAction>
        <correspAction xml:id="i-EFbetm7mF9MQy4F1vWJQqh" type="referred">
          <date when="2021-10-14"/>
        </correspAction>
        <correspAction xml:id="i-AaGCooSR413dKaXu8CcMN" type="assigned">
          <date when="2022-10-05"/>
          <time when="11:53:12"/>
        </correspAction>
        <correspContext corresp="i-AaGCooSR413dKaXu8CcMN">
          <ref type="assignedTo">Socialförsäkringsutskottet</ref>
        </correspContext>
        <correspAction xml:id="i-Xua75e3rtTTwnDRaxghQay" type="behandlas_i"/>
        <correspContext corresp="i-Xua75e3rtTTwnDRaxghQay">
          <ref type="uppgift">2021/22:SfU4</ref>
          <ref type="ref_dok_id">H901SfU4</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">SfU4</ref>
          <ref type="ref_dok_titel">Utgiftsområde 8 Migration</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-MTUe1qCw57viudYDehkoZz" type="behandlas_i"/>
        <correspContext corresp="i-MTUe1qCw57viudYDehkoZz">
          <ref type="uppgift">2021/22:SfU13</ref>
          <ref type="ref_dok_id">H901SfU13</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">SfU13</ref>
          <ref type="ref_dok_titel">Medborgarskap</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-SHPESgVhT9W1SgS8DHSR4D" type="behandlas_i"/>
        <correspContext corresp="i-SHPESgVhT9W1SgS8DHSR4D">
          <ref type="uppgift">2021/22:SfU19</ref>
          <ref type="ref_dok_id">H901SfU19</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">SfU19</ref>
          <ref type="ref_dok_titel">Arbetskraftsinvandring</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-4i1XZawZ27vm1aorbKgz6H" type="behandlas_i"/>
        <correspContext corresp="i-4i1XZawZ27vm1aorbKgz6H">
          <ref type="uppgift">2021/22:SfU20</ref>
          <ref type="ref_dok_id">H901SfU20</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">SfU20</ref>
          <ref type="ref_dok_titel">Migration, asylpolitik och anhöriginvandring</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-DPGjUcpttKe6r5mgKc57cW" type="behandlas_i"/>
        <correspContext corresp="i-DPGjUcpttKe6r5mgKc57cW">
          <ref type="uppgift">2021/22:SfU17</ref>
          <ref type="ref_dok_id">H901SfU17</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">SfU17</ref>
          <ref type="ref_dok_titel">Socialförsäkringsfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#parti"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-EkoDmzWjfzu7dmgyB5cXru" type="motHeader">
        <div xml:id="i-QYbkF4msD6zCNkckHRkvjs" type="motTitle">
          Motion till riksdagen 2021/22:2550 av Jimmie Åkesson m.fl. (SD)
          En ansvarsfull migrationspolitik
        </div>
      </div>
      <div xml:id="i-QJa8H2CJe7TYNTSvGtDAY7" type="motBody">
        <div xml:id="i-YCQLGgNLvQfDjSfADh1EyH" type="motProposal" subtype="förslag">
          <head xml:id="i-NvwRJhM9B7MDRbk7aSNxR8">
            Förslag till riksdagsbeslut
          </head>
          <list xml:id="i-U8b9aKaLGi7wcR54VPjibv" style="ol">
            <item xml:id="i-SQ1nuRATZA3zbdNp3fQSjw">
              Riksdagen ställer sig bakom det som anförs i motionen om grundprinciper
              för en ansvarsfull migrationspolitik och tillkännager detta för
              regeringen.
            </item>
            <item xml:id="i-3KRkbmWpDUHqqSrba4J31N">
              Riksdagen ställer sig bakom det som anförs i motionen om en behovs-
              och kompetensbaserad arbetskraftsinvandring och tillkännager detta
              för regeringen.
            </item>
            <item xml:id="i-Fr7NiAV3eSVPhn4nwkPczh">
              Riksdagen ställer sig bakom det som anförs i motionen om en hållbar
              och självförsörjande anhöriginvandring och tillkännager detta
              för regeringen.
            </item>
            <item xml:id="i-FwnKPmJ6qMPGgNTgChruBJ">
              Riksdagen ställer sig bakom det som anförs i motionen om en flyktingpolitik
              baserad på effektivitet och närhetsprinciper och tillkännager
              detta för regeringen.
            </item>
            <item xml:id="i-5g1E1HkBm4YCSvweyJ2pLz">
              Riksdagen ställer sig bakom det som anförs i motionen om ett
              förbättrat arbete med återvandring och tillkännager detta för
              regeringen.
            </item>
            <item xml:id="i-5dSyTKShw2BGPwKom1m9Bd">
              Riksdagen ställer sig bakom det som anförs i motionen om tillfälliga
              uppehållstillstånd med tydlig koppling till beviljandegrund och
              tillkännager detta för regeringen.
            </item>
            <item xml:id="i-Hn2a7ajhxVKXtJAewabiuj">
              Riksdagen ställer sig bakom det som anförs i motionen om kvalificering
              till välfärden och tillkännager detta för regeringen.
            </item>
            <item xml:id="i-4v64m3RJuZ4VX5ZtE1Lhni">
              Riksdagen ställer sig bakom det som anförs i motionen om ett
              stärkt medborgarskap och tillkännager detta för regeringen.
            </item>
            <item xml:id="i-LkBhV4PAEJo229bsQhpVuW">
              Riksdagen ställer sig bakom det som anförs i motionen om ett
              moratorium för beviljande av medborgarskap och tillkännager detta
              för regeringen.
            </item>
            <item xml:id="i-BiR3LD5tJx7nzQN4SP1xW7">
              Riksdagen ställer sig bakom det som anförs i motionen om vandelsprövning,
              hälsokontroll, villkorskännedom samt avsiktsförklaringar och tillkännager
              detta för regeringen.
            </item>
            <item xml:id="i-9AEa3WSpxAsWp5rsiDySJf">
              Riksdagen ställer sig bakom det som anförs i motionen om regelbundna
              och automatiserade kontroller av uppehållsgrunder och tillkännager
              detta för regeringen.
            </item>
            <item xml:id="i-8cFZ4RsyTxGyZChiGTrdHT">
              Riksdagen ställer sig bakom det som anförs i motionen om återkallelser
              av uppehållstillstånd och tillkännager detta för regeringen.
            </item>
            <item xml:id="i-V7hbq1h2ASe3422AjH3x5c">
              Riksdagen ställer sig bakom det som anförs i motionen om förbättrat
              arbete med verkställandet av avvisningar och utvisningar och tillkännager
              detta för regeringen.
            </item>
            <item xml:id="i-UGCZXEMvEyhx9CnkSYXQzi">
              Riksdagen ställer sig bakom det som anförs i motionen om sanktioner
              mot andra parter och tillkännager detta för regeringen.
            </item>
            <item xml:id="i-DM3Ne7S1Y5CMt82Z5bx8gv">
              Riksdagen ställer sig bakom det som anförs i motionen om ett
              kommunalt villkorat mottagande av vidarebosatta flyktingar och
              tillkännager detta för regeringen.
            </item>
            <item xml:id="i-YVZiQgz3R4XZ5qyroufyha">
              Riksdagen ställer sig bakom det som anförs i motionen om ett
              helhetsgrepp kring utlänningslagstiftningen och tillkännager detta
              för regeringen.
            </item>
            <item xml:id="i-2UJoadwawXJni6aHnFsZrW">
              Riksdagen ställer sig bakom det som anförs i motionen om likvärdighet
              och rättssäkerhet i Migrationsverkets verksamhet och tillkännager
              detta för regeringen.
            </item>
            <item xml:id="i-DcFXva6Z7ETqasdfYmN4cS">
              Riksdagen ställer sig bakom det som anförs i motionen om effektivare
              prövningsverksamhet och tillkännager detta för regeringen.
            </item>
            <item xml:id="i-Uxh5zdHUEzBYGCKQi4X465">
              Riksdagen ställer sig bakom det som anförs i motionen om förstärkta
              krav på konsekvensanalyser och tillkännager detta för regeringen.
            </item>
            <item xml:id="i-8m5iAWx4ZRAGhia9zXAHM6">
              Riksdagen ställer sig bakom det som anförs i motionen om tydlig
              och omfattande statistik över all migration och tillkännager detta
              för regeringen.
            </item>
            <item xml:id="i-LqYyku7sgyXw8FSoukXgZb">
              Riksdagen ställer sig bakom det som anförs i motionen om förbättrade
              informationsflöden och samordningsansvar och tillkännager detta
              för regeringen.
            </item>
          </list>
        </div>
        <div xml:id="i-Dwfh37E4DS4VhojUpCWrNj" type="motContent">
          <head xml:id="i-S5iHHt855XkUhqekM4qKdE" type="h1">
            Motivering
          </head>
          <p xml:id="i-6LhUkkbzFZG2qPktQ41TvG">
            Sverigedemokraterna är ett socialkonservativt parti som vilar
            på en nationalistisk grundsyn. Våra ställningstaganden bottnar
            i en övertygelse om att ett samhälle byggs på bästa sätt då dess
            invånare känner gemenskap, delaktighet och såväl tillit till som
            ansvar för varandra. Vi ser samtidigt dessa värden som grundläggande
            för den enskilda individens välmående. Vår bild av människan är
            nämligen att hon är en social varelse med behov av mänskliga relationer
            och en känsla av trygghet såväl som samhörighet med det samhälle
            vi lever i.
          </p>
          <p xml:id="i-AFzsyLnhJ2FakcrRfYsjVU">
            Vi ser nationalstaten som den mest lämpade av statsbildningar
            då den vilar på just dessa fundament. För samhällets skull ger
            nationalstaten förutsättningar för gemen­samma åtaganden och framgångar.
            För individens skull skänker den stabilitet och en plats att kalla
            sitt hem. Vår vision för Sverige är ett modernt folkhem där medborgar­skapet
            går hand i hand med samhörighet och tillit och där samhällskontraktet
            står starkt.
          </p>
          <p xml:id="i-RrBvTEaqhjMsYQ14t7Vq1J">
            Det faktum att vi tror på nationalstaten betyder dock inte att
            vi motsätter oss att människor rör sig över statsgränser, vare
            sig det handlar om kortare semestrar, längre projektresor och
            utbyten eller en permanent flytt till ett nytt hemland. Däremot
            anser vi att det bör finnas tydliga och rimliga regler för när
            och hur det sker samt under vilka förutsättningar. Sveriges intressen
            måste komma först.
          </p>
          <head xml:id="i-5z2qTuBTBChsoJURyYRfJ5" type="h3">
            Grundläggande principer för en ansvarsfull migrationspolitik
          </head>
          <p xml:id="i-Gd57EFQB83q3AGW2FBxpvp">
            Ett första steg i säkerställandet av en långsiktigt hållbar migrationspolitik
            är att identifiera grundläggande principer som bör vara gällande
            och som kan agera riktlinjer vid vidare utformning av lagstiftning,
            övriga regelverk, system och verksamheter. Sverigedemokraterna
            utgår från de nedan listade principerna och menar att regeringen
            bör göra detsamma.
          </p>
          <p xml:id="i-YHRYN277PY8vhPx3iDSBu4">
            Den som inte har Sverige som hemland men vill vistas här ska
            innan inresa säker­ställa sin rätt till vistelse. Denna kan vara
            på förhand given, exempelvis genom ett EU-medborgarskap. I annat
            fall ska den enskilde ansöka om visering eller uppehållstillstånd.
            Dessa beviljas om vistelsen är motiverad, följer givna regelverk
            och inte innebär en orimlig försörjningsbörda för Sveriges del
            eller ett hot mot människors trygghet. Huvud­regeln bör vara att
            den som bryter mot svensk lag eller mot aktuella villkor ska få
            uppe­hållstillståndet återkallat.
          </p>
          <head xml:id="i-GAr7HJxjbhynHSjNSnpK7Q" type="h3">
            En behovs- och kompetensbaserad arbetskraftsinvandring
          </head>
          <p xml:id="i-8JEFajE7Wj9GRqFv3dUEwG">
            En allt vanligare anledning för människor att periodvis flytta
            till ett annat land är för att arbeta. Även om Sverigedemokraterna
            menar att varje arbetsmarknad bör sträva efter en långsiktig intern
            balans välkomnar vi möjligheten att vid behov komplettera den
            svenska arbetsmarknaden med utländsk arbetskraft. Därtill finns,
            särskilt inom vissa branscher med snabb och avancerad teknikutveckling,
            ett värde i fruktsamma utbyten av kompetens och erfarenheter.
          </p>
          <p xml:id="i-KdRPnZxQ86gNbnKDksRgmR">
            En hållbar politik på området måste dock bygga på balanserade
            avvägningar där såväl den enskildes villkor som arbetsmarknadens
            stabilitet tas i beaktande. I en värld med stora skillnader avseende
            såväl generella möjligheter till välfärd som villkor på arbetsmarknaden
            är det lätt att alltför svaga regleringar avseende arbetskraftsinvandring
            riskerar både den enskilde arbetstagarens trygghet och hela arbetsmarknadens
            struktur.
          </p>
          <p xml:id="i-NzBymDqKfUk18T41Z93tMt">
            Sverigedemokraterna vill därmed att arbetskraftsinvandringen
            utgår från tre principer: det ska finnas ett verkligt behov av
            arbetskraftsinvandringen, den ska vara högkvalificerad och den
            ska uppfylla en rad krav som garanterar att Sveriges bästa hamnar
            i centrum.
          </p>
          <head xml:id="i-GB5214SdXMf18a9khquoSu" type="h3">
            En hållbar och självförsörjande anhöriginvandring
          </head>
          <p xml:id="i-7birDJUFzNhGZwiCR6RWKZ">
            Det finns tillfällen då familjer splittrats eller ny kärlek uppstått
            över nationsgränser. Som ett familjevänligt parti ser Sverigedemokraterna
            det givetvis som önskvärt att var och en får leva nära sina närmaste
            familjemedlemmar. Friheten att hitta kärleken utanför Sverige
            kan dock inte betyda att samhället har en skyldighet att försörja
            dessa familje­medlemmar.
          </p>
          <p xml:id="i-LAmddSyYhFk9fMpaACH846">
            All anhöriginvandring och familjeåterförening bör därför omfattas
            av och följa ett väluppbyggt regelverk. En grundförutsättning
            i detta regelverk är att anhöriginvandringen inte ska belasta
            svenska skattebetalare eller leda till ett ökat utanförskap. En
            annan är att familjebanden är tillräckligt nära och att de kan
            styrkas. En anknytning ska endast kunna ligga till grund för anhöriginvandring
            om den följer svensk lagstiftning och med säkerhet ingåtts frivilligt.
            Missbruk måste beivras och barn och andra utsatta grupper särskilt
            skyddas.
          </p>
          <head xml:id="i-7gXNrdg3yEcwkfXi3PPNNv" type="h3">
            En flyktingpolitik baserad på effektivitet och närhetsprinciper
          </head>
          <p xml:id="i-AmupW6hjX7b9ndcTrNhMAh">
            Inte all migration bygger på en frivillig önskan att lämna sitt
            hemland. Krig, konflikter och naturkatastrofer har i alla tider
            tvingat personer på flykt, såväl inom stater som över statsgränser.
            För Sverigedemokraterna är det en självklarhet att värna rätten
            för enskilda att kunna komma i säkerhet och få möjlighet till
            humanitär hjälp. Målbilden måste här vara att så få som möjligt
            ska behöva fly och att flykten ska ske på ett så säkert sätt som
            möjligt, under så kort tid som möjligt och så kort sträcka som
            möjligt.
          </p>
          <p xml:id="i-7eNxeXFEBszRqqk5TCBruR">
            Principen om att asyl ska sökas i det första säkra land som den
            asylsökande når är i Sverigedemokraternas mening grundläggande
            för hela begreppet asyl. Den innebär att asyl endast bör beviljas
            utlänningar om något av våra grannländer drabbas av en humanitär
            kris. För en sådan eventualitet bör därför en beredskap byggas
            upp, som kan säkerställa ett snabbt organiserat och förhållandevis
            stort mottagande där grundläggande behov avseende boende, mat
            och hälsa tillfredsställs.
          </p>
          <p xml:id="i-3gpERRzSMDuEduUtzAjTGh">
            Så länge Sverige inte utgör närområde till en kris ska svensk
            flyktingpolitik i stället fokusera på att bistå där flyktingar
            befinner sig, i krisers närområden. En sådan ordning garanterar
            att hjälp når de mest utsatta så snabbt som möjligt, minimerar
            risken för att flyktingströmmar utnyttjas som migrationsvägar
            av icke-flyktingar och tar bort incitament att exempelvis splittra
            sin familj eller vända sig till skrupellösa människo­smugglare.
          </p>
          <p xml:id="i-N1BcjdryCMebttUoQ2B7cY">
            Tills en sådan ordning kan införas fullt ut i Sverige bör migrationspolitiken
            utformas för att avskaffa alla incitament för migranter att resa
            tusentals kilometer för att komma till just Sverige. Kraven för
            att få asyl ska vara så skarpa som EU-rätten och folkrätten tillåter;
            Sverige måste ner till EU:s absoluta miniminivåer vad gäller asylrelaterad
            migration. Villkoren för asylsökande ska samtidigt skärpas, exempelvis
            genom begränsningar i rörelsefriheten och införandet av transitcenter
            där asylsökande måste vistas.
          </p>
          <head xml:id="i-S7h9u9phXkXZzYMQGb4H7R" type="h3">
            Ett förbättrat arbete med återvandring
          </head>
          <p xml:id="i-GDu1HyHxh9J97JGkBAcv4k">
            Den som en gång motvilligt lämnat sitt hemland och som alltjämt
            har en önskan om att återvandra bör, när omständigheterna ändras
            så att återvandring blir möjligt, ges goda möjligheter till detta.
            Sverigedemokraterna menar att myndigheterna bör få ett tydligt
            uppdrag att arbeta mer specifikt med återvandringssatsningar,
            såväl genom utbyggda system för återvandringsstöd som genom utvecklade
            former av riktade bistånd, exempelvis i syfte att säkra en god
            återuppbyggnad av krigshärjade samhällen. Andra exempel kan vara
            utbildningsprojekt som tar tillvara tiden i Sverige även när åter­vandring
            står på agendan. Hela samhället bör engageras i arbetet med återvandring,
            såväl lokal nivå som nationell.
          </p>
          <head xml:id="i-VV5Jt1CYox6Q3jix7XcDE" type="h2">
            Utlänningars tillstånd i Sverige
          </head>
          <head xml:id="i-DvQiDqY5mrG4rmNtRLJZPY" type="h3">
            Tidsbegränsade uppehållstillstånd med tydlig koppling till beviljandegrund
          </head>
          <p xml:id="i-4Wg6ty4ULuH3zd2PZaJtfj">
            Sverigedemokraternas grundsyn är att endast svenska medborgare
            bör ha en självklar och permanent rätt att vistas i Sverige. Den
            utlänning som har för avsikt att stanna permanent i Sverige bör
            i vår mening också eftersträva att bli svensk medborgare. Så länge
            en utlänning kvarstår som just utlänning bör detta också avspeglas
            i tydliga regler för vilka omständigheter som ger rätt att vistas
            i landet. Uppehållstillstånd bör därför, precis som före 1954,
            återigen vara tidsbegränsade och vara tydligt kopplade till den
            grund på vilken de beviljats.
          </p>
          <p xml:id="i-WvsntyaFDVVyPs6WN5CHb7">
            Givetvis bör det finnas en proportionalitet avseende tillståndslängden,
            liksom ett tydligt och enkelt system för förlängning av uppehållstillstånd
            så länge omständig­heterna är oförändrade. Denna åtskillnad mellan
            uppehållstillstånd och medborgarskap bidrar till ett stärkt medborgarskap
            samtidigt som risken för missbruk av utlännings­lagstiftningen
            minskar.
          </p>
          <head xml:id="i-VAzpm8afFmXgjDZzY9eNcZ" type="h3">
            Kvalificering till välfärden
          </head>
          <p xml:id="i-5622oR8QMJRjZJa4NN111P">
            Det svenska välfärdssystemet utgår i dagsläget inte från någon
            sorts nära förhållande till Sverige utan endast bosättning. Större
            delen av välfärden, inklusive rätten till nästintill gratis sjukvård,
            gratis utbildning, försörjningsstöd, garantipension och så vidare,
            handlar bara om att vara bosatt i Sverige. En utlänning som beviljats
            uppehållstillstånd för minst ett år kan alltså efter inresa låta
            folkbokföra sig hos Skatteverket och så i ett slag få i princip
            all rätt till välfärden som svenska medborgare födda och uppvuxna
            i Sverige har.
          </p>
          <p xml:id="i-S4K7KY9xXX88BFNMkGc1n3">
            Att denna fråga inte diskuterats tidigare i Sverige beror på
            att utlänningarna tidigare varit en relativt liten grupp och en
            förvisso rimlig tanke att utlänningar som kommit till Sverige
            för att leva skulle leva på samma nivå som medborgare. Sverige
            har dock förändrats dramatiskt de senaste decennierna, och det
            är tid att förändra regelverket. Dagens system har en passiviserande
            effekt på många utlänningar, som har rätt till hela välfärden
            utan motprestation eller egen insats. Mycket riktigt är arbetslösheten
            och självförsörjningsgraden bland utrikesfödda och invandrare
            mycket högre än bland infödda svenskar, medan skillnaden i exempelvis
            disponibel inkomst varit mycket stor i många år.
          </p>
          <p xml:id="i-7k26QJnWxUAydt26FUzs8Q">
            Precis som endast svenska medborgare ska ha en ovillkorlig rätt
            att bo och vistas i Sverige bör den skattefinansierade välfärden
            generellt begränsas till svenska med­borgare. Utlänningar ska
            endast få motsvarande rätt till välfärden som medborgare om de
            kvalificerat sig därtill genom arbete. Uppehållstillstånd i Sverige
            ska generellt sett villkoras av att utlänningen ordnar en heltäckande
            sjukförsäkring för att täcka sina behov av svenska sjukvårdsresurser.
            Detta krav ställs redan genom EU-rätten för en rad kategorier
            av utlänningar, såsom studerande.
          </p>
          <p xml:id="i-WBFsm14dKaZA9wu5vJPYGo">
            Från denna huvudregel bör det finnas vissa undantag för vilka
            EU-rätten ställer särskilda krav.
          </p>
          <head xml:id="i-QQ1jMgxKf2KHjeBtgkeerh" type="h3">
            Ett stärkt medborgarskap
          </head>
          <p xml:id="i-BVh2xdMWGMDbfApct3Yjvs">
            Utöver de nyss föreslagna förändringarna kring utlänningars rättigheter
            i Sverige, som ökar medborgarskapets värde för utlänningar, måste
            även själva medborgarskapet uppvärderas. Detta gäller främst processen
            för att upptagas till svensk medborgare, så kallad naturalisation.
          </p>
          <p xml:id="i-2QbzVMCDpgDe1iaURDurAU">
            Alltför länge, och på alltför många sätt, har det svenska medborgarskapet
            försvagats i värde och reducerats till ett praktiskt juridiskt
            dokument snarare än att vara en formali­sering av den samhörighet,
            ömsesidiga lojalitet och hemkänsla som det i vår mening bör grundas
            på. För oss är det inte självklart att all migration med tiden
            ska leda till ett svenskt medborgarskap. Däremot är det en självklarhet
            att medborgarskapet bör värderas högt och att höga krav därför
            bör ställas.
          </p>
          <p xml:id="i-587VUc4VW61PLsrq67yuXs">
            För att upptagas till svensk medborgare ska en utlänning uppfylla
            bland annat dessa krav: utlänningen ska ha varit bosatt i riket
            i tio år, ska kunna svenska, ska ha en god förståelse för vårt
            samhälle, vår kultur och vår historia, ska ha försörjt sig själv
            under sin tid i Sverige och ska ha fört en oklanderlig och hederlig
            vandel. Slutligen bör medborgarskapsprocessen avslutas med en
            ordentlig medborgarceremoni, under vilken utlänningen genom en
            högtidlig ed eller liknande gest kan upptagas till svensk medborgare.
          </p>
          <head xml:id="i-LEMouRACkwVTuivwVBGdDm" type="h2">
            Nyckeldelar i en hållbar migrationspolitik
          </head>
          <head xml:id="i-LS6J1A4XxsQwd9KR8R5oBi" type="h3">
            Vandelsprövning, hälsokontroll, villkorskännedom samt avsiktsförklaringar
          </head>
          <p xml:id="i-Pxw7zMnumCMeu3iKBB95Sa">
            I det moderna folkhemmet råder lag och ordning. För Sverigedemokraterna
            är det en självklarhet att Sverige inte bara har rätt utan också
            en skyldighet att ställa vissa grund­läggande krav på den utlänning
            som vill besöka Sverige. Inför eller i samband med en inresa bör
            det till exempel vara möjligt att genomföra en bred vandelsprövning
            som säkerställer att brottslingar eller asociala individer inte
            kommer till Sverige och får en negativ inverkan på vårt samhälle.
            Vidare bör det i vissa fall säkerställas, genom krav på intyg
            eller genomförd hälsokontroll, att ingen utlänning för med sig
            allvarliga sjuk­domar till landet.
          </p>
          <p xml:id="i-JU9sCNZsaByZhY6Jpg1bng">
            Det är i vår mening också rimligt att utlänningen senast i samband
            med inresan till Sverige bekräftar kännedom om svensk lagstiftning,
            de villkor som gäller för vistelsen samt vad som är syftet med
            besöket. Dessa åtgärder bidrar gemensamt och var för sig till
            såväl säkerhet som tydlighet. Regeringen bör därför utreda möjligheten
            till åtgärder av detta slag.
          </p>
          <head xml:id="i-5c5HDgLcte56tteGuB6MWa" type="h3">
            Regelbundna och automatiserade kontroller av uppehållsgrunder
          </head>
          <p xml:id="i-GDvGoHdqDUd8pwZVr1BjkK">
            För att säkerställa efterlevnad av upprättade regelverk räcker
            det inte med skärpta krav och kontroller inför det att beslut
            ska fattas. Behov finns också av att kontrollera att de omständigheter
            som gällde, eller förmodades gälla, då beslut togs också kvarstår.
            Detta är viktigt inte minst för att motverka olika former av missbruk
            och skenavtal. Men det är också ett faktum att omständigheter
            kan förändras, och detta bör rimligen leda till en förnyad prövning.
          </p>
          <p xml:id="i-MZyvxk2abDiC7ZGamf8Dqq">
            Det är Sverigedemokraternas mening att Migrationsverket bör åläggas
            ett ansvar för att regelbundet utföra olika former av kontroller.
            Detta kan med fördel ske automatiserat där så är möjligt, exempelvis
            genom slagningar gentemot Skatteverkets folkbokförings­register,
            kontrolluppgifter om utbetald lön eller utbetalda bidrag och ersättningar
            från myndigheter och kommuner. Dessa automatiska slagningar ska
            vid en träff leda till att en handläggare får undersöka frågan,
            för eventuell åtgärd. Förändringen går väl ihop med de ansatser
            till ökad digital handläggning som Migrationsverket genomfört
            på senare år, och alltjämt genomför.
          </p>
          <p xml:id="i-BP5W6KKTPzaqxDhVrR7g88">
            Möjligheter till förenklat utbyte av data på internationell nivå
            bör också utredas, inte minst vad gäller resehandlingar, för att
            exempelvis upptäcka besök i det land från vilket en person säger
            sig vara på flykt. Vid behov bör Migrationsverket utan vidare
            kunna kommunicera direkt med andra staters migrationsmyndigheter,
            för att lösa eventuella problem. Vi noterar att det inom EU tagits
            flera steg i denna riktning på senare år, och vi välkomnar denna
            typ av samarbete.
          </p>
          <head xml:id="i-VFnxAWXhxqqWnyDEJ8J2Nb" type="h3">
            Återkallelser av uppehållstillstånd
          </head>
          <p xml:id="i-BATASYoMs1VSGFN4RjfLs1">
            I det fall kontroller enligt ovan leder till slutsatsen att grunderna
            för ett beviljat uppe­hållstillstånd saknas bör uppehållstillståndet
            som regel också återkallas. Viss flexibilitet måste dock finnas
            om det finns särskilda skäl som under en kortare period medfört
            avvikelser, exempelvis kopplat till ett byte av arbetsplats. Uppehållstillstånd
            bör dock alltid återkallas om det uppdagas att innehavaren farit
            med osanning eller på annat sätt förvanskat omständigheter.
          </p>
          <head xml:id="i-5jjMzJUcbh8pTwFZdbqetG" type="h3">
            Utvisning av kriminella och asociala utlänningar
          </head>
          <p xml:id="i-DYFZhwz9T3D4PRRmBzSQ7y">
            Möjligheterna för Sverige att utvisa en utlänning som begått
            kriminella gärningar, förvisning, eller uppvisat ett tydligt asocialt
            beteende, har minskat kraftigt över åren, i samma takt som invandringen
            har ökat. En rad olika omständigheter gör det i många fall omöjligt
            att utvisa även grova brottslingar, medan möjligheten att utvisa
            asociala utlänningar helt upphörde 1989. Med det senare menas
            alltså olika mer eller mindre kriminella eller oacceptabla beteenden
            som drogmissbruk, prostitution, en kriminell livsstil eller deltagande
            i kriminella organisationer, upprepad ringa kriminalitet, bidragsfusk,
            tiggeri och andra sätt att sko sig på samhället och omgivningen.
            Till detta torde i våra dagar av kulturkrockar även kunna räknas
            olika barbariska kulturyttringar, exempelvis kring könsstympning,
            klanvälden, hederskultur och liknande.
          </p>
          <p xml:id="i-B7WqCprmT1ZcQPwCnt6JbU">
            Det är inte rimligt att grovt kriminella, eller för den delen
            asociala utlänningar, utan vidare kan få bo kvar i Sverige, år
            efter år. Möjligheten att utvisa grova brottslingar bör därför
            öka kraftigt och möjligheten att utvisa asociala utlänningar återinföras.
          </p>
          <head xml:id="i-CydqbvMKfiVCRfpJ51dWwK" type="h3">
            Förbättrat arbete med verkställandet av avvisningar och utvisningar
          </head>
          <p xml:id="i-DevZso2XQB8VGLZmaHJizQ">
            Sverige har de senaste åren haft stora problem med verkställandet
            av avvisningar och utvisningar samt med ett växande skuggsamhälle
            bestående av personer som vistas illegalt i landet. Även denna
            situation kräver ett helhetsgrepp med allt från ökade befogenheter
            för polisen och Migrationsverket till fler förvarsplatser, bättre
            system för uppsikt av utlänningar utan uppehållstillstånd och
            fler verkställda utresor. Här bör också möjligheten till avtal
            med tredjeländer utredas noga.
          </p>
          <p xml:id="i-N4v2DV9qn4QZhqfTXYLBXt">
            En viktig komponent i sammanhanget är kraftigt begränsade möjligheter
            för den som vistas illegalt i landet att ta del av välfärdssystem
            för att på så sätt förmå fler personer att självmant lämna det
            land de saknar rätt att vistas i. En annan åtgärd i samma anda
            kan vara att tillfälligt frysa tillgångar till dess att personen
            lämnat Sverige.
          </p>
          <head xml:id="i-2ksmi45sJUTHdy8ae1Atpp" type="h3">
            Sanktioner mot andra parter
          </head>
          <p xml:id="i-LozmXJ6vbeBC29mAXc9RFw">
            Fler än migranter kan givetvis utnyttja systemen, varför det
            är viktigt även med tydliga sanktionsmöjligheter mot exempelvis
            den arbetsgivare som anlitar illegal arbetskraft eller den fastighetsägare
            som hyr ut en bostad till personer utan rätt att vistas i landet.
            Framtida lagstiftning bör givetvis beakta huruvida samtliga inblandade
            medvetet brutit mot lagstiftning eller om en part förlett den
            andra. Samtidigt måste lagen innefatta ett tydligt ansvarsutkrävande.
            Att medvetet bidra till en situation då personer som saknar rätt
            att vistas i landet ges möjlighet till just sådan vistelse ska
            vara straffbart. Även på en internationell nivå bör sanktionsmöjligheter
            utredas, i synnerhet gentemot de länder som vägrar ta ansvar för
            sina egna medborgare, såsom när det gäller utvisningsärenden.
          </p>
          <head xml:id="i-5Q55fJ2hYCXTGAX5GgLGiH" type="h3">
            Kommunalt villkorat mottagande av vidarebosatta flyktingar
          </head>
          <p xml:id="i-HaWXAhFXoeArPiULqZaxeK">
            Sverigedemokraterna är i grunden positiva till principen om ett
            kvotflyktingsystem där särskilt utsatta flyktingar i behov av
            ytterligare skydd får möjlighet till vidarebosättning. Samtidigt
            konstaterar vi att den migrationspolitik som historiskt har förts
            i Sverige inneburit stora påfrestningar, inte bara för asylsystemet
            utan även för flertalet viktiga samhällsfunktioner som tillgången
            till bostäder, hälso- och sjukvård, skola och social välfärd.
            Den extrema belastning som följde av krisen 2015 har ännu inte
            kompenserats – faktum är att stora delar av samhället snarare
            står inför ännu en krissituation då de etableringssystem som finns
            byggt på antaganden om en tvåårig etableringsperiod.
          </p>
          <p xml:id="i-3JCcpmBFfH4uVsa5nspeT8">
            Med anledning av denna situation är det Sverigedemokraternas
            mening att ett framtida mottagande av kvotflyktingar måste villkoras
            av och dimensioneras efter att kommuner självmant meddelar kapacitet
            och tecknar avtal med Migrationsverket om detta. Därutöver ska
            regeringen fastställa ett maxtak för riket i stort, med hänsyn
            till hela samhällets integrationskapacitet.
          </p>
          <head xml:id="i-DcxB7n9eFALUPKzJy3SN6p" type="h2">
            Stora behov av strukturförändringar
          </head>
          <head xml:id="i-B5Eniu4rEPLtbGzW1qEazE" type="h3">
            Helhetsgrepp kring utlänningslagstiftningen
          </head>
          <p xml:id="i-VVxvAxFF3Uh9esLaEjby2J">
            Utlänningslagstiftningen var redan före den tillfälliga lagens
            införande år 2016 ett lapptäcke av motstridiga intressen och dåliga
            formuleringar. Lagstiftningen är svår att överblicka, svår att
            arbeta med och svår att implementera i det dagliga arbetet på
            myndigheterna. Ett exempel på otydlighet är de många fakultativa
            bestämmelser som medger att tillstånd beviljas utan att specificera
            när de ska beviljas eller att ett uppehållstillstånd får nekas
            om det föreligger en säkerhetsrisk i stället för att det ska nekas.
            Inte sällan skiljer det sig dessutom mellan olika delar av lagstiftningen
            huruvida en bestämmelse är fakultativ eller inte, vilket gör lagstiftningen
            än mer otydlig.
          </p>
          <p xml:id="i-NUCPuWey8mdrMr6wX3mBu7">
            Sverigedemokraterna anser därför att det är hög tid att genomföra
            en ordentlig översyn av utlänningslagstiftningen, för att göra
            den mer lättförståelig, mer ändamålsenlig och mer anpassad till
            dagens migrationssituation.
          </p>
          <head xml:id="i-SaEW3ezz1SqCHYTrS7vfzy" type="h3">
            Likvärdighet och rättssäkerhet i Migrationsverkets verksamhet
          </head>
          <p xml:id="i-9AHeu2QUSZYHHNigeQmkWq">
            På grund av bristerna i lagstiftningens utformning, men också
            som ett resultat av lång tid med otillräckliga resurser kombinerat
            med hastigt ökande av antal ärenden, har Migrationsverkets handläggningstider
            skjutit i höjden. Detta har orsakat stora arbetsmiljöproblem,
            som i sin tur lett till en hög omsättning av handläggare. Den
            ständiga stressen, den otydliga lagstiftningen och oerfarna handläggare
            har lett till att olika handläggningsenheter i vissa fall framarbetat
            olika lokal praxis gällande bedömningsgrunder. Dessa skillnader
            riskerar rättssäkerheten och själva förtroendet för svensk utlänningslagstiftning.
          </p>
          <p xml:id="i-Pa7wi4DmWZjswe3iUEBJSb">
            Sverigedemokraterna menar att regeringen snarast bör ta initiativ
            för en tydligare struktur och likvärdiga beslutsprocesser oberoende
            av handläggningsenhet. En viktig faktor i säkerställandet av likvärdiga
            och rättssäkra beslutsprocesser är också att säkerställa uppföljning
            och kontroller av de beslut som fattas.
          </p>
          <head xml:id="i-QooQaAtCyMUWQYoPXhYCQ7" type="h3">
            Effektivare prövningsverksamhet
          </head>
          <p xml:id="i-BVcwAeE2onHPjc93kjqj1i">
            Migrationsverkets produktivitet, mätt i antalet avgjorda ärenden
            per årsarbetskraft, har utvecklats mindre tillfredsställande de
            senaste åren. Krisen 2015 innebar en självklar chock för myndigheten,
            men redan innan dess var det uppenbart att utvecklingen gick åt
            fel håll. Trots satsningar för digitalisering och effektivare
            processer, och trots förbättrade rutiner, låg produktiviteten
            år 2020 inom exempelvis tillståndsärenden på långt under 2014
            års nivå. Migrationsverkets prognoser visar heller inte på någon
            större förbättring framöver, trots att 2015 års kris blir alltmer
            avlägsen. Skulden ligger till stor del på regeringens politik
            med bristfälliga konsekvensanalyser, som inneburit att tusentals
            personer anställts och sagts upp om vartannat. Det har lett till
            en orimlig börda för Migrationsverkets anställda, med otydliga
            mål och stor stress.
          </p>
          <p xml:id="i-VvAu6MkeQkPmJWjbFuScxE">
            Sverigedemokraterna menar att regeringen måste genomföra en ordentlig
            genomlysning av Migrationsverket för att komma till botten med
            dessa problem och få till en bättre infrastruktur för utlänningsärenden.
            Ineffektiva lösningar måste bort och digitaliseringen genomföras
            fullt ut, så att Migrationsverkets personal får förutsättningar
            att göra ett bra jobb.
          </p>
          <head xml:id="i-1svobkNACjKt98f3woDX9" type="h3">
            Förstärkta krav på konsekvensanalyser
          </head>
          <p xml:id="i-E6RCDcv1BWHTp72DMfjwXX">
            När Riksrevisionen i slutet av 2017 överlämnade sin rapport om
            konsekvensanalyser inför migrationspolitiska beslut belystes hur
            migrationspolitiken under lång tid formats av beslut som tagits
            utan att erforderliga förarbeten gjorts. Trots förekomsten av
            styrdokument med krav på konsekvensanalyser har dessa sällan uppfyllts,
            ändamålsenligheten i analyserna har brustit och förslagens påverkan
            på migrationen har många gånger försummats. Mot bakgrund av att
            migrationspolitiken är det politikområde som haft och har överlägset
            starkast påverkan på det svenska samhället är det minst sagt anmärkningsvärt
            att makthavare under lång tid tagit så lätt på uppgiften att analysera
            vilka konsekvenser reformer på området kommer att få.
          </p>
          <p xml:id="i-4ukw6QXSzkPbYxhgxW2scj">
            Mot bakgrund av rapporten menar Sverigedemokraterna att regeringen
            bör ta initiativ till uppdaterade förordningar, handböcker och
            riktlinjer i syfte att säkerställa att konsekvensanalyser alltid
            genomförs på ett ändamålsenligt sätt inför migrationspolitiska
            beslut. Dessa analyser bör särskilt ta fasta på såväl volympåverkan
            som ekonomiska konsekvenser – två områden där prognoser genomgående
            har fallerat.
          </p>
          <head xml:id="i-Qky8Ttq9nyxAt2kxsD4ER4" type="h3">
            Tydlig och omfattande statistik för all migration
          </head>
          <p xml:id="i-KSUvGkqfrU1Jy5tJbi62yW">
            För att få till stånd korrekta konsekvensanalyser är ordentlig
            statistik en grundläggande förutsättning. Migrationsverket är
            ansvarig myndighet för den största delen av statistiken gällande
            utlänningsärenden i Sverige och är därför helt avgörande för Sveriges
            förmåga att förstå och förutse migrationsflöden och relaterade
            problem.
          </p>
          <p xml:id="i-3UxWND6EVjBe55ut1nMf9j">
            Krisen 2015 visade dock på stora brister i Migrationsverkets
            förmåga och vilja att öppet och tydligt beskriva, redovisa och
            problematisera vad som skett. Bristerna kvarstår än idag. Många
            uppgifter saknas i officiella dokument, medan andra betecknas
            som arbetsmaterial, vilket sätter vanliga svenska krav på offentlighet
            ur spel. I flera fall har det uppdagats att Migrationsverket överhuvudtaget
            inte registrerar, eller inte kan registrera, nödvändig information,
            såsom i fallet rörande anhöriginvandringen som följde på den tillfälliga
            lagens förlängning år 2019. Detta är inte acceptabelt, varför
            regeringen måste tydliggöra Migrationsverkets ansvar för att öppet
            redovisa så mycket statistik och information som möjligt, så att
            desinformation och ryktesspridning får ge vika för verklighet
            och sanning.
          </p>
          <head xml:id="i-AtEQUQiBBRCxzApEksaucy" type="h3">
            Förbättrade informationsflöden och samordningsansvar
          </head>
          <p xml:id="i-M8NJ4HLY16Voeqk2haYzxc">
            Den situation som uppstod under hösten 2015 föranledde ytterligare
            en rapport från Riksrevisionen, med särskilt syfte att dra lärdomar
            av skeendet. Utöver vissa generella anpassningsbehov gällande
            migrationspolitiken tog Sverigedemokraterna fasta på behovet av
            förbättrade informationsflöden och ett tydligt samordningsansvar.
            Trots att informationen om att antalet asylsökande beräknades
            öka kraftigt vidarebefordrades till berörda enheter i Regeringskansliet
            fördes den inte vidare internt. Riksrevisionens granskning pekade
            dessutom på brister i samordning och olika tolkningar av bl.a.
            ansvarsprincipen såväl som länsstyrelsernas områdesansvar – brister
            som bedömdes ha påverkat hanteringen menligt.
          </p>
          <p xml:id="i-RL4tdyg2wqLKGPRMvzpzSm">
            För att undvika liknande skeenden framöver är det Sverigedemokraternas
            mening att regeringen bör ta fram tydliga direktiv som säkerställer
            att varje aktivering av krisberedskap åtföljs av rapportering
            till en högre instans som i sin tur får bära ansvar för att enhetlighet
            råder hos samtliga berörda aktörer samt att samverkan sker där
            så behövs.
          </p>
        </div>
        <div xml:id="i-MpidtGHoM5ChFsCRicJVzS" type="signatureBlock">
          <list xml:id="i-TawER2fZEU2mdSQow6kriX">
            <item xml:id="i-YHsT5uAgW2vb3p4TAAhMWg" who="i-DCyBt1A1WiAhi5tm5k4A7H" type="signature">
              Jimmie Åkesson (SD)
            </item>
            <item xml:id="i-7CcUtR2DXp7Sp8q3kJ91d3" who="unknown" type="signature">
              Jonas Andersson i Skellefteå (SD)
            </item>
            <item xml:id="i-2a4Pb6FPjtVkxhXcBpNKfg" who="i-MakV1EvC3LLnePpBXzwg5H" type="signature">
              Jennie Åfeldt (SD)
            </item>
            <item xml:id="i-SRv5Bxw3Vc2mMU86DZCxti" who="i-Uq8cgRMrRNcxY3QYetppCT" type="signature">
              Linda Lindberg (SD)
            </item>
            <item xml:id="i-DLoasJhMP2iNymN4X3asSd" who="i-VFaAexqzCaq9JmKCfc1WJ9" type="signature">
              Julia Kronlid (SD)
            </item>
          </list>
        </div>
      </div>
    </body>
  </text>
</TEI>
