<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1928/mot_1928__fk__62/mot_1928__fk__62-001.pdf"/>
      <div type="motHeader" xml:id="i-PaHbKVKBCdA7g9ivRs1rwT">
        <div type="motTitle" xml:id="i-4F8eQ1AcxtNHEvNwRJ5UwX"/>
        <div type="motSubmissionInfo" xml:id="i-24PBpkacA5d3za26njs8Yn"/>
      </div>
      <div type="motBody" xml:id="i-BqS1nmYHPwpgYsKojdAEyF">
        <div xml:id="i-AUos86ytiyfY293ChpBE2g">
          <p xml:id="i-XPGPK7cJHpbTRqWwnehDbC">
            Motioner i Första kammaren, Nr 62. 1
          </p>
          <p xml:id="i-XktRJNXsE6rer2bbiSnAd4">
            Nr 62.
          </p>
          <p xml:id="i-NfJV6QvVfXKwhaM4P68S45">
            Av herrar Boberg och Svensson, Martin, om höjning av tullen å
            päron och äpplen.
          </p>
          <p xml:id="i-DK3pwu1NE3koqm1EjusydG">
            Kravet på en förhöjd frukttull under de månader av året, då den
            svenska frukten är tillgänglig i marknaden, står alltjämt kvar.
            Frågan har, som bekant, varit uppe i riksdagen flera gånger och
            kommer säkerligen till- baka, tills riksdagen äntligen behjärtar
            fruktodlarnas trängande behov av det stöd för deras näring, som
            ligger i en något förhöjd tullsats gentemot den utländska konkurrensen.
            Varje närmare eftertanke säger oss Ju också, att det måste vara
            lättare att frambringa frukt i mera sydligt liggande länder, än
            det är i Sverige, där klimatet är kargt på grund av solens längre
            frånvaro. Många säga då: »Låt oss under sådana förhållanden avstå
            från en fruktodling, som icke vill bära sig, och i stället köpa
            vårt behov av frukt utifrån.» Ja, så kan man resonera om många
            andra näringsgrenar, som på grund av våra klimatiska förhållanden
            icke kunna drivas här i landet med samma fördelaktiga resultat
            som i av naturen mer gynnade länder. I detta tänke- sätt ligger
            dock en fara. Skulle vi handla därefter, så kunna vi snart komma
            i de största svårigheter både beträffande vårt inhemska arbete
            och vår folkförsörjning. Förr fanns emigrationens möjlighet i
            vidsträcktare grad än nu, då landet icke förmådde giva arbete
            och inkomst åt sin folk- mängd. Denna utväg är nu begränsad. Nu
            måste vi se till att inom Sveriges gränser hålla vårt näringsliv
            uppe och bereda vårt folk utkomst- möjlighet, så att den levnadsstandard,
            till vilken vi kommit, om möjligt hålles uppe. För att detta må
            kunna ske, måste vi som andra större folk skydda oss själva från
            att bli överflyglade alltför mycket av utländska produkter och
            varor, som trycka ned priserna för våra egna företagare ända därhän,
            att deras näring icke alls bär sig. Även om en lämplig skyddstull,
            som visat sig vara nödvändig, skulle höja den vara, som tullen
            avser, några ören per dag eller vecka för köparna, så är detta
            dock billigt, om Sveriges före- tagare därigenom beredas möjlighet
            att existera och utveckla sin näring och svenskt arbete kan hållas
            uppe. Ty vad hjälper oss i längden att utifrån kunna köpa det
            ena och det andra, något billigare, om samtidigt svenskt arbete
            och näringsliv försvagas och förtynar? Icke kunna vi i längden
            hålla oss uppe med växande anslag till de växande arbetslösa.
            Om det som vi behöva köpa måste köpas något dyrare här och där,
            så är detta en utgift för oss. Men om Sveriges näringsliv och
            arbete därigenom kan hållas uppe, så att våra inkomster icke sina,
            så är det i alla fall en vinning för oss, i stort sett. Nu då
            det gäller fruktodling, så har Ju staten på flerahanda sätt upp
            muntrat därtill. Årligen beviljas alltfort i detta syfte till
            skolor och an- Bihang till riksdagens protokoll 1928. 3 saml.
            16 häft. (Nr 62—65.) 1
          </p>
          <pb facs="riksdagen-motions-pdf/data/1928/mot_1928__fk__62/mot_1928__fk__62-002.pdf"/>
          <p xml:id="i-Jnro3ePmftCh7ndioPNCX9">
            2 Motioner i Första kammaren, Nr 62.
          </p>
          <p xml:id="i-9MPn7GFZAFgQgjmo22pCNm">
            stalter avsevärda belopp. Men om det nu skulle visa sig, att
            till följd av den utländska konkurrensen det blir allt svårare
            att uppehålla denna in- hemska fruktodling, så äro ju de unga,
            som hängiva sig däråt, uppmun- trade till något, som de icke ha
            någon vidare glädje av. Invändningen, att det kan vara så på andra
            banor också, kan ju besvaras med, att här gäller det dock något
            praktiskt, som direkt hör näringslivet till. Det tager, som bekant,
            flera år, innan planterade träd bära frukt. Och det är vanligen
            blott vart tredje år, som blir ett bättre fruktår här i landet.
            Träden kräva årligen ans och vård. Många angripas av sjuk- dom,
            vissna och dö just i den tid, då de på allvar skulle börja att
            bära frukt. Rådet: »Hugg ner träden och begagna jorden till annan
            växt, som bättre bär sig, då det går så dåligt med fruktodling»,
            är ett råd, som är bra mycket lättare att giva än att efterfölja.
            Visst ser icke vår svenska frukt så fin ut som den ofta tjockskaliga,
            till synes glänsande utländska frukten. Men värdet av vår inhemska
            frukt torde dock i många fall överträffa den utländska, även om
            denna i allmänhet är bättre packad. Om behovet av en förhöjd frukttull
            yttrade 1923 års bevillningsutskott bland annat: »De äpplen och
            päron som odlas i Sverige utgöras till väsentlig del av sådana
            sorter, vilka icke tåla lagring under längre tid. För att icke
            gå förlorad måste denna frukt, som vid utveckling under normala
            väderleks- förhållanden torde vara i smak i allmänhet överlägsen
            och i utseende ofta jämngod med den importerade, konsumeras under
            höstmånaderna. Till- gången på svenska päron och äpplen av god
            beskaffenhet torde under nämnda tid på året i allmänhet vara tillräckligt
            stor för att täcka åt- minstone större delen av det inhemska behovet.
            Under samma tid införas emellertid såsom de statistiska siffrorna
            visa stora kvantiter utländska päron och äpplen. Marknaden blir
            härigenom överfylld, och för våra frukt- odlare, vilka till stor
            del bestå av småbrukare och lägenhetsägare, uppstå betydande svårigheter
            att vinna avsättning för den av dem odlade frukten. I vissa trakter
            av landet händer det sålunda, såsom allmänt är känt, att det icke
            lönar sig för fruktodlarna att ens taga vara på frukten, och ofta
            använda de den, för att den icke skall förfaras, till kreatursfoder.»
            På grund av denna sin uppfattning föreslog utskottsmajoriteten,
            att under rubriken 107 a i tulltaxan följande tillägg skulle göras:
            &gt;Anm. För päron och äpplen hänförliga till rubriken 107 a tillkommer
            under tiden 1 september—31 december en tilläggstull av 20 öre
            per kilogram.» På grund av vad som här yttrats, taga vi oss friheten
            föreslå,
          </p>
          <p xml:id="i-VfFUvxV4f1Nm6hoCAfxGua">
            att riksdagen ville besluta, att tullen å päron och äpplen må
            höjas med 20 öre under årets sista fyra månader varje år. Stockholm
            den 19 januari 1928.
          </p>
          <p xml:id="i-Mobp92ZghTQGMoSC6TvK2">
            Carl Boberg. M. Svensson.
          </p>
        </div>
      </div>
    </body>
  </text>
</TEI>
