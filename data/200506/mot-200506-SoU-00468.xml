<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200506-SoU-00468">
  <teiHeader>
    <fileDesc>
      <titleStmt>
        <title>Hivpositivas situation</title>
        <author corresp="i-LDb1GxQGG47N4mNNZ13jSZ i-D8B2Xf6UADbqciPHrqFxSc">av Martin Andreasson och Birgitta Ohlsson (fp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Hivpositivas situation</title>
          <idno type="rdwebb">GT02So468</idno>
          <rs type="number">So468</rs>
          <orgName type="comitteeAbbreviation">SoU</orgName>
          <ref type="dokument_url_text">http://data.riksdagen.se/dokument/GT02So468/text</ref>
          <ref type="dokument_url_html">http://data.riksdagen.se/dokument/GT02So468</ref>
          <ref type="dokumentstatus_url_xml">http://data.riksdagen.se/dokumentstatus/GT02So468</ref>
          <ref type="doc">http://data.riksdagen.se/fil/561AB115-DA27-41E4-B922-42B5CE4387DC</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-LDb1GxQGG47N4mNNZ13jSZ</idno>
            <name>Martin Andreasson</name>
            <state type="partyAffiliation" ref="Q110857">
              <desc>FP</desc>
            </state>
          </person>
          <person gender="woman">
            <idno>i-D8B2Xf6UADbqciPHrqFxSc</idno>
            <name>Birgitta Ohlsson</name>
            <state type="partyAffiliation" ref="Q110857">
              <desc>FP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-HdQnSxQ4AAhwDzAYwvqPsy" type="signed"/>
        <correspContext corresp="i-HdQnSxQ4AAhwDzAYwvqPsy">
          <note type="signatory" corresp="i-LDb1GxQGG47N4mNNZ13jSZ"/>
          <note type="signatory" corresp="i-D8B2Xf6UADbqciPHrqFxSc"/>
        </correspContext>
        <correspAction xml:id="i-W5QWgwsCc5vNjEPzdxkQQ8" type="referral">
          <date when="2005-10-13"/>
        </correspAction>
        <correspAction xml:id="i-XvFs1cEv2xnfqMwoiZg2pj" type="dismissal">
          <date when="2005-10-13"/>
        </correspAction>
        <correspAction xml:id="i-WKJSoEx6aPMXdodEfGZ9YT" type="submission">
          <date when="2005-10-05"/>
        </correspAction>
        <correspAction xml:id="i-FbVtFhPdaCdwuyws1na3wy" type="assigned"/>
        <correspContext corresp="i-FbVtFhPdaCdwuyws1na3wy">
          <ref type="assignedTo">Socialutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200506/mot_200506_So_468/mot_200506_So_468-0001.pdf"/>
      <div xml:id="i-EAgMN832kGvzb2cBcxRZg7" type="motHeader">
        <div xml:id="i-3zj8wrBfwFtj82Kwe8vd9r" type="motTitle"/>
        <div xml:id="i-YDghevwGt1HBTUdjo1vM9n" type="motSubmissionInfo"/>
      </div>
      <div xml:id="i-4Xf7YDHahoP9izX6wUC6ob" type="motBody">
        <div xml:id="i-MBGDj3FkkRbSXUSrMVn9mR">
          <p xml:id="i-P5obXxv4QHWo45hUTWKWdk">
            2005/06 mnr: S0468
          </p>
          <p xml:id="i-PjJcJSvRpHvVx5XxBgmJAb">
            pnr: fp269
          </p>
          <p xml:id="i-ShExasAXyon3oZeQcBSaUi">
            Motion till riksdagen 2005/06:S0468
          </p>
          <p xml:id="i-WhDagy7HAhpmzkb9FfcbcW">
            av Martin Andreasson och Birgitta Ohlsson (fp)
          </p>
          <p xml:id="i-FCfHJR3upZZYAMQNYBo2UP">
            Hivpositivas situation
          </p>
          <p xml:id="i-4aBVCqHx5bVTgQ7WVyKHzq">
            Motionen delad mellan flera utskott
          </p>
          <p xml:id="i-XuhdUf1uHE8HgcxdcWDxLh">
            Förslag till riksdagsbeslut
          </p>
          <p xml:id="i-92pc6ZmA2ph2bhSwmAbjx4">
            -
          </p>
          <p xml:id="i-9GqjgZb3ezh1FmNoTKrWGY">
            Riksdagen tillkännager för regeringen som sin mening vad i motionen
            anförs om isolering av hivpositiva. Riksdagen tillkännager för
            regeringen som sin mening vad i motionen anförs om ökat arbete
            mot diskriminering av hivpositiva. Riksdagen tillkännager för
            regeringen som sin mening vad i motionen anförs om det allmännas
            stöd till hivpositivas organisationer. Riksdagen tillkännager
            för regeringen som sin mening vad i motionen anförs om vikten
            av goda möjligheter till hivtestning. Riksdagen tillkännager för
            regeringen som sin mening vad i motionen anförs om att asylsökande
            inte skall tvångstestas för hiv.'
          </p>
          <p xml:id="i-L7f7waK8ite6jYx6Ughvug">
            "Yrkande 5 hänvisat till SfU.
          </p>
          <pb facs="riksdagen-motions-pdf/data/200506/mot_200506_So_468/mot_200506_So_468-0002.pdf"/>
          <p xml:id="i-B2qNiz3HayoHGtahq1NmUf">
            2005/06:S0468
          </p>
          <p xml:id="i-FrxVyUmmnQEUGAhaswKeon">
            Isolering
          </p>
          <p xml:id="i-MCfN6pka7ufNdhDowQ226x">
            Den 1 november 1985 tog Sverige steget att fullt ut tillämpa
            smittskyddslagens tvångsregler även på infektion med HTLV-IIL,
            eller hiv. Detta innebar bland annat att möjligheten öppnades
            för smittskyddsläkare att ansöka hos länsrätt om isolering av
            en patient om det finns grundad anledning att anta att den enskilde
            inte följer de förhållningsregler som har beslutats. Isolering
            får pågå under högst tre månader. Efter ansökan av
          </p>
          <p xml:id="i-4LxatbRmDZEoESqqq86d8r">
            smittskyddsläkaren får sex månader åt gången, Denna möjlighet
            till i
          </p>
          <p xml:id="i-Au6sQn6nyyCBT7Kz4EpSPM">
            länsrätten besluta att isoleringen skall fortsätta högst och
            någon bortre tidsgräns för isoleringen finns inte. princip obegränsad
            isolering av hivpositiva har förts
          </p>
          <p xml:id="i-FwQUpk3kd6PABxo9QZvjUs">
            vidare till 5 kap. i 2004 års smittskyddslag. Många länder har
            regler om tvångsisolering, men i den demokratiska världen är Sverige
            ensamt om att ha så vittgående bestämmelser om isolering av hivpositiva
            och dessutom tillämpa dem i betydande omfattning. Isolering kan
            användas vid alla allmänfarliga sjukdomar men tillgrips i praktiken
            enbart när det gäller hivpositiva. I huvudsak rör fallen socialt
            utsatta såsom narkotikamissbrukare eller människor med psykisk
            or av utländsk härkomst, som misstänks för att
          </p>
          <p xml:id="i-X5uKxtvVJNfoBEncUTKwWM">
            människor, störning samt männis uppsåtligt eller genom oaktsamhet
            utsätta andra för smitta eller smittrisk. I vissa fall har tvångsisoleringen
            sträckt sig över mycket långa tidsperioder, upp till sju eller
            rentav tio år. Har då isoleringen begränsat spridningen av hiv
            i det svenska samhället? Nej, som framgår av den epidemiologiska
            studien Modell för spridning av hiv (bilaga 4 till SOU 1999:51)
            har tvångsisoleringen saknat betydelse för det faktum att Sverige
            varit relativt lindrigt drabbat av hivepidemin. Detta hänger samman
            med att hiv lyckligtvis är en relativt svåröverförd infektion
            som inte kan smitta vid vanliga sociala kontakter. Frågan om tvångsisolering
            hänger också intimt samman med den grundläggande principiella
            frågan om när det är berättigat att göra inskränkningar i den
            enskildes privatliv och självbestämmanderätt. I det internationella
            arbetet för mänskliga rättigheter har därför både tvångsisolering
            och hivpositivas rättigheter uppmärksammats på olika sätt. Den
            25 januari 2005 förlorade svenska staten målet Enhorn mot Sverige
            vid Europadomstolen (mål nr 56529/00). Målet gällde frågan om
            hur den svenska smittskyddslagens regler om tvångsisolering tillämpats
            gentemot en homosexuell man, född 1947. År 1994 upptäcktes det
            att mannen smittats av hiv och att han överfört infektionen på
            en nittonårig man som han första gången haft sexuellt umgänge
            med 1990. Den 2 februari 1995 ansökte den ansvarige smittskyddsläkaren
            om att länsrätten skulle tvångsisolera mannen i tre månader i
            enlighet med 38 $&amp; i den då gällande smittskyddslagen. Länsrätten
            fastställde beslutet den 16 februari 1995. Tvångsisoleringen förlängdes
            därefter i sexmånadersperioder fram till den 12 december 2001.
            Eftersom mannen avvek från isoleringen vid ett flertal tillfällen
            varade den faktiska tvångsisoleringen sammanlagt knappt ett och
            ett halvt år. I december 2001 avslog länsrätten ansökan om förlängning
            med hänvisning till att det
          </p>
          <pb facs="riksdagen-motions-pdf/data/200506/mot_200506_So_468/mot_200506_So_468-0003.pdf"/>
          <p xml:id="i-NMRJyWP9nqznFSVu5TQ2PT">
            inte fanns någon tillgänglig information om mannens beteende,
            hälsotillstånd med mera. En enhällig domstol ansåg att Sverige
            hade kränkt mannens rätt till frihet och säkerhet i enlighet med
            Europakonventionens artikel 5.1. Domstolen konstaterade att konventionen
            ger utrymme för frihetsberövade i syfte att hindra spridning av
            smittsamma sjukdomar, men att åtgärdens berättigande dock beror
            på om sjukdomen innebär fara för allmän hälsa och säkerhet samt
            om frihetsberövandet kommer i fråga först efter att alla andra,
            mindre långtgående åtgärder hade övervägts och befunnits otillräckliga.
            Domstolen ifrågasatte inte att hiv är en mycket allvarlig sjukdom,
            men fann att myndigheterna inte hade gjort en tillräcklig avvägning
            mellan smittskyddsintressen och den = enskildes = rättigheter.
            Beslutet om tvångsisolering gällde under nästan sju år, men mannen
            var de facto isolerad endast under ett och ett halvt år. Det fanns
            vidare inga påtagliga tecken på att mannen hade betett sig smittfarligt
            under de långvariga perioder då han hade avvikit från tvångsisoleringen.
            Frågan om smittskyddslagens överensstämmelse med Europakonventionen
            var föremål för återkommande debatt i samband med = att smittskyddslagstiftningen
            reformerades förra året. Redan den parlamentariska smittskyddskommittén
            pekade i sitt betänkande (SOU 1999:51) på att reglerna för tvångsisolering
            var problematiska i förhållande till konventionens bestämmelser,
            bland annat eftersom smittskyddslagen ger obegränsat utrymme för
            förlängning av isoleringen. Smittskyddskommitténs förslag till
            lösning av problematiken var att införa en bortre tidsgräns för
            hur länge en person kan vara tvångsisolerad. Syftet med detta
            förslag var att säkerställa att tvångsisolering endast tillgrips
            i ett akutläge för att skapa rådrum till att hitta andra, mindre
            långtgående åtgärder, alternativt överföra personen till tvångsvård.
            Regeringen, och riksdagens majoritet, avvisade dock detta förslag.
            Även i den smittskyddslag som infördes den 1 juli 2004 finns alltså
            möjlighet till förlängning av tvångsisoleringen ett obegränsat
            antal gånger. Vi ifrågasätter inte att det finns situationer då
            en hivpositiv person kan behöva frihetsberövas. För den person
            som uppsåtligt eller genom oaktsamhet utsätter andra för smitta
            eller smittrisk gäller dock brottsbalkens allmänna regelverk om
            grov misshandel, vållande av kroppsskada med mera. Vid behov kan
            här bestämmelserna om häktning komma till användning före en rättegång.
            I situationer där en hivpositiv narkotikamissbrukare eller person
            med psykisk störning måste frihetsberövas finns det andra bestämmelser
            som är bättre lämpade att använda, nämligen lagen om vård av missbrukare
            i vissa all (LVM) respektive lagen om psykiatrisk tvångsvård (LPT).
            Det är ju inte på grund av hivinfektionen som sådan utan på grund
            av narkotikamissbruket respektive den psykiska störningen som
            personen bedöms vara ur stånd att ta ansvar för att inte föra
            hivinfektionen vidare till andra människor. Reglerna om tvångsisolering
            i dagens smittskyddslag, som trädde i kraft den 1 juli 2004, är
            i väsentliga delar desamma som i 1988 års smittskyddslag. Eftersom
            tillämpningen av den tidigare smittskyddslagen i det aktuella
            fallet
          </p>
          <p xml:id="i-KiUWNgptbD3S5HoouMN16M">
            2005/06:S0468
          </p>
          <pb facs="riksdagen-motions-pdf/data/200506/mot_200506_So_468/mot_200506_So_468-0004.pdf"/>
          <p xml:id="i-PpHibj3dLiajB74xe81wvL">
            2005/06:S0468
          </p>
          <p xml:id="i-4nNAA5738BUXGyf2GKn7Rv">
            nu har fällts av Europadomstolen är det därför angeläget att
            analysera på vilket sätt domstolens avgörande kastar nytt ljus
            över frågan om tillämpningen av 2004 års smittskyddslag riskerar
            att strida mot Europakonventionen.
          </p>
          <p xml:id="i-J49ohib1YB1jRvSTig3LSY">
            Utvärdering av informationspliktens effekter
          </p>
          <p xml:id="i-FtBY3yBAofGyTdLXeXqowV">
            Den 1 juli 2004 ersattes 1988 års smittskyddslagstiftning av
            en helt ny smittskyddslag (2004:168). Lagen omfattar alla sjukdomar
            som kan överföras till eller mellan människor och som kan innebära
            ett inte ringa hot mot människors hälsa. Det är viktigt att Sverige
            därigenom har en lagstiftning som har ett helhetsperspektiv på
            sjukdomar som innebär fara för människor, och det är ofrånkomligt
            att en sådan lagstiftning också måste innehålla möjligheter till
            tvång för den händelse att frivilliga åtgärder inte är tillräckliga.
            Alla tvingande åtgärder måste dock prövas mycket noggrant ur både
            effektivitets- och integritetssynpunkt. De måste bedömas utifrån
            både hur de påverkar den smittades situation och hur omgivningen
            uppfattar situationen. Inte minst viktigt är detta när det gäller
            arbetet med att begränsa spridningen av hiv. Den enda pågående
            dödliga epidemin i Sverige — och en av de största globala humanitära
            katastroferna i historien — är hiv/aids. Trots allt effektivare
            bromsmediciner finns varken vaccin eller botemedel i sikte. Omgivningens
            rädsla, och den ofta välgrundade egna rädslan för omgivningens
            reaktioner, gör att de flesta hivpositiva lever i en mycket utsatt
            situation. Ytterst få hivpositiva i Sverige är så pass öppna om
            sin sjukdom att de t.ex. skulle träda fram i en tidningsintervju.
            Denna sociala situation gör att hivpositiva i sin egenskap av
            hivbärare är osynliga för omvärlden. När hivpositiva inte vågar
            ge sig till känna leder detta till att andra lockas att tro att
            hiv inte finns i deras närhet. Försvarsmekanismerna i det mänskliga
            psyket är så starka att man lätt lurar sig själv till att tro
            att det är andra, och inte man själv, som utsätts för faror eller
            utsätter andra för fara. Människor tenderar att ta större risker
            vid sexuella kontakter med människor vars hivstatus de inte känner
            till, jämfört med de risker de är beredda att ta med människor
            som de vet är hivpositiva. Detta mönster styrks entydigt av forskarstudier
            och bekräftas också av vittnesuppgifter i brottmål där målsägandena
            haft sexuellt umgänge med personer som förtigit sin hivstatus.
            Att människor agerar på detta sätt är möjligen förståeligt ur
            psykologisk synpunkt, men det är samtidigt en av de viktigaste
            mekanismerna bakom att hivepidemin fortgår i vårt land. Den sexuellt
            överförda hivspridningen i Sverige sker i dag huvudsakligen från
            personer som inte känt till sin hivstatus. När normen blir att
            man kan ta större risker såvitt partnern inte berättar att han
            eller hon är hivpositiv leder detta alltså till fortsatt hivspridning.
          </p>
          <pb facs="riksdagen-motions-pdf/data/200506/mot_200506_So_468/mot_200506_So_468-0005.pdf"/>
          <p xml:id="i-BWBfnD7djCHem41o68n8hM">
            Den lagfästa skyldigheten att informera om sin hivstatus måste
            granskas ur detta perspektiv. Vi anser att det är en moralisk
            plikt för alla människor att berätta om man bär på en sexuellt
            överförbar sjukdom, men när denna moraliska plikt överförs i lagtext
            riskerar den att befästa föreställningen att det enbart är den
            hivpositive som ska se till att hiv inte överförs. På så vis riskerar
            man dels att ytterligare bidra till stigmatiseringen av hivpositiva,
            dels att undergräva den grundnorm för effektiv prevention som
            går ut på att alla parter har ansvar att förebygga smitta — oavsett
            vad man tror sig veta om sin egen eller sina partners hälsostatus.
            Vi anser därför att smittskyddslagens lagfästa informationsplikt
            bör utvärderas vad avser dess effekter på arbetet för att förebygga
            hiv och andra sexuellt överförbara sjukdomar. Erfarenheterna från
            andra länder bör också tillvaratas i detta arbete. Eftersom detta
            krav ingår i en ännu inte behandlad motion från riksdagsåret 2004/05
            väljer vi i år att inte lägga något formellt yrkande på denna
            punkt.
          </p>
          <p xml:id="i-PcsCU4zEqEdghR7bJc9h7Y">
            Diskriminering av hivpositiva
          </p>
          <p xml:id="i-VHCi83KAahDELoPuK6aicQ">
            Att leva med hiv i Sverige är att leva med ständiga kontraster.
            Å ena sidan en skattefinansierad sjukvård i världsklass som ger
            alla patienter möjlighet till kombinationsbehandling som i de
            flesta fall radikalt förbättrar chanserna att leva ett långt liv
            med hiv. Å andra sidan är hiv fortfarande en av de mest tabubelagda
            och stigmatiserande sjukdomar som finns. En smittsam och dödlig
            sjukdom kopplad till sexualitet kan hos omvärlden väcka fördomar,
            beröringsskräck och en ångest för den egna döden. Fördomsfulla
            och stämplande attityder gör att många hivpositiva lever i ständig
            rädsla för att avslöjas. Ytterst få människor med hiv har i Sverige
            vågat träda fram i offentligheten via medier eller på annat sätt.
            Det är därför angeläget att motarbeta fördomar mot hivpositiva
            och arbeta aktivt mot diskriminering. Ett område där detta är
            särskilt viktigt är inom sjukvården, med tanke på att behandling
            av hivinfektionen kräver kontinuerlig vårdkontakt. Likaså har
            hivpositiva personer ofta särskilda tandvårdsproblem. Enligt svensk
            lag är hivpositiva skyldiga att informera om sin infektion inför
            varje ny kontakt inom vården. Hivpositivas organisationer pekar
            dock på att många hivpositiva möts av fördomar eller öppet avståndstagande
            när de vänder sig till vården, vilket gör att många känner sig
            mer eller mindre hänvisade till de särskilda mottagningar som
            har en specialkompetens för att ta emot hivpositiva patienter.
            Tyvärr ligger dessa intryck i linje med vad som framkommer i en
            svensk studie publicerad 2003 i Journal of Advanced Nursing (Röndahl,
            Innala &amp; Carlsson, 41[5]:454—61). I studien redovisas en attitydundersökning
            bland svensk vårdpersonal och elever vid vårdhögskolor, där mellan
            26 och 36 procent av de tillfrågade uttryckte en vilja att avstå
            från att behandla
          </p>
          <p xml:id="i-J4URirWb3odkwcZTo8Tvti">
            2005/06:S0468
          </p>
          <pb facs="riksdagen-motions-pdf/data/200506/mot_200506_So_468/mot_200506_So_468-0006.pdf"/>
          <p xml:id="i-CMigoQ1wq8uHV3mXkhS1Bv">
            2005/06:S0468
          </p>
          <p xml:id="i-RFDgFbB8X4dYNZLXVeGfeT">
            hivpositiva patienter om detta var möjligt. Även om bastalet
            i undersökningen var lågt är siffrorna djupt oroväckande. Vi anser
            att det är hög tid att göra en samlad undersökning av diskrimineringsfrågor
            rörande hivpositiva och att öka det allmännas insatser mot diskrimineringen.
            Översynen ska inte minst ta sikte på hivpositivas utsatta situation
            inom sjukvården men bör också inkludera arbetslivet, utbildningsväsendet
            och socialtjänsten. Inte minst betydelsefullt är att aktivt involvera
            organisationer och stödgrupper för hivpositiva själva. Det får
            ankomma på regeringen att närmare utforma förutsättningarna för
            en sådan satsning.
          </p>
          <p xml:id="i-3qMyfGYEBd7UqkWDLpxJMr">
            Stöd till hivpositivas organisationer
          </p>
          <p xml:id="i-2faWUEFLoFeMd8RazNYGQb">
            Hivpositivas egna organisationer fyller en mycket viktig funktion,
            både som stödfunktion för enskilda patienter och som kunskapsförmedlare
            och opinionsbildare gentemot samhället. Det är därför betydelsefullt
            att dessa organisationer ges förutsättningar att verka. Ett särskilt
            problem är att stigmatiseringen av hivpositiva gör att många som
            aktivt deltar i föreningarnas verksamhet absolut inte kan tänka
            sig att bli medlemmar, eftersom deras namn då skulle registreras.
            Detta problem delar hivpositivas organisationer med flera andra
            typer av patientgrupper som är utsatta för utbredda fördomar i
            samhället. Det allmännas regelverk för bidragsgivning för hivpositivas
            organisationer, och andra organisationer i liknande situation,
            måste alltså ta hänsyn till att antalet betalande medlemmar ofta
            är oproportionellt lågt i förhållande till antalet personer man
            faktiskt når ut till och involverar i verksamheten.
          </p>
          <p xml:id="i-PPJqNBSAURcTqASvs5JxDm">
            Testning för hiv
          </p>
          <p xml:id="i-Uj8GNVKYZ1Co66ks3DTk7U">
            Inte minst med tanke på behandlingsmöjligheterna, men också för
            smittskyddet, är det viktigt att så många som möjligt ges möjlighet
            att testa sig för hiv. Rapportering från olika håll i landet pekar
            dock på att man inom sjukvården långt ifrån sällan bemöter patienter
            med beskedet att de inte ska hivtesta sig om de inte tillhör någon
            speciell riskgrupp. En sådan attityd är farlig och riskerar också
            att osynliggöra riskfaktorer som kan vara svåra för patienen att
            berätta om, t.ex. när en man som inte lever öppet som homosexuell
            har haft oskyddat sex med en annan man. Socialstyrelsen, Smittskyddsinstitutet
            eller annan lämplig myndighet bör aktivt undersöka bemötandefrågor
            i samband med testning för hiv och andra smittsamma sjukdomar.
            Utgångspunkten måste vara att den enskilde individen, efter saklig
            information om tänkbara smittvägar, normalt sett själv är bäst
            lämpad att avgöra om det finns skäl att ta ett hivtest.
          </p>
          <pb facs="riksdagen-motions-pdf/data/200506/mot_200506_So_468/mot_200506_So_468-0007.pdf"/>
          <p xml:id="i-XyqSoT4RQZBVx8QZsp9Zvs">
            Lika viktigt är dock att hivtestningen är frivillig. I speciella
            undantagsfall i samband med brottmål kan tvångstestning vara nödvändig,
            men i övrigt måste det vara den enskildes sak att bestämma om
            ett hivtest bör tas. Den enskildes ansvar att agera så att inte
            smitta överförs är lika stort oavsett om han eller hon känner
            till sin hivstatus eller ej, och att tvinga en person till hivtestning
            är ett allvarligt intrång i den enskildes integritet och självbestämmande.
            I dag hörs inte längre de högljudda rop på allmän tvångstestning
            av befolkningen som hördes på 1980-talet, men fortfarande dyker
            det upp förslag på obligatorisk testning för vissa personer. En
            sådan grupp är asylsökande. Vi vill understryka att asylsökande
            givetvis måste erbjudas hälsoundersökningar och att det är viktigt
            att överbrygga alla de klyftor av oförståelse och misstro som
            i dag gör att vissa avstår från undersökning. Därifrån är dock
            steget långt till att godta att människor skulle tvångsundersökas.
            Asylsökande är inte brottslingar utan människor på flykt, och
            tvångstestning av dessa människor kan lika lite rättfärdigas som
            tvångstestning av alla de människor som är födda, lever och verkar
            i Sverige. Allmänna epidemiologiska skäl kan inte rättfärdiga
            den kränkning av integriteten som tvångstestning av asylsökande
            innebär. Tanken bör därför kraftfullt avvisas.
          </p>
          <p xml:id="i-6F7RKuf4foncyozgujHTNv">
            Stockholm den 3 oktober 2005
          </p>
          <p xml:id="i-FWKr8fdTzGfH3uDsLzLKVx">
            Martin Andreasson (fp) Birgitta Ohlsson (fp)
          </p>
          <p xml:id="i-KeDBSjeMqpp7G1TY5BM1ne">
            2005/06:S0468
          </p>
        </div>
      </div>
    </body>
  </text>
</TEI>
