<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202223-MJU-00503">
  <teiHeader>
    <fileDesc>
      <titleStmt>
        <title>Skärpta krav på kycklingindustrin</title>
        <author corresp="i-Lw92TAaAVgG8Kdf7YxhViy">av Markus Wiechel (SD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2022/23:503 av Markus Wiechel (SD)</title>
          <idno type="rdwebb">HA02503</idno>
          <rs type="number">503</rs>
          <orgName type="comitteeAbbreviation">MJU</orgName>
          <ref type="dokument_url_text">https://data.riksdagen.se/dokument/HA02503/text</ref>
          <ref type="dokument_url_html">https://data.riksdagen.se/dokument/HA02503</ref>
          <ref type="dokumentstatus_url_xml">https://data.riksdagen.se/dokumentstatus/HA02503</ref>
          <ref type="pdf">https://data.riksdagen.se/fil/AFF3E380-8AAC-494E-969A-435760FA4A9B</ref>
          <ref type="docx">https://data.riksdagen.se/fil/703D604D-9506-484C-B835-2DD65F97E76F</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-Lw92TAaAVgG8Kdf7YxhViy</idno>
            <name>Markus Wiechel</name>
            <state type="partyAffiliation" ref="Q504069">
              <desc>SD</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-PhDX7XQ8V45237DgGmHUei" type="signed"/>
        <correspContext corresp="i-PhDX7XQ8V45237DgGmHUei">
          <note type="signatory" corresp="i-Lw92TAaAVgG8Kdf7YxhViy"/>
        </correspContext>
        <correspAction xml:id="i-59hGRZPoZL9djr6yGsrdxV" type="submitted">
          <date when="2022-11-18"/>
          <time when="12:33:30"/>
        </correspAction>
        <correspAction xml:id="i-FF8EiCj6DrvzHKgEgdMYFZ" type="reviewed">
          <date when="2022-11-18"/>
          <time when="14:46:52"/>
        </correspAction>
        <correspAction xml:id="i-H7SjcrHrHnB2TuFRvQZMsz" type="referred">
          <date when="2022-12-01"/>
        </correspAction>
        <correspAction xml:id="i-2pcSNwuMDwgVnqbDtqNg7u" type="assigned">
          <date when="2023-04-17"/>
          <time when="14:55:28"/>
        </correspAction>
        <correspContext corresp="i-2pcSNwuMDwgVnqbDtqNg7u">
          <ref type="assignedTo">Miljö- och jordbruksutskottet</ref>
        </correspContext>
        <correspAction xml:id="i-A35HmqMm9yei4DekxPd1GW" type="behandlas_i"/>
        <correspContext corresp="i-A35HmqMm9yei4DekxPd1GW">
          <ref type="uppgift">2022/23:MJU9</ref>
          <ref type="ref_dok_id">HA01MJU9</ref>
          <ref type="ref_dok_typ">bet</ref>
          <ref type="ref_dok_rm">2022/23</ref>
          <ref type="ref_dok_bet">MJU9</ref>
          <ref type="ref_dok_titel">Djurskydd</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-PL9Bp2X4cEdZdCTiQUTPLm" type="motHeader">
        <div xml:id="i-NTuVahtNEWQhKuCoxrh2sh" type="motTitle">
          Motion till riksdagen 2022/23:503 av Markus Wiechel (SD) Skärpta
          krav på kycklingindustrin
        </div>
      </div>
      <div xml:id="i-M9T8ZPL2VYTQC8tpYcv4jD" type="motBody">
        <div xml:id="i-DVRL1WGhcY9YY1dSgFfJbQ" type="motProposal" subtype="förslag">
          <head xml:id="i-9KC2kGPS2iiuRFoJ4ScXw7">
            Förslag till riksdagsbeslut
          </head>
          <list xml:id="i-Afur8uysHzJuBcQd6hVotS" style="ol">
            <item xml:id="i-LT3rzpt936wWND2KckS4G4">
              Riksdagen ställer sig bakom det som anförs i motionen om att
              utreda ett förbud av s.k. turbokycklingar och tillkännager detta
              för regeringen.
            </item>
            <item xml:id="i-KCNkpyRjBPKQANN3HTx4Rp">
              Riksdagen ställer sig bakom det som anförs i motionen om att
              se över regelverket för levnadsvillkoren inom kycklingindustrin
              och tillkännager detta för regeringen.
            </item>
            <item xml:id="i-2uQfG5pLvCApRZcDowN7yK">
              Riksdagen ställer sig bakom det som anförs i motionen om att
              överväga nolltolerans för rättsliga övertramp under slaktprocessen
              och tillkännager detta för regeringen.
            </item>
            <item xml:id="i-AT3qXDxagW6pWWi16gdcSZ">
              Riksdagen ställer sig bakom det som anförs i motionen om att
              utreda möjligheten att utgå från European Chicken Commitment (ECC)
              som miniminivå inom djurvälfärden för kycklingar och tillkännager
              detta för regeringen.
            </item>
          </list>
        </div>
        <div xml:id="i-Rfqz1VrPNtwS8UcrXp8ugF" type="motContent">
          <head xml:id="i-NKq4c1vozXGSr4xdQSpogC" type="h1">
            Bakgrund
          </head>
          <p xml:id="i-WcBkWGAGvPrp5jGceGAFb7">
            Kyckling förknippas av många med hälsosam, enkel samt förhållandevis
            klimatsmart mat. Därtill tycker nog de allra flesta att den dessutom
            både är god och billig, vilket gör att den är vanligt förekommande
            som vardagsmat bland människor i olika skeenden av livet. Kycklingarna
            är dock också egna individer som precis som alla andra djur har
            känsel och olika behov. Mot bakgrund av detta är det fruktansvärt
            sorgligt att se när dessa djur far illa till följd av att de inte
            längre ses som individer – utan bara som föda för människor och
            eventuellt våra husdjur. Det höga tempot i kycklingfabrikerna
            vittnar om att dessa liv ses som mat i samma sekund som de kläcks
            och påbörjar sina korta liv.
          </p>
          <head xml:id="i-HZ6MwL8jdirbHAyBeewUZd" type="h1">
            Kycklingarnas levnadsvillkor
          </head>
          <p xml:id="i-EB1pBn1GduKmNTJh9Gj6oQ">
            Vi har till följd av massproduktionen i kycklingfabrikerna tvingats
            att läsa om skrämmande historier om vardagen för dessa individer.
            Burhöns blir lyckligtvis mindre vanligt förekommande, men förhållandena
            för kycklingarna behöver ändå ses över mot bakgrund av den extrema
            trängseln i många kycklingfabriker: Under den korta uppväxten
            lever de nära andra individer; upp till 25 kycklingar får idag
            hållas per kvadratmeter, vilket är talande för hur trångt det
            är på golven. Utöver trängseln ser vi vilka konsekvenser ambitionen
            att få fram mest mängd kött på kortast möjliga tid har för individerna.
            Aveln är gjord för att de ska växa snabbt, vilket innebär att
            skelettet inte hinner med under kroppens snabba tillväxt. Trängseln
            och aveln gör att industri­kycklingarna vid fem veckors ålder
            drabbats av såväl olika sjukdomar som haltande, ofta till följd
            av brutna lemmar. Kycklingarna inom matindustrin anses vid denna
            tid vara färdiga för slakt och har då nästan den dubbla vikten
            jämfört med deras vilda och fullvuxna släkting.
          </p>
          <p xml:id="i-Axf265YDqFphrHWxnWTJZC">
            Hanteringen inför slakt visar också på enorma brister ur ett
            djurskyddsperspektiv. Över 200 000 individer transporteras varje
            dag till ett slakteri och då placeras kycklingarna i lådor som
            är så trånga att de knappt kan röra sig alls, vilket utöver rädsla
            och allmänt obehag medför ytterligare stress. När de väl befinner
            sig i lådorna kan det ta lång tid innan det är dags för slakt,
            ibland uppemot en dag och över 100 000 dör varje år till följd
            av trängseln eller omständigheterna, exempelvis extrema temperaturer,
            under själva transporten.
          </p>
          <p xml:id="i-K1zD4GRqkua9B5gttArk8y">
            I början av 2018 kunde vi läsa om Livsmedelsverkets veterinärer
            som efter en inspektion av slakten på Guldfågelns stora kycklingslakteri
            på Öland märkte att något var fel med de kycklingar som kom dit.
            Många kycklingar kom till slakteriet med brutna vingar och veterinärerna
            kunde vittna om att det fanns så allvarliga frakturer att skelettet
            till och med penetrerat huden. Enligt veterinärernas beräkningar
            rörde det sig om 1 800 kycklingar med brutna vingar om dagen,
            i genomsnitt. Det handlar med andra ord om nära 2 000 individer
            som lider något extremt av dessa benbrott. Kycklingarna har nämligen,
            precis som vi människor, benhinnor runt skelettet som innehåller
            väldigt mycket nerver.
          </p>
          <p xml:id="i-JVdxZPBdemwsZW7YKkBcCH">
            Även om företrädarna för kycklingindustrin har tydliggjort att
            man önskar förbättra hanteringen räcker det inte. Regeringen bör
            omedelbart förbjuda så kallade turbo­kycklingar, kycklingar tillhörande
            framodlade raser ämnade att växa onaturligt snabbt, som idag innebär
            ökade hälsoproblem för enskilda individer. Därtill måste regeringen
            se över regelverket för levnadsvillkoren inom kycklingindustrin
            och återkomma med hårdare krav på branschen.
          </p>
          <head xml:id="i-ygjCwXn1avFmKZ5SoeTdX" type="h1">
            Bedövning inför slakt
          </head>
          <p xml:id="i-K6avyutwgJTQzNUxPcQUrB">
            Det är inte bara hanteringen inför slakt som behöver ses över,
            utan även själva slaktfasen. Vittnesmål och kontroller har visat
            hur kycklingar skållats levande, vilket naturligtvis är ett lidande
            få överhuvudtaget kan föreställa sig. Att detta kunnat ske beror
            på att kycklingarna helt enkelt inte avblodats innan det varit
            dags för skållningen, och det är lyckligtvis strikt förbjudet
            enligt djurskyddslagstiftningen.
          </p>
          <p xml:id="i-EvgKQKnuoJnpDtTSLRSFht">
            På Guldfågelns slakteri på Öland fann veterinärer vid en rutinkontroll
            att minst tio kycklingar skållats levande i början av 2018. Detta
            kunde ske trots att personal på plats ska inspektera att alla
            kycklingar som är redo för skållning har fått halsarna avskurna
            och därmed är avlidna. Om så inte skett ska hela slaktprocessen
            avbrytas. I bästa fall har de drabbade individerna inte varit
            medvetna, då de inför avblodning förts i ett ström­förande vatten,
            men även här ser vi hur branschen vid ett antal tillfällen har
            brustit. De kan dessutom ha hunnit vakna upp inför skållningen
            efter strömbedövningen, vilket innebär att de bränns i det heta
            vattnet – ett ofattbart smärtsamt och ångestframkallande sätt
            att dö på.
          </p>
          <p xml:id="i-Uv39QwCkeendisZRKRf8rX">
            Även om dessa fall i sedvanlig ordning anmäls för brott mot djurskyddslagen
            är det orimligt att industrin som haft ansvaret för att säkerställa
            att djurskyddslagstiftningen upprätthålls fortsätter utan större
            konsekvenser. Eftersom slakteriet på Öland inte är ensamt med
            dessa brister, liknande vittnesmål har exempelvis också uppmärksammats
            på slakteriet Lagerbergs Atria Sverige AB i Sölvesborg, vet vi
            att det inte är enskilda händelser. Vare sig bedövningen inför
            en avblodning eller själva avblodningen misslyckas är det oacceptabelt
            att det får ske och hårdare krav måste ställas på branschen som
            har till uppgift att säkerställa att man följer lagstiftningen.
            Regeringen bör återkomma med förslag på nolltolerans gentemot
            branschen där ett övertramp mot rådande djurskyddslagstiftning
            under slaktprocessen leder till kännbara konsekvenser för de skyldiga
            företagen, exempelvis tillfälliga näringsförbud eller kraftiga
            böter.
          </p>
          <head xml:id="i-4g2xkRAET33jbMEXohMpDK" type="h1">
            European Chicken Commitment (ECC) som miniminivå
          </head>
          <p xml:id="i-7cYvN2tkjbVEhSogPYQyZb">
            European Chicken Commitment (ECC) är ett initiativ som består
            av ett flertal välfärds­kriterier för kycklinguppfödning. Dessa
            kriterier kan idag med fördel användas av företag vid inköp av
            kycklingkött för att minska risken för att köttet framkommit genom
            dålig djurvälfärd. Kriterierna i ECC ska vara baserade på den
            senaste forskningen om djurvälfärd och framtagna av en lång rad
            djurskyddsorganisationer i Europa, vilket medfört att hundratals
            företag i Europa har valt att arbeta med ECC. Detta har medfört
            en väsentlig förbättring av djurvälfärden och kan på sikt bidra
            till en ny miniminivå för den standard som råder inom kycklingindustrin.
            De kriterier som för närvarande gäller för ECC bör senast 2026
            anses vara miniminivån för kycklingindustrin att förhålla sig
            till i Sverige.
          </p>
        </div>
        <div xml:id="i-JyTKgoMGTanoWQGh4Ygvar" type="signatureBlock">
          <list xml:id="i-34dMo2KLszqJ8YCaxmorWu">
            <item xml:id="i-ASHEHF8UHgEPjz7PSaRcSw" who="i-Lw92TAaAVgG8Kdf7YxhViy" type="signature">
              Markus Wiechel (SD)
            </item>
          </list>
        </div>
      </div>
    </body>
  </text>
</TEI>
