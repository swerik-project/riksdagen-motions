<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1964--ak--00464">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1964/mot_1964__ak__464/mot_1964__ak__464-001.pdf"/>
      <fw xml:id="i-ErBF7saaVhb2kB8nZpzYtC">
        Motioner i Andra kammaren, nr 464 år 1964 11
      </fw>
      <div xml:id="i-TFRzyoAo9MCPrR3AAnGES3" type="motHeader">
        <div xml:id="i-FNwFaBy5AqATFu6cjJiZUG" type="motTitle"/>
        <div xml:id="i-5nqqrBynFwLTM316iYLZk3" type="motSubmissionInfo"/>
      </div>
      <div xml:id="i-Gwmk4sRyd1eQTsYys8Q9MX" type="motBody">
        <div xml:id="i-D4DnckXzEUQEQd82p8JUAp">
          <p xml:id="i-EnscHfkZ8KcD9JXQGrvqWo">
            Nr 464
          </p>
          <p xml:id="i-863zyws2MjcgxVZnY81GSN">
            Av herr Anners m., fl., angående den kriminologiska forskningen
            m.m.
          </p>
          <p xml:id="i-W6Z5yWqJW5Sce4SHDd1t6C">
            (Lika lydande med motion nr 400 i Första kammaren)
          </p>
          <p xml:id="i-G2LYCTNXFq59x5fkACiDw9">
            Den svenska straffrättsliga lagstiftningen bygger numera i princip
            på att de personer som begår brott skall förbättras genom omhändertagande
            för vård. Denna vård är differentierad alltefter olika brottslingars
            behov. De två huvudgrupperna är kriminalvård i frihet och kriminalvård
            i anstalt. Hur de olika individualpreventiva vårdformerna inom
            dessa huvudgrupper har verkat är i det närmaste helt outforskat,
            och det skulle krävas mycket stora forskarinsatser för att studera
            dem ingående. Men uppgiften är myc- ket viktig, den är en av kriminologiens
            främsta problem. Ett problem som också kan uttryckas: hur fungerar
            den svenska kriminalpolitiken i prak- tiken? Vid sidan av individualpreventionen
            tillmätes också generalpreventionen stor betydelse för att avhålla
            samhällets medlemmar från att begå brott. De straffrättsliga reglerna
            anses ha en moralbildande effekt och sålunda ver- ka avhållande
            från brottslighet. Men med säkerhet kan ej hävdas att denna moralbildande
            effekt uppnås, då ett mycket stort antal brott som numera begås
            ej kan klaras upp av polisen och sålunda ingen lagföring av brotts-
            lingarna kan ske. Att uppklaringsprocenten är så pass låg torde
            leda till att samhällsmedlemmarna bibringas den uppfattningen
            att brott kan löna sig. Diskrepansen mellan lagens bokstav och
            de faktiska förhållandena skul- le då i stället verka nedbrytande
            på samhällsmedlemmarnas moral. I årets statsverksproposition har
            nu de under flera år tillbaka framförda kraven på en professur
            i kriminologi bifallits. Denna professur skall vara gemensam för
            de juridiska och filosofiska fakulteterna vid Stockholms uni-
            versitet, och den kriminologiska institutionen har tilldelats
            500 assistent- timmar för forskning och undervisning. Kungl. Maj:t
            har sålunda erkänt behovet av kriminologisk forskning och undervisning
            i detta nya universi- tetsämne. Företrädarna för detta nya forsknings-
            och utbildningsområde har många viktiga uppgifter. Vad först gäller
            forskningen kan följande exempel på angelägna forsk- ningsobjekt
            anges: a) Reaktionerna mot de unga brottslingarna. Vilken effekt
            har de olika
          </p>
          <pb facs="riksdagen-motions-pdf/data/1964/mot_1964__ak__464/mot_1964__ak__464-002.pdf"/>
          <fw xml:id="i-RG2e6jNxHEFdtVjpKZSCf1">
            12 Motioner i Andra kammaren, nr 464 år 1964
          </fw>
          <p xml:id="i-TzN2CA4jLxvnrcMjyhHUv8">
            sanktionerna mot unga brottslingar? Hur har barnavårdens, ungdomsvårds-
            skolornas och ungdomsfängelsernas behandling, de villkorliga domarna,
            övervakningen och åtalseftergifterna verkat för att avhålla ungdomar
            från vidare brottslighet? Skulle ökade möjligheter att utdöma
            ekonomiska straff- sanktioner mot unga brottslingar vara värdefulla?
            b) Recidivproblemet. Vilka brottslingar återfaller i brottslighet
            efter att ha blivit föremål för samhällets vård, och varför återfaller
            de? c) Orsakssammanhanget mellan alkohol och brott. Vilken effekt
            har mot- bokens avskaffande haft på ungdomsbrottsligheten? d)
            Sociologiska undersökningar av urbaniseringens, utbildningssamhällets
            och de ungas moraliska värderingars betydelse för brottslighetens
            utbred- ning. e) Vilka skadeverkningar har brottsligheten på samhällsekonomien?
            f) Vad händer med brottslingarna när de friges? Vilken effekt
            har efter- vården? För närvarande kan man inte med säkerhet säga
            att någon intern vid våra ungdomsfängelser fortsatt inom det yrke,
            som han utbildats för i fängelse, efter frigivandet. Vad gäller
            utbildning och undervisning i kriminologi är behovet stort vid
            flera utbildningsgrenar. Kriminologiska studier erfordras för
            eleverna vid kriminalvårdsskolan, där fångvårdspersonal skall
            vidareutbildas, vid polis- skolan och vid socialinstituten. Vid
            dessa utbildningsanstalter torde krävas lektorstjänster i kriminologi,
            eventuellt i kombination med sociologi, och dessa lektorer bör
            få sin utbildning vid universiteten. De här utvecklade kraven
            på forskning och utbildning på det kriminolo- giska området visar
            att det är helt otillräckligt med en professur i ämnet. Hur utbyggnaden
            skall ske och forskarrekryteringen skall äga rum måste snarast
            bli föremål för utredning. Det torde vara lämpligt att bygga ut
            institutionen vid Stockholms univer- sitet genom att inrätta flera
            tjänster. Dessutom bör principbeslut om mot- svarande professurer
            och institutioner vid Lunds och Uppsala universitet omedelbart
            fattas. Härigenom föregripes icke den av oss påyrkade utred- ningen.
            Kriminologisk forskning och undervisning bör uppenbarligen vara
            organiserad vid alla universitet med juridiska fakulteter. Det
            är också själv- klart att kriminologien därvid bör vara företrädd
            av en professor, så att ämnet får en tillräckligt stark och självständig
            ställning. Utredningens upp- gift bör i detta sammanhang vara
            att klarlägga de lämpligaste formerna för den samordning och den
            arbetsfördelning mellan de tre institutionerna som kan visa sig
            önskvärd. Principbesluten om de nya professurerna är av stor vikt
            ur rekryterings- synpunkt. Genom dylika principbeslut kan unga
            forskare entusiasmeras att bedriva kriminologisk forskning, och
            det skulle leda till att rekryterings- basen blir bred när tjänsterna
            skall tillsättas. Sker inga principbeslut inom en nära framtid
            kommer mycket få forskare att våga ägna sig åt krimino- logisk
            forskning.
          </p>
          <pb facs="riksdagen-motions-pdf/data/1964/mot_1964__ak__464/mot_1964__ak__464-003.pdf"/>
          <fw xml:id="i-JogPJUY7wd3RWZURFe47M6">
            Motioner i Andra kammaren, nr 464 år 1964 13
          </fw>
          <p xml:id="i-Xh37t6uUBjqgm97RsbH3fP">
            Fångvårdsstyrelsen har i sina petita begärt inrättande av en
            tjänst som biträdande psykolog vid fångvårdsstyrelsen och av fem
            psykologtjänster vid anstalterna. Departementschefen har ej kunnat
            bifalla något av dessa äskanden. För närvarande är fem psykologer
            heltidsanställda inom fångvården. De- ras uppgifter är mångskiftande.
            De skall undersöka internen och försöka finna den lämpligaste
            anstaltsformen för honom. De skall medverka vid gruppterapi och
            gruppsamtal. Slutligen tillkommer den uppgift som är mest tidskrävande:
            de skall deltaga i personalutbildningen och biträda i personal-
            vårdsärenden. Denna uppgift är mycket viktig. Det gäller att skapa
            en lämp- lig miljö i anstalten, och härför krävs riktigt utbildad
            personal. Inom en snar framtid kommer ytterligare krav att ställas
            på kriminal- vårdens psykologer. Dels bör psykologerna deltaga
            vid personundersökning- arna och försöka utreda den åtalades mottaglighet
            för olika typer av vård. Dels bör psykologerna deltaga i frivården
            bl. a. genom att leda utbildningen av övervakarna. I den av riksdagen
            antagna brottsbalken finns en ny vård- form: skyddstillsyn. Denna
            skyddstillsyn kan enligt brottsbalken 28 kap. 4 $ kombineras med
            en korttidsbehandling i anstalt under en period omfat- tande minst
            en månad, högst två månader. För denna nya vårdform har de- partementschefen
            beslutat inrättandet av fyra nya anstalter omfattande 160 platser.
            Inom denna vårdform torde behovet av psykologisk expertis vara
            särskilt trängande. Vårdformen avser ju en korttidsbehandling
            av ett kri- minellt relativt obelastat klientel. Vid vården av
            denna kategori av brotts- lingar torde intensivt bedriven gruppterapi
            och gruppsamtal och annan psykoterapi vara den huvudtyp av vård,
            som kan ge några resultat. Någon yrkesutbildning kan ju inte ske
            under denna korta anstaltsvistelse. Arbetsmarknadsstyrelsens prognosinstitut
            har utarbetat en preliminär rapport om behovet av psykologer fram
            till 1970. Behovet är stort men re- kryteringsbasen smal. 1970
            skulle inom fångvården finnas behov av 17 lic. psykologer och
            sju räjongpsykologer samt fyra biträdande psykologer knut- na
            till de största skyddskonsulentdistrikten. Hur denna rekrytering
            skall kunna genomföras under en tid då bristen på psykologer är
            kännbar även på andra områden är ett mycket svårbemästrat problem.
            Inom fångvårds- styrelsen anses rekryteringen böra ske genom att
            2- och 3-betygsstuderande i psykologi bereds möjligheter att som
            praktikanter under ferierna arbeta inom fångvården. Man skulle
            därvid kunna uppmuntra deras intresse för yrket och samtidigt
            pröva deras lämplighet. De speciella förhållanden som fångvården
            arbetar under leder till att man vid rekryteringen måste ta myc-
            ket stor hänsyn till den sökandes personliga kvalifikationer för
            yrket. Behovet på längre sikt och rekryteringen av psykologer
            inom fång- vården, särskilt vad gäller behandlingen av de unga
            brottslingarna, måste bli föremål för utredning. Därvid bör även
            de psykologiska metoder som kan vara till nytta i behandlingsarbetet
            studeras. även behovet på längre sikt och rekryteringen av psykiatrer
            inom fångvården bör utredas. Fång-
          </p>
          <pb facs="riksdagen-motions-pdf/data/1964/mot_1964__ak__464/mot_1964__ak__464-004.pdf"/>
          <fw xml:id="i-9tg36JdiFLysunzVwZGTr1">
            14 Motioner i Andra kammaren, nr 464 år 1964
          </fw>
          <p xml:id="i-5vWwVSbqVzFG9ABVPDB2EJ">
            vårdens huvuduppgift — att behandla internerna — bör studeras
            och effektiviseras under ledning av en särskild behandlingssektion
            inom fång- vårdsstyrelsen, som skulle studera resultaten av de
            behandlingsformer som tillämpades. Under framställningen av kriminologiens
            forskningsuppgifter berördes frågan om unga brottslingars påverkbarhet
            av ekonomiska sanktioner. Man har funnit att böter som ådömts
            unga brottslingar i stor utsträckning betalas. Böter kan förvandlas
            till frihetsstraff; dessutom föreligger möj- ligheter till införsel
            av icke betalda bötesbelopp. Målsägande som åsamkats ekonomiska
            eller ideella skador på grund av tillgreppsbrott, skadegörelse,
            ärekränkning eller misshandel har emellertid mycket små möjligheter
            att i praktiken erhålla de utdömda skadestånden. Den moderna straffrättslagstiftningen
            är främst inriktad på att avhålla medborgarna från brottslighet
            och i de fall, då brott begåtts, genom be- handling förbättra
            förövaren av brottet. Den gamla uppfattningen att måls- äganden
            skulle gottgöras tillmätes numera en mycket underordnad bety-
            delse. De skadestånd, som utdöms som gottgörelse åt målsägande,
            är ofta mycket svåra att indriva, då förövarna vanligen befinner
            sig i en svag ekonomisk ställning. Någon införselmöjlighet finns
            ej vid skadestånd. Målsägandena är sålunda missgynnade, och om
            ingen ändring kommer till stånd är det möjligt att deras icke
            tillgodosedda krav på gottgörelse orsakar att vedergällningstankar
            från äldre tiders straffrätt ånyo väcks till liv. Den här behandlade
            frågan ger upphov till mycket svårlösta juridiska problem. I diskussionen
            har tidigare presenterats förslag till ett försäk- ringssystem,
            som skulle inebära att medborgarna obligatoriskt skulle för- säkra
            sig mot skador på grund av brott som begåtts mot dem. Detta för-
            slag har kritiserats därför att det skulle leda till att samhällsmedlem-
            marna skulle förslappas i sin hänsyn och försiktighet i förhållande
            till andra personer och deras egendom. Hela denna frågeställning
            bör dock på nytt utredas. För det första bör frågan om införsel
            för skadestånd behandlas i samband med att utsök- ningslagen revideras.
            För det andra bör möjligheterna att låta staten för- skottera
            skadeståndsbeloppen till målsägande och sedan indriva beloppen
            från den skadeståndsskyldige utredas. Viktiga problemställningar
            härvid är: vid vilka brott och för vilka brottslingar bör en dylik
            förskottering kunna komma i fråga? Inledningsvis har påpekats
            att de generalpreventiva syften, som straff- rättslagstiftningen
            anses böra ha, inte realiseras effektivt i dagens sam- hälle bl.
            a. på grund av den låga uppklaringsprocenten. Brottslighetsutvecklingen
            har varit mycket oroväckande i Sverige un- der 1950-talet, särskilt
            vad gäller tillgreppsbrotten och då framför allt
          </p>
          <pb facs="riksdagen-motions-pdf/data/1964/mot_1964__ak__464/mot_1964__ak__464-005.pdf"/>
          <fw xml:id="i-GEANHCa1bmQdnmrGvuxBpP">
            Motioner i Andra kammaren, nr 464 år 1964 15
          </fw>
          <p xml:id="i-Rf9c2i9V5qSLyd9bbGLvnZ">
            inbrotten och motorfordonstillgreppen. Antalet anmälda inbrott
            i Sverige var år 1950 ca 20700. 1962 anmäldes ett tre gånger så
            stort antal in- brott, nämligen ca 62 000. Särskilt i storstäderna
            är ökningen av tillgrepps- brotten allvarlig. Denna ökning förvärras
            dessutom av att uppklarings- procenten är särskilt låg i storstäderna
            och detta i synnerlig grad vid just tillgreppsbrotten. Sålunda
            uppklarade stockholmspolisen endast 10 pro- cent av de under år
            1960 anmälda inbrottsstölderna. Att denna utveck- ling är verkligt
            oroande visas även av att brotten mot SL:s 20 kap. &gt;»Om stöld
            och rån, så ock om egenmäktigt förfarande&gt; är en av de vanligaste
            brottstyperna. Om man bortser från fylleri och förargelseväckande
            beteen- de utgörs strafflagsbrotten till 60 procent av stöldbrott.
            Till ökningen av tillgreppsbrotten har kommit en ökning av våldsbrotts-
            ligheten, särskilt rån och misshandel, som alltmer påtagligt hotar
            med- borgarnas säkerhet till liv och lem. Kan denna tendens icke
            brytas kan förhållandena bli så outhärdliga att medborgarnas reaktion
            riktar sig mot de humanitära grundprinciperna i den moderna kriminalpolitiken.
            Situationen vid stockholmspolisen är synnerligen oroväckande.
            Trots att personalen till 15 procent arbetar på övertid kan uppklaringsprocenten
            inte förbättras. Att personalen arbetar under fysiskt och psykiskt
            mycket pressande förhållanden kan i icke ringa grad förklaras
            av att Stockholms poliskår ej utökats i proportion till befolknings-
            och brottslighetsökningen i staden — den polispersonal som finns
            nu motsvarar det behov som förelåg så tidigt som 1949. Stockholmspolisen
            har stora problem inte bara med tillgreppsbrotten, bland vilka
            de ökade butiks- och kassaskåpstillgreppen har blivit vanliga
            former för ungdomsbrottslighet, utan också med narkotikabrottsligheten,
            vid vilken missbruket går allt längre ned i åldrarna. Koppleri,
            check-, post- och socialbedrägerier är andra brottsarter, som
            bereder polisen stora svå- righeter. Dessa har ökats i hög grad
            genom den stora förekomsten av för- falskade legitimationshandlingar
            och körkort, som numera distribueras i Stockholm, tillkomna genom
            en snart sagt industriell tillverkning på Långholmens fångvårdsanstalt.
            Polisen anser att dess arbete skulle kunna underlättas genom olika
            praktiska åtgärder. Ett narkotikaregister, d. v. s. ett register
            över narko- maner och narkotikabrottslingar, borde uppläggas i
            Stockholm. Införandet av en allmängiltig legitimationshandling
            för alla svenska medborgare skul- le också kunna underlätta polisens
            möjligheter att bekämpa brottsligheten. I den här nedan föreslagna
            utredningen om polisbehovet bör också frågan om praktiska åtgärder
            för att underlätta polisens brottsförhindrande verk- samhet utredas
            som en särskild delfråga. Tillgreppsbrotten måste aktivt motarbetas.
            Endast genom att förbättra uppklaringsprocenten kan detta ske.
            Härför fordras kraftiga förstärk- ningar av poliskåren, särskilt
            i storstäderna. Polisen måste få förbättrad
          </p>
          <pb facs="riksdagen-motions-pdf/data/1964/mot_1964__ak__464/mot_1964__ak__464-006.pdf"/>
          <fw xml:id="i-GUA8qTE5eXcrb3HENee7uW">
            16 Motioner i Andra kammaren, nr 464 år 1964
          </fw>
          <p xml:id="i-CPdiY5KSsKwBsREcVMaCyN">
            teknisk utrustning för att kunna utreda stölderna. Medborgarna
            måste skyddas mot att det här i landet växer fram en professionell
            förbrytarkår i storstäderna, som utnyttjar narkotikamissbruk,
            prostitution och häleri till en organiserad ekonomisk bas. Om
            en dylik brottslighet får tillfälle att slå rot är den mycket
            svår att effektivt bekämpa. Det visar erfaren- heterna från Västeuropa
            och USA. Innan de individualpreventiva metoderna givit bestående
            resultat, kan rättssäkerheten inte upprätthållas på annat sätt
            än genom en generalpre- vention som för att vara effektiv måste
            bäras upp av en väl fungerande ordningsmakt. Kravet på en utredning
            om det långsiktiga polisbehovet inom den nu snart förstatligade
            organisationen är härmed motiverat. även frågan om de lokala polisorganens
            organisation måste beaktas av utredningen. Sålun- da bör frågan
            om s. k. kvarterspolis upptas till särskild behandling. Det är
            troligt att polisens arbete i storstäderna skulle ge bättre resultat
            om varje polisman hade ett mindre distrikt att ansvara för — ett
            distrikt där han blev känd och respekterad och lärde känna de
            bosatta och deras lev- nadsvanor. Under åberopande av vad ovan
            anförts hemställer vi, att riksdagen måtte 1. i skrivelse till
            Kungl. Maj:t hemställa om förslag om inrättande av en professur
            i kriminologi vid vartdera av universiteten i Uppsala och Lund,
            2. i skrivelse till Kungl. Maj:t anhålla om utredning av följande
            frågor, nämligen a) utbyggnaden på längre sikt av den kriminologiska
            forskningen och undervisningen jämte därmed samman- hängande problem
            beträffande forskarrekryteringen, b) behovet av och rekryteringen
            på längre sikt av psykiatrer och psykologer för fångvårdens behov,
            c) frågan om omedelbara åtgärder för att förstärka de personella
            och tekniska resurserna hos poliskårerna i stor- städerna samt
            behovet på längre sikt av personella för- stärkningar inom rikets
            polisväsende jämte därmed sam- manhängande rekryteringsproblem.
          </p>
          <p xml:id="i-5icC5pbpw1F9VjzrHxq9wW" type="date">
            Stockholm den 25 januari 1964
          </p>
          <div xml:id="i-41L2J1ibwqxzsJVmp82A2R" type="signatureBlock">
            <p who="unknown" type="signature">
              Erik Anners Nils G Fröding Karin Wetterström
            </p>
          </div>
          <p xml:id="i-HMygMpmyMz3QAVNEPR8UfV">
            Stockholm 1964. Isaac Marcus Boktryckeri Aktiebolag 640110
          </p>
        </div>
      </div>
    </body>
  </text>
</TEI>
