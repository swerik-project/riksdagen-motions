<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200809-FöU-00202">
  <teiHeader>
    <fileDesc>
      <titleStmt>
        <title>Försvaret av Göteborg och Västsverige</title>
        <author corresp="i-AvtuWmW4WHMDrctQKwDQuR">av Eva Flyborg (fp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Försvaret av Göteborg och Västsverige</title>
          <idno type="rdwebb">GW02Fö202</idno>
          <rs type="number">Fö202</rs>
          <orgName type="comitteeAbbreviation">FöU</orgName>
          <ref type="dokument_url_text">http://data.riksdagen.se/dokument/GW02Fö202/text</ref>
          <ref type="dokument_url_html">http://data.riksdagen.se/dokument/GW02Fö202</ref>
          <ref type="dokumentstatus_url_xml">http://data.riksdagen.se/dokumentstatus/GW02Fö202</ref>
          <ref type="doc">http://data.riksdagen.se/fil/70930D50-8287-4158-BF07-98CEFD0DCE43</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-AvtuWmW4WHMDrctQKwDQuR</idno>
            <name>Eva Flyborg</name>
            <state type="partyAffiliation" ref="Q110857">
              <desc>FP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-Sjan2U3AQrcFShN9BfNy5Y" type="signed"/>
        <correspContext corresp="i-Sjan2U3AQrcFShN9BfNy5Y">
          <note type="signatory" corresp="i-AvtuWmW4WHMDrctQKwDQuR"/>
        </correspContext>
        <correspAction xml:id="i-Di4aWiMxgoZ6zXZrmLW95d" type="numbering">
          <date when="2008-10-02"/>
        </correspAction>
        <correspAction xml:id="i-V6JVvGgXTCAe6tdAzfvqSt" type="submission">
          <date when="2008-09-24"/>
        </correspAction>
        <correspAction xml:id="i-8QUcRkqtGHJACNjyG7urR5" type="transfer">
          <date when="2008-09-24"/>
        </correspAction>
        <correspAction xml:id="i-9WPob787bwPT3dNfnPJzRU" type="assigned"/>
        <correspContext corresp="i-9WPob787bwPT3dNfnPJzRU">
          <ref type="assignedTo">Försvarsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-TEPYbsQFPFnGQZp9sF7vs1" type="motBody">
        <div xml:id="i-UpTmfiYR7DpU1FgSTcmzQt" type="motProposal" subtype="förslag">
          <head xml:id="i-KPuKE9eHfjbvk4a358fQxb">
            Förslag till riksdagsbeslut
          </head>
          <p xml:id="i-36o234Zxme5ZTDKoZMRJZn">
            Riksdagen tillkännager för regeringen som sin mening vad som
            anförs i motionen om försvaret av Göteborg och Västsverige.
          </p>
        </div>
        <div xml:id="i-8AWCpitjjiDCCjr8YC2pad" type="motContent">
          <head xml:id="i-7sfhNFzUEenjDn2vze9YfL" type="h1">
            Motivering
          </head>
          <p xml:id="i-VL9QSynBGjcu4EvkquDLAs">
            Försvarsmakten är på väg att förändras från ett stort massmobiliserande
            invasionsförsvar till ett mindre men vassare insatsförsvar. Det
            är bra. Men enligt min mening måste nu Försvarsmakten gå ifrån
            att vara en produktionsapparat till att fokusera på insatsförmågan.
            Det saknas också ett långsiktigt nationellt helhetsperspektiv.
            Försvarspolitiken har till stor del handlat om successiva nedläggningar
            och regionalpolitiska kompensationsaffärer med allt orimligare
            konsekvenser. Allt för stor vikt har lagts på att klara de internationella
            åtagandena och för lite möda har ägnats det territoriella försvaret
            av Sveriges egna gränser. Få har insett vad summan av alla steg
            skulle leda till. Nu har vi hamnat i situationen att Försvarsmakten
            i allt väsentligt har lämnat Sveriges andra stad. Det är enligt
            min mening ett operativt såväl som ekonomiskt misstag. Nu måste
            vi se till den försvarsförmåga vi kan få för varje spenderad krona.
            Det är därför dags att spara resurser genom samordning och sammanföra
            de marina stridskrafterna till Västkusten och Göteborg.
          </p>
          <p xml:id="i-DTwwMQ3Y5U9k6TREbssvV4">
            Att Göteborg har Nordens viktigaste hamn med en enorm betydelse
            för energi-, råvaru- och varuförsörjningen för hela Sverige vet
            vi sedan länge. Inte heller borde den verkliga risken för så kallade
            asymmetriska hot från terrorister vara något okänt. Hotas eller
            störs Göteborg så stannar Sverige. Incidenten för något år sedan
            med en mina rakt in i Göteborgs hjärta visade hur sårbara vi är.
            Och inte ökade tilltron när vi inte fick eller kunde göra något
            på egen hand, utan vi var hänvisade till att ringa Stockholm och
            vänta mycket länge på hjälp därifrån.
          </p>
          <p xml:id="i-Jq2NQ8BmGL6HxRCEkEwPct">
            I en allt mer globaliserad värld är även mjuka sektorer som sjukvård
            och omsorg beroende av en ständig tillförsel av insatsvaror från
            utlandet. Skyddet av Göteborgs medborgare och dess hamn med sina
            varuflöden är en av Sveriges absolut viktigaste uppgifter. Försvaret
            av den viktiga infrastrukturen, av import och export, regionens
            och därmed Sveriges sårbarhet redovisas mer ingående i den västsvenska
            infrastrukturmotionen. Men för att sammanfatta läget så kan man
            konstatera att blockeras Göteborg så stannar Sverige.
          </p>
          <p xml:id="i-9XUbcN59KtPwJ2aCZSiSVB">
            Absolut inget ont om de anställda och värnpliktiga som tjänstgör
            vid Göteborgs garnison. I många fall rör det sig till och med
            om världsledande expertis inom specialiteter som försvarsmedicin
            och sjöbevakning. Alla avtalssoldater och medlemmar i frivilliga
            försvarsorganisationer som t.ex. Lottakåren, som på sin fritid
            frivilligt ställer upp för att försvara sin hemort är också värda
            all vår respekt. Men sett mot uppgiftens betydelse och den ansenliga
            totala mängd resurser som statsmakterna avdelar för försvaret
            av Sverige är det ändå alldeles för lite och fel inriktning för
            ett fullgott försvar av Göteborg.
          </p>
          <p xml:id="i-7LY196kUuimKKLMYaysdcp">
            Stora garnisonsorter som Boden, Karlsborg och Karlskrona har
            alla en lång historia. De etablerades i vad som vid den tiden
            var ödemark för att i enlighet med den tidens strategier och doktriner
            befästa det svenska territoriet. Men tiderna förändras. För Folkpartiet
            kan inte värnandet av aldrig så gamla traditioner vara en ursäkt
            för att behålla en försvarsmakt lokaliserad till fel ställen.
          </p>
          <p xml:id="i-BXYaP9XrAxwSimsHG3awhP">
            För att underlätta både rekrytering och senare tillbakaslussning
            till det civila samhället av framtidens värnpliktiga och soldater
            bör Försvarsmakten vara lokaliserad till de tre storstadsområdena.
            Den tid är förbi då det fanns landskapsregementen i flertalet
            län. I framtiden är det viktigt att Försvarsmakten är närvarande
            med synlig verksamhet där många människor bor och verkar. På så
            sätt skyddas viktiga värden, vinns tilltro och skapas folkförankring.
          </p>
          <p xml:id="i-9xJRBe8YJMnrsW6HAWDDQE">
            Det var ett förhastat och i grunden helt felaktigt beslut att
            lägga ned Amf 4 och flytta de militära helikoptrarna från Säve.
            Frustrationen har varit stor bland Försvarsmaktens anställda som
            har sett att felaktiga beslut har fattats till nackdel för Göteborg
            och för landet som helhet. Vi är många som kämpat hårt för att
            få den dåvarande s-regeringen och Högkvarteret att behålla ett
            starkt försvar av Göteborg. Här har vi alla tyvärr, efter en mångårig
            och hård kamp, fått se oss besegrade av dumheten. Nu får vi kavla
            upp ärmarna och se till att vi rättar till dessa misstag.
          </p>
          <p xml:id="i-J6awTmW9WVdXV28FVMQMjj">
            Vad vi behöver är en integrerad garnison i Göteborg, som förmår
            att möta alla de hot som vi kan komma att ställas inför. Vi behöver
          </p>
          <list xml:id="i-3Ak5CXf7Z6Dvj6CNaJuqjT" style="ul">
            <item xml:id="i-XTbktoeNVWecnUQqQjsLch">
              återupprätta Amf 4 som marint säkerhetsförband
            </item>
            <item xml:id="i-JBEh91oRwAyXGEjzAJCciu">
              lägga tillbaka 12:e helikopterskvadronen till Säve
            </item>
            <item xml:id="i-JQk86mAF1LS3XvR3ykyTez">
              återföra korvetter och minröjare till hemmahamn Göteborg
            </item>
            <item xml:id="i-9qvVX8TuUXeohz6B93SS9X">
              utveckla stadsjägarkonceptet för strid i stad och mot terrorhot.
            </item>
          </list>
          <p xml:id="i-43VWCFcnc6M3WbSK8fSVSn">
            Vi måste organisera Försvarsmaktens verksamhet så att vi kan
            återföra förmågor och förband och utveckla det koncept som varit
            en sådan framgång här i Göteborg. Med full integrering mellan
            försvarsgrenar, mellan civilt och militärt försvar, mellan försvaret
            och göteborgarna. Inte minst den marina kompetensen måste tillvaratas.
            Om de marina stridskrafterna återförs till Gö teborg skulle de
            kunna verka som ett kraftfullt lås in till hela Östersjön. En
            sådan förmåga skulle vara mer kraftfull än vad de flesta anar.
          </p>
          <p xml:id="i-E8wKXcUrChHVvQwdSAUhQr">
            Ett återupprättat starkt försvar för Göteborg är viktigt för
            hela Sverige.
          </p>
        </div>
        <div xml:id="i-QQwShPtqeNsv3JZf1NWzLE" type="signatureBlock">
          <list xml:id="i-MxEJ5coYFmHJMp7XDuopnf">
            <item xml:id="i-AjQ6tWsho7Tq7iB1JwK3Vc" who="i-AvtuWmW4WHMDrctQKwDQuR" type="signature">
              Eva Flyborg (fp)
            </item>
          </list>
        </div>
      </div>
    </body>
  </text>
</TEI>
