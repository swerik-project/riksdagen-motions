<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200506-NU-00366">
  <teiHeader>
    <fileDesc>
      <titleStmt>
        <title>Riskkapital</title>
        <author corresp="i-2Bind9dyirGQ1UMwS9XjsT">av Lennart Axelsson (s)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Riskkapital</title>
          <idno type="rdwebb">GT02N366</idno>
          <rs type="number">N366</rs>
          <orgName type="comitteeAbbreviation">NU</orgName>
          <ref type="dokument_url_text">http://data.riksdagen.se/dokument/GT02N366/text</ref>
          <ref type="dokument_url_html">http://data.riksdagen.se/dokument/GT02N366</ref>
          <ref type="dokumentstatus_url_xml">http://data.riksdagen.se/dokumentstatus/GT02N366</ref>
          <ref type="doc">http://data.riksdagen.se/fil/4DEA7081-45F1-4791-8CB6-6C8BD6217924</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-2Bind9dyirGQ1UMwS9XjsT</idno>
            <name>Lennart Axelsson</name>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-5ZtEmxJd7CiizdHnGoJVHX" type="signed"/>
        <correspContext corresp="i-5ZtEmxJd7CiizdHnGoJVHX">
          <note type="signatory" corresp="i-2Bind9dyirGQ1UMwS9XjsT"/>
        </correspContext>
        <correspAction xml:id="i-WRNvSXr2AtquuvMh1aQdee" type="referral">
          <date when="2005-10-13"/>
        </correspAction>
        <correspAction xml:id="i-KF9ami9eU3zFLXZDky8CsQ" type="dismissal">
          <date when="2005-10-13"/>
        </correspAction>
        <correspAction xml:id="i-SvJGP3LFpyvJuMEfv3LZVq" type="submission">
          <date when="2005-10-05"/>
        </correspAction>
        <correspAction xml:id="i-9bxRLyjEnCf8fJtYWgjz51" type="assigned"/>
        <correspContext corresp="i-9bxRLyjEnCf8fJtYWgjz51">
          <ref type="assignedTo">Näringsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200506/mot_200506_N_366/mot_200506_N_366-0001.pdf"/>
      <div xml:id="i-HxrDQbtedA9KEze2skaAgU" type="motHeader">
        <div xml:id="i-MZ8g8rjqbgue8mNnb3GVDE" type="motTitle"/>
        <div xml:id="i-noMfGK7cTbVJZyQv9ruoH" type="motSubmissionInfo"/>
      </div>
      <div xml:id="i-YCSW3HckeVGWdzGh8C7hP1" type="motBody">
        <div xml:id="i-4fxYbrDfGcWoARwCyqQnNf">
          <p xml:id="i-RzQ3RuAoPvtN15qFme7Kcv">
            2005/06 mnr: N366 pnr: s3312
          </p>
          <p xml:id="i-D4zCeTDZPhrNuVTiWC88Kk">
            Motion till riksdagen 2005/06:N366
          </p>
          <p xml:id="i-F5FxrVnTWJpv4K3HvKTMnZ">
            av Lennart Axelsson (s)
          </p>
          <p xml:id="i-RnZzM3hETeu2WAvgxwu2F">
            Riskkapital
          </p>
          <p xml:id="i-GJ5EicEJayS1kr7drjbiMo">
            Förslag till riksdagsbeslut
          </p>
          <p xml:id="i-9GrKw9V3D1FmBjpBciUMTW">
            Riksdagen tillkännager för regeringen som sin mening vad i motionen
            anförs om riskkapital.
          </p>
          <p xml:id="i-8PTW4cjN6BbzvKwmnBV59W">
            Motivering
          </p>
          <p xml:id="i-6P9ioEi1qW2qyY5TEodmqa">
            Generellt sett råder ingen brist på riskkapital i Sverige idag.
            Enligt en rapport från europeiska riskkapitalföreningen hade Sverige
            under 2004 högst andel riskkapitalinvesteringar i förhållande
            till BNP i hela Europa. Men statistiken ger en delvis skev bild
            av läget på riskkapitalfronten. Merparten av det riskkapital som
            ingår i undersökningen är nämligen s.k. uppköpskapital (buy out),
            dvs. riskkapitalbolag som placerar i mogna och etablerade företag.
            Dessa företag har redan en produkt och en marknad, investeringarna
            görs framför allt för att öka lönsamheten. Riskkapitalbolagen
            äger företagen i endast 3—5 år innan de säljs vidare. Den formen
            av riskkapital kan i bästa fall ha en positiv effekt som finansiell
            smörjolja. I sämsta fall blåser den under kvartalskapitalismens
            värsta avarter och motverkar långsiktig utveckling. Att långsiktiga
            kapitalförvaltare som AP-fonder och försäkringsbolag placerar
            i sådana riskkapitalfonder är därför förvånande. Betydligt viktigare
            för utvecklingen av företagande och sysselsättning är det riskkapital
            som riktas till företagen i ett tidigt skede, s.k. såddkapital,
            startkapital och expansionskapital. Dessa satsningar görs i företag
            som är på väg att utveckla en produkt och introducera den på marknaden.
            Den typen av företag har det betydligt sämre ställt med kapitaltillgången.
            Framför allt är riskkapitalet väldigt ojämnt spritt. Företag som
            är etablerade kring Stureplan i Stockholm och i Malmö och Göteborgs
            city har i allmänhet inte svårt att skaffa riskkapital, betydligt
            svårare är det i skogslänen, i Bergs- lagen, i Norrland eller
            i Småland. Företagen ute i regionerna har också svårt med vanliga
            lån eftersom bankerna drar sig tillbaka till centralorterna.
          </p>
          <pb facs="riksdagen-motions-pdf/data/200506/mot_200506_N_366/mot_200506_N_366-0002.pdf"/>
          <p xml:id="i-E2qkBRtKFNfxLwMA2KzKyS">
            2005/06:N366
          </p>
          <p xml:id="i-PpS7USvp2KdPnUix6WW87h">
            Marknaden klarar alltså inte att förse behövande företag med
            det kapital de behöver för att växa. Inte minst till såddfinansieringen
            är det svårt att få till stånd ett jämnt finansieringsflöde över
            olika konjunkturfaser. Samhället måste därför ta ett övergripande
            ansvar för att lånekapital och riskkapital når ut i hela landet.
            Almi företagspartners bolag ute i regionerna måste ha som en av
            sina mycket viktiga uppgifter att komplettera den finansiella
            infrastrukturen i de områden där det idag brister. Villkoren för
            finansiering och krediter måste bli någotsånär likvärdiga över
            hela landet. Kapitaltillgången får i varje fall inte vara sämre
            i de delar av landet där svårigheterna att få företag att växa
            redan från början är stora. Almi bör också bättre anpassa sin
            verksamhet till de lokala förhållandena. Almis styrelser bör vara
            väl förankrade såväl i det lokala samhället som i det lokala näringslivets
            aktiva företagare. Där lokala och regionala kreditgarantiföreningar
            bildats bör samhällets stöd också kunna kanaliseras genom dessa.
            Kraven på professionalitet i lånegivningen skall vara hög i Almis
            regionala bolag. Regeringens satsning på kunskapsbaserade innovationer
            och företag i tidiga skeden inom Innovationsbron innebär att flera
            olika aktörer nu förs samman i en effektivare organisation. Inriktningen
            får dock inte begränsas till enbart kommersialisering av forskningsresultat
            på högskolorna. Det är lika viktigt att Innovationsbron söker
            sig ut i befintliga industriella miljöer och främjar de nya företag
            som avknoppas där. Den viktigaste insatsen för att förbättra kapitalsituationen
            för svenska företag vore att låta AP-fonderna avsätta en mindre
            del av sitt kapital till riskkapitalinvesteringar för att stimulera
            framväxten av nya och växande företag. Idag har visserligen en
            av fonderna, 6:e AP-fonden en inriktning mot tidigare skeden.
            Men i praktiken har en stor del av satsningarna skett i medelstora
            ganska etablerade företag. AP-fonderna förvaltar ett kapital som
            idag uppgår till ca 650 miljarder kronor. Det skulle räcka med
            att i ett första skede avsätta 0,5 260 av det till investeringar
            i ett tidigt skede för göra en stor skillnad för berörda företag.
            Detta riskkapital måste också placeras på ett sådant sätt att
            det verkligen når ut i regionerna. Detta bör lämpligen kunna ske
            via Almis regionala bolag. Den motsättning som ibland målas upp
            mellan trygga pensionsplaceringar och riskkapital är i huvudsak
            konstruerad. Risken med en placering i ett onoterat företag är
            visserligen större än en motsvarande placering i ett noterat enskilt
            företag. Men genom att satsa på en grupp onoterade företag balanserar
            en riskkapitalfond de oundvikliga förlusterna i merparten av projekten
            med framgångarna i ett fåtal företag så att pensionärernas pengar
            är tryggade och risken sammantaget hamnar på en godtagbar nivå.
            AP-fonderna skulle också kunna utgöra en välbehövlig motvikt till
            den allt mer utbredda kortsiktigheten och överbetoningen av finansiella
            värden inom näringslivet genom att vara mer aktiva i rollen som
            ägare av företag. Fonderna tillåts idag inte äga mer än 10 94
            av ett företag. Om fonderna tilläts ha större ägarandelar i sina
            största innehav skulle deras placeringar kunna främja ett långsiktigt
            och aktivt ägarskap i svenska företag.
          </p>
          <pb facs="riksdagen-motions-pdf/data/200506/mot_200506_N_366/mot_200506_N_366-0003.pdf"/>
          <p xml:id="i-BFYPQKfFBJ6YZhXPE6Xzs6">
            Det grundläggande skälet till att AP-fonderna ska engagera sig
            i växande svenska företag är att pensionärerna har ett starkt
            intresse av att främja tillväxten i Sverige. I slutänden bygger
            ju våra pensioner på att svensk ekonomi och sysselsättning även
            i framtiden är stark. Pensionssystemets uppgift kan då inte enbart
            vara att skapa högsta möjliga avkastning för framtidens pensionärer.
            Det måste också medverka till ökad sysselsättning som genererar
            framtida pensionsinbetalningar. Jobben skapas numera också allt
            oftare i mindre och medelstora företag, inte de stora börsnoterade
            exportföretag i vilka AP-fonderna idag framför allt placerar sina
            pengar.
          </p>
          <p xml:id="i-CTYXWMtS36kdKPHDRNAn5z" type="date">
            Stockholm den 3 oktober 2005
          </p>
          <div xml:id="i-FUJg4EZSSN137aGd7m2s7V" type="signatureBlock">
            <list xml:id="i-3qmBZMTCHU4kDWHD8LJZfc">
              <item xml:id="i-PRPfGx2xW8BHtKveccw5EB" who="i-2Bind9dyirGQ1UMwS9XjsT" type="signature">
                Lennart Axelsson (s)
              </item>
            </list>
          </div>
          <p xml:id="i-DmzrSHcrAFyt8n42cGaDA6">
            2005/06:N366
          </p>
        </div>
      </div>
    </body>
  </text>
</TEI>
