<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1962/mot_1962__ak__339/mot_1962__ak__339-001.pdf"/>
      <fw xml:id="i-YJaLpmX8c7jFebv9twH3pD">
        14 Motioner i Andra kammaren, nr 339 år 1962
      </fw>
      <div type="motHeader" xml:id="i-6WSPRV1Jiarpxqk8LSCriP">
        <div type="motTitle" xml:id="i-4vEA1pskUMTQTyhUvD9AWU"/>
        <div type="motSubmissionInfo" xml:id="i-5cPCK1CvUV5dYKQWMV2YzX"/>
      </div>
      <div type="motBody" xml:id="i-TaB2oFckpYKsnHEvMWvf7u">
        <div xml:id="i-Ukir9ZzBiYsybgg7MfrGvF">
          <p xml:id="i-TvZC2zzdirtHYhdyauf2aV">
            Nr 339
          </p>
          <p xml:id="i-3pX1rztAoCpoyFfWRbKnTB">
            Av herr Hedin m. fl., om förbättrad väderlekstjänst för jordbruket.
          </p>
          <p xml:id="i-KVFAFdKs6xtukqNb8uFSTm">
            (Lika lydande med motion nr 270 i Första kammaren)
          </p>
          <p xml:id="i-QTswEWsQPG9MeKxBVn1UB9">
            Möjligheterna att förutsäga väderleken får i det moderna samhället
            allt större betydelse på skilda områden. Som exempel kan nämnas
            flyget, sjöfarten, fisket samt fritids- och semesterdagsplaneringen.
            Jordbruket blir genom moderna brukningsmetoder alltmer beroende
            av att utnyttja tillfällen med lämpligt väder för vårsådd, för
            ogräs- och skadedjurs- bekämpning och för skörd av olika grödor,
            från vallskörden på försommaren till rotfruktskörden under senhösten.
            Ofta står stora värden på spel, när det gäller att utnyttja timmar
            med bra skördeväder, särskilt i fråga om skörd av olje- växter
            och andra grödor med risk för drösning. För jordbruket har den
            genom TV meddelade väderlekstjänsten haft stor betydelse. Man
            får genom det åskådliga bildmaterialet en helt annan uppfatt-
            ning av väderleksutsikterna än vid enbart muntliga rapporter.
            Nackdelen med den nuvarande TV-sändningen är att den sändes endast
            en gång om dygnet på kvällen. Det skulle vara av stort värde om
            utsändning kunde ske jämväl på morgonen och mitt på dagen. Dessa
            sändningar kunde begränsas till de tider under året, främst vid
            sådd och skörd, när väderleksförutsägelser är särskilt värdefulla.
            Under det gångna året har bl. a. genom initiativ av tidskriften
            Jord och Skog försök gjorts med användande av väderradar vid Arlanda
            som givit sex lantbru- kare i Svealand kontinuerliga rapporter
            om förekomsten av regnområden och regnmoln vilka från Arlanda
            med stor säkerhet har kunnat kartläggas på avstånd upp till 200
            km. Mäktiga åskmoln har kunnat upptäckas på avstånd upp till 450
            km. Trots att försöken bara fortgått två månader har erfarenheterna
            givit vid handen att väderradar har en mycket stor uppgift att
            fylla. Det skulle för lantbruket vara av utomordentligt stort
            värde om det kunde utbyggas ett nät av väderradarstationer över
            hela landet, vilkas iakttagelser i fråga om regnmolnens belägenhet
            och rörelser på lämpligt sätt kan delgivas jord- brukarna. Härvid
            kan man tänka sig en lokal förmedling per telefon genom tele-
            fonsvarare, vilket också har prövats på skilda platser bl.a. i
            enköpingstrakten. Värdefullast vore givetvis om den lokala informationen
            kunde delgivas via TV genom lokal sändning eller centralt med
            områdesvis genomgång. Vilken metod
          </p>
          <pb facs="riksdagen-motions-pdf/data/1962/mot_1962__ak__339/mot_1962__ak__339-002.pdf"/>
          <fw xml:id="i-4ZHRrZZyU1bGTAB8nmWsvM">
            Motioner i Andra kammaren, nr 339 år 1962 15
          </fw>
          <p xml:id="i-YMyzhH2o7zX4J9KuxbYXf5">
            som lämpligen bör komma till användning blir givetvis beroende
            av tekniska förutsättningar och kostnader för olika arrangemang.
            Efter vad det är oss bekant kommer, med början i vår, flygvapnet
            att förse vissa flygflottiljer med väderradaranläggningar så att
            hela landet täcks av ett radarnät. Detta militära väderradarsystem
            borde eventuellt kunna utnyttjas jämväl för civilt bruk för såväl
            lantbrukets som allmänhetens behov. Det synes oss vara angeläget
            att möjligheterna till den förbättrade väderleks- tjänst som av
            oss här antytts snarast utnyttjas. I fråga om väderradarsystemets
            användning torde frågan behöva bli föremål för en utredning, vilken
            dock mycket snart borde kunna framlägga förslag om dess utnyttjande.
            Då en utvidgad väderlekstjänst av detta slag torde ha ett icke
            ringa allmänt intresse synes det rimligt att den bestrides av
            allmänna medel. Då det å andra sidan är ett alldeles speciellt
            lantbruksintresse och då det i viss mån kan före- bygga skördeskador,
            skulle man möjligen kunna ifrågasätta att jämväl skörde- skadefondens
            medel finge anlitas för finansieringen. Med stöd av vad vi här
            anfört hemställes, att riksdagen måtte ge Kungl. Maj:t i uppdrag
            att föranstalta om en undersökning rörande möjligheterna att utöka
            sändningen av väderleksutsikterna i TV under tiden för sådd och
            skörd; samt att tillsätta en utredning för att utröna de tekniska
            och eko- nomiska förutsättningarna för användande av väderradarsys-
            tem för en utökad eventuell lokalt distribuerad väderleks- tjänst.
            Stockholm den 25 januari 1962
          </p>
          <p xml:id="i-WnCi4wgHNcPN4xjQhTbPsm">
            Carl Eric Hedin Rolf Eliasson Lennart Stiernstedt
          </p>
        </div>
      </div>
    </body>
  </text>
</TEI>
