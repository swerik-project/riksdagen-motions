<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200405/mot_200405_MJ_24/mot_200405_MJ_24-0001.pdf"/>
      <pb facs="riksdagen-motions-pdf/data/200405/mot_200405_MJ_24/mot_200405_MJ_24-0001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            2004/05 mnr: MJ24 pnr: s49055
          </p>
          <p>
            Motion till riksdagen 2004/05:MJ24
          </p>
          <p>
            av Yoomi Renström (s) med anledning av prop. 2004/05:150
          </p>
          <p>
            Svenska miljömål — ett gemensamt uppdrag
          </p>
          <p>
            Förslag till riksdagsbeslut
          </p>
          <p>
            1. Riksdagen tillkännager för regeringen som sin mening vad i
            motionen anförs om upprättandet av en avvecklingsplan för giftiga,
            icke nedbrytbara impregneringsmedel. 2. Riksdagen tillkännager
            för regeringen som sin mening vad i motionen anförs om vikten
            av att införa producentansvar för tryckimpregnerade träprodukter.
          </p>
          <p>
            Motivering
          </p>
          <p>
            I propositionen ”Svenska miljömål — ett gemensamt uppdrag” (2004/05:150)
            behandlas bl.a. miljömålet giftfri miljö, dvs. frågan om utfasning
            av giftiga impregneringsmedel samt «införandet av ett producentansvar
            för tryckimpregnerade träprodukter.
          </p>
          <p>
            Avvecklingsplan
          </p>
          <p>
            Runtom i Sverige har hundratals företag tryckimpregnerat virke
            under de senaste 100 åren. I tryckimpregneringens begynnelse användes
            kreosot, men successivt har man gått över till arsenik, cuprinol,
            kopparoxid och kromoxid. En stor del av dessa företag har sedan
            länge lagt ned produktionen och övergett — anläggningarna. = Tillsammans
            med ännu = verksamma impregneringsanläggningar utgör de en tickande
            miljöbomb. Giftiga kemikalier har förorenat jordmassor och vattendrag
            i och runtomkring impregneringsanläggningarna. I vissa fall har
            t.o.m. grundvattnet förgiftats och gjort närliggande brunnar otjänliga.
          </p>
          <pb facs="riksdagen-motions-pdf/data/200405/mot_200405_MJ_24/mot_200405_MJ_24-0002.pdf"/>
          <p>
            2004/05:MJ24
          </p>
          <p>
            Genom EU-direktiv har försäljningen av trä som impregnerats med
            giftiga kemikalier begränsats. Det är dock få som känner till
            de begränsningar som införts och alltjämt innehåller de produkter
            som säljs till allmänheten stora mängder kromoxid och kopparoxid.
            Det finns ett uppdämt behov av information kring alternativ till
            tryckimpregnerat trä. Trots att det sedan ett drygt halvår tillbaka
            är förbjudet att sälja trä som tryckimpregnerats med arsenik (s.k.
            CCA-impregnering) till konsumenter är tryckimpregnering med giftiga
            kemikalier det klart dominerande alternativet på marknaden. Framför
            allt handlar det nu om trä som impregneras med kromoxid och kopparoxid.
            Det har under det senaste decenniet utvecklats olika giftfria
            metoder för att ersätta giftimpregnerat virke med goda resultat
            i tester som utförts vid Sveriges Lantbruksuniversitet (SLU).
            Värmebehandlat trä, lärkträ och linoljeimpregnerat trä finns nu
            på marknaden. Man kan jämföra övergången från att tryckimpregnera
            trä med giftiga kemikalier till mer naturliga produkter med den
            process som var när man upphörde med klorblekning av papper. Det
            var besvärligt i portgången, men när man såg att klorfritt fungerade
            gick det sedan snabbt. Det är en sådan knuff för naturenliga och
            miljövänliga impregneringsalternativ som nu behövs för att marknaden
            skall bringas harmoniera med vad som är miljömässigt önskvärt.
            För att skicka en mycket tydlig signal till marknaden bör en särskild
            avvecklingsplan beträffande giftiga, icke nedbrytbara impregneringsmedel
            upprättas. Planen bör ha ett slutår för när dessa medel skall
            vara utfasade. Förslagsvis bör det kunna ske på fem år, dvs. till
            år 2010.
          </p>
          <p>
            Omhändertagande av restprodukter — producentansvar
          </p>
          <p>
            Bland både användare och kommuner råder okunskap eller oklarhet
            om hur restprodukter (spill, rivningsvirke m.m.) från olika typer
            av tryckimpregnerat virke skall omhändertas. Eventuella merkostnader
            för återlämnande av sådant virke kan leda till att virket inte
            alls blir omhändertaget eller att det kontaminerar andra restprodukter.
            Det bör vara en skyldighet för producenterna som sätter sådana
            produkter på marknaden att ta ansvar för att minimera de samhälleliga
            och miljömässiga merkostnaderna genom att tillhandahålla återtagandesystem.
            Att ta hand om virke som impregnerats med giftiga kemikalier kräver
            särskilda destrueringsanläggningar. Ett sådant återtagandesystem
            kan då också omfatta trävaror som = enligt gällande EU-direktiv
            är undantagna från konsumentförsäljning. Implementeringen av tidigare
            nämnda EU-direktiv måste följas upp med tydliga signaler från
            riksdagen om att en övergång till giftfria metoder är nödvändig.
            En sådan signal kan vara att riksdagen beslutar om att införa
            ett producentansvar för tryckimpregnerade träprodukter. Producentansvarssystemet
            bör kunna bygga vidare på erfarenheter vunna från redan existerande
            system. Systemet bör utformas så att det träffar såväl
          </p>
          <pb facs="riksdagen-motions-pdf/data/200405/mot_200405_MJ_24/mot_200405_MJ_24-0003.pdf"/>
          <p>
            inhemsk produktion som import. Ett producentansvar kan bidra
            till att täcka merkostnaderna för att separat hantera och destruera
            tryckimpregnerat virke och stimulera återtagande. Ett producentansvar
            skulle göra att produktpriserna bättre avspeglade miljökostnaderna
            och därigenom skulle användningen av alternativa, giftfria träprodukter
            stimuleras.
          </p>
          <p>
            Stockholm den 19 maj 2005
          </p>
          <p>
            Yoomi Renström (s)
          </p>
          <p>
            2004/05:MJ24
          </p>
        </div>
      </div>
    </body>
  </text>
</TEI>
