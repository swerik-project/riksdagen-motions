<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201516-JuU-02820">
  <teiHeader>
    <fileDesc>
      <titleStmt>
        <title>Åtgärder för kronvittnen och vittnesskydd</title>
        <author corresp="i-NXkJirA9Eh3xDV8PPU3eVE i-Dkz1KdQBrKqVm9WCptUQaD">av Kent Ekeroth och Adam Marttinen (båda SD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2015/16:2820 av Kent Ekeroth och Adam Marttinen (båda SD)</title>
          <idno type="rdwebb">H3022820</idno>
          <rs type="number">2820</rs>
          <orgName type="comitteeAbbreviation">JuU</orgName>
          <ref type="dokument_url_text">http://data.riksdagen.se/dokument/H3022820/text</ref>
          <ref type="dokument_url_html">http://data.riksdagen.se/dokument/H3022820</ref>
          <ref type="dokumentstatus_url_xml">http://data.riksdagen.se/dokumentstatus/H3022820</ref>
          <ref type="docx">http://data.riksdagen.se/fil/A449E741-C583-4A75-92A5-E6B7A1B2A1F8</ref>
          <ref type="pdf">http://data.riksdagen.se/fil/8AC1D8F0-2D6F-4C85-8AAB-0698C20E778F</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-NXkJirA9Eh3xDV8PPU3eVE</idno>
            <name>Kent Ekeroth</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-Dkz1KdQBrKqVm9WCptUQaD</idno>
            <name>Adam Marttinen</name>
            <state type="partyAffiliation" ref="Q504069">
              <desc>SD</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-5cWvnGD4m7mDvZSJyVmBt4" type="signed"/>
        <correspContext corresp="i-5cWvnGD4m7mDvZSJyVmBt4">
          <note type="signatory" corresp="i-NXkJirA9Eh3xDV8PPU3eVE"/>
          <note type="signatory" corresp="i-Dkz1KdQBrKqVm9WCptUQaD"/>
        </correspContext>
        <correspAction type="submitted" xml:id="i-22zH2k9hHVpfKV1uthxSY9">
          <date when="2015-10-06"/>
          <time when="15:12:32"/>
        </correspAction>
        <correspAction type="referred" xml:id="i-UuhRtPYi8uERgVojCPAv9h">
          <date when="2015-10-13"/>
        </correspAction>
        <correspAction type="assigned" xml:id="i-PdgHF22i322iwk8vnKavbn">
          <date when="2016-06-02"/>
          <time when="13:18:16"/>
        </correspAction>
        <correspContext corresp="i-PdgHF22i322iwk8vnKavbn">
          <ref type="assignedTo">Justitieutskottet</ref>
        </correspContext>
        <correspAction type="behandlas_i" xml:id="i-6G7iBNHduGdkvYQRWLKuTt"/>
        <correspContext corresp="i-6G7iBNHduGdkvYQRWLKuTt">
          <ref type="uppgift">2015/16:JuU1</ref>
          <ref type="ref_dok_id">H301JuU1</ref>
          <ref type="ref_dok_typ">bet</ref>
          <ref type="ref_dok_rm">2015/16</ref>
          <ref type="ref_dok_bet">JuU1</ref>
          <ref type="ref_dok_titel">Utgiftsområde 4 Rättsväsendet</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-T7QBSRV94GYbhXEZMmuqdg"/>
        <correspContext corresp="i-T7QBSRV94GYbhXEZMmuqdg">
          <ref type="uppgift">2015/16:JuU19</ref>
          <ref type="ref_dok_id">H301JuU19</ref>
          <ref type="ref_dok_typ">bet</ref>
          <ref type="ref_dok_rm">2015/16</ref>
          <ref type="ref_dok_bet">JuU19</ref>
          <ref type="ref_dok_titel">Processrättsliga frågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">Motion till riksdagen 2015/16:2820 av Kent Ekeroth och Adam Marttinen (båda SD) Åtgärder för kronvittnen och vittnesskydd</div>
      </div>
      <div type="motBody">
        <div type="motProposal" subtype="förslag">
          <head xml:id="i-Pndz65mnp9isN44HCxetJs">
            Förslag till riksdagsbeslut
          </head>
          <list style="ol">
            <item xml:id="i-SKdr4DAnLjGu9WqHcg9oKX">
              Riksdagen ställer sig bakom det som anförs i motionen om att
              införa ett kronvittnessystem och tillkännager detta för regeringen.
            </item>
            <item xml:id="i-7pKoTD6fbPj98S7UpKZKxx">
              Riksdagen ställer sig bakom det som anförs i motionen om utökad
              vittnesskyddsverksamhet och tillkännager detta för regeringen.
            </item>
            <item xml:id="i-HCVjTeXgzqP1WvC7QotKK">
              Riksdagen ställer sig bakom det som anförs i motionen om att
              införa möjlighet till anonyma vittnen och tillkännager detta för
              regeringen.
            </item>
          </list>
        </div>
        <div type="motContent">
          <head type="h1" xml:id="i-7FsVkGrgohiLThhWovLG4c">
            Motivering
          </head>
          <p xml:id="i-T2VSjPrZSz1cjuiXgaoBwX">
            Genom propositionen 2014/15:37 Strafflindring vid medverkan till
            utredning av egen brottslighet infördes en reglering om strafflindring
            vid medverkande till utredning av egen brottslighet, vilket är
            positivt. Dock anser vi i likhet med tidigare förslag från Sverigedemokraterna
            att man även bör införa ett system med så kallade kronvittnen,
            d.v.s. där strafflindring även kan ges när en tilltalad medverkar
            till utredningen av andras brott, inte bara ens egna.
          </p>
          <p xml:id="i-5WaE6oZyg8ZnhQv5sFR4DJ">
            Som propositionen själv konstaterar (s. 13) har Danmark en sådan
            ordning där ”det ska även beaktas om gärningsmannen lämnat upplysningar
            som är avgörande för utredningen av andras brott”. Även Norge
            har antagit en liknande lag som beaktar om ”den tilltalade i väsentlig
            grad bidragit till uppklarandet av andra brott”.
          </p>
          <p xml:id="i-F5p6WGf5neMhVCiSZ8QzYS">
            Frågan om kronvittnen har behandlats tidigare i Sverige. Fängelsestraffkommittén
            (SOU 1986:14) angav främst tre skäl emot ett sådant system: För
            det första skulle genom kronvittnessystemet ett beteende som annars
            ses som mindre tilltalande, att skvallra på andra, direkt uppmuntras.
            Detta skäl betecknades dock av kommittén inte som tungt vägande.
            För det andra pekade kommittén på risken att de dominerande brottslingarna,
            genom lögner om andra svagare individer som de inte har så mycket
            att frukta från eller genom dimridåer om svårutredda händelser,
            försöker skaffa sig fördelar. För det tredje menade kommittén
            att ett system med kronvittnen, för att ge positiv effekt, måste
            innebära att polisen förespeglar den misstänkte vissa fördelar.
            Det kan då finnas en risk att polisen eller åklagaren skulle kunna
            frestas att ge sken av större fördelar än domstolen kan förväntas
            ge.
          </p>
          <p xml:id="i-QiwJ1mV4Ysuf1Te1KQtSA6">
            Även Beredningen för rättsväsendets utveckling behandlade frågan
            om kronvittnen i sitt slutbetänkande Ett effektivare brottmålsförfarande
            – några ytterligare åtgärder (SOU 2005:117). Bedömningen gjordes
            att det inte nu bör införas en särskild bestämmelse för kronvittnen.
            Vad gäller skälen mot att införa ett sådant system hänvisade utredningen
            till Fängelsestraffkommitténs uttalanden. Ett ytterligare skäl
            som anfördes av utredningen var att bevisvärdet av de uppgifter
            ett kronvittne lämnar kan ifrågasättas.
          </p>
          <p xml:id="i-CCBh1WNe1svwC5okGhn5Uz">
            Vi instämmer inte med de bedömningar som gjorts tidigare utan
            vill se någon form av kronvittnessystem i Sverige i likhet med
            våra grannländer Norge och Danmark. Även Storbritannien har ett
            sådant system.
          </p>
          <p xml:id="i-AFLiZVB3Zbgb99Mm5Mrgv3">
            Att ett kronvittnessystem uppmuntrar ”ett beteende som annars
            ses som mindre tilltalande, att skvallra på andra” får anses som
            ett mycket svagt argument, vilket kommittén själv erkände. Att
            uppmuntra till att ange brottslingar är knappast ”mindre tilltalande”
            utifrån ett samhällsperspektiv.
          </p>
          <p xml:id="i-Sdke3UCC51kLKJzp6RzqxB">
            Kommitténs andra argument om att ”dominerande brottslingar, genom
            lögner om andra svagare individer som de inte har så mycket att
            frukta från eller genom dimridåer om svårutredda händelser, försöker
            skaffa sig fördelar” anser vi också är rätt svagt utifrån hur
            vi vill se ett sådant system. Tanken bör självfallet vara att
            använda brottslingar på lägre nivå i hierarkin för att lagföra
            brottslingar högre upp i en brottskedja eller organisation. På
            samma sätt som propositionen utvecklar tillämpningsområdet för
            strafflindring vid egen brottslighet bör även ett tillämpningsområde
            definieras för medverkan till utredning om andras brottslighet.
            Propositionen anger exempelvis att (s. 22): ”Strafflindring kan
            emellertid inte komma i fråga i alla situationer där den misstänkte
            i och för sig är villig att medverka.” Detta bör även vara fallet
            vid ett kronvittnessystem. Ur ett samhällsperspektiv är det ju
            av större intresse att kunna lagföra ledarna inom den brottsliga
            världen. Skrivningarna rörande kronvittnessystem bör därför innefatta
            att strafflindring inte bör aktualiseras om den samlade bedömningen
            av den position som den eller de individer som anges har samt
            de brott de anges för är av ringa grad. Skrivningarna omkring
            detta får givetvis regleras noggrant men det går att göra det
            tydligt att det handlar om att komma upp i näringskedjan så att
            säga i första hand.
          </p>
          <p xml:id="i-HJXh2cJyeMZHr5bc3MwVgG">
            För det tredje menade kommittén att ett system med kronvittnen,
            för att ge positiv effekt, måste innebära att polisen förespeglar
            den misstänkte vissa fördelar. Det kan då finnas en risk att polisen
            eller åklagaren skulle kunna frestas att ge sken av större fördelar
            än domstolen kan förväntas ge. Detta kan självfallet regleras
            enkelt genom att polis och åklagare får krav på sig att tydligt
            redogöra att det är domstolen som avgör påföljd och straffmätning
            men att medverkan till utredningen tas i beaktande enligt lag.
          </p>
          <p xml:id="i-MitBW2UMRLqTCiBphhM6DQ">
            Slutligen har det även anförts att bevisvärdet av de uppgifter
            ett kronvittne lämnar kan ifrågasättas. Samma farhåga har dock
            diskuterat i frågan om medverkan till utredning av egen brottslighet.
            På sidan 18 i propositionen står det: ”Det är naturligtvis en
            given utgångspunkt att beviskraven upprätthålls även i de fall
            där den tilltalades egna uppgifter ligger till grund för utredningen.
            Behövliga utredningsåtgärder ska alltså vidtas för att kontrollera
            riktigheten av den misstänktes uppgifter, precis som enligt den
            nuvarande ordningen.” Detsamma ska givetvis gälla för ett kronvittnessystem.
          </p>
          <p xml:id="i-WRGfvxWPpq6P9D4fJNxdSW">
            Uppgifter som ett kronvittne lämnar måste vara verifierbara,
            konkreta och vara av väsentlig betydelse för utredningen. Exempelvis
            kan det handla om uppgifter om var stöldgods, vapen som använts
            vid brott, möten, telefonnummer eller personer befinner sig eller
            andra uppgifter som på olika sätt kan verifieras. Precis som regeringen
            anser att det bör ”finnas goda förutsättningar att upptäcka eventuella
            felaktigheter” för medverkan till utredning av egen brottslighet
            anser vi att det även finns goda förutsättningar att upptäcka
            eventuella felaktigheter med ett kronvittnes uppgifter.
          </p>
          <p xml:id="i-XRKp79QT5jCYdP3cu6x1FE">
            Efter samtal med flera personer inom rättsväsendet och brottsbekämpningen
            framgår det att det finns en efterfrågan på att införa ett kronvittnessystem
            i Sverige. Hur stor strafflindring någon ska kunna få får utredas
            närmare. Med beaktande av att argumenten emot kronvittnessystem
            enligt oss är rätt svaga menar vi att fördelarna överväger:
          </p>
          <p xml:id="i-84YJ5BGZwPnPep98R2KdsY">
            - Snabbare handläggningstider, speciellt i mindre komplicerade
            ärenden
          </p>
          <p xml:id="i-KnJbfhELLAearkpjKuzQFU">
            - Kortare häktningstider, mindre häktningar med restriktioner,
            vilket är bra ekonomiskt och mer humant
          </p>
          <p xml:id="i-HqqPEKa27MTpdFtBrDkvP5">
            - Incitament för misstänkta att berätta om sin egen brottslighet
            och andras, vilket ökar chanserna att lagföra personer högre upp
            i hierarkin och andra inblandade.
          </p>
          <p xml:id="i-3zfaxqQ8qTETzDr9NHpD8o">
            Det är med andra ord flera fördelar, inte minst ekonomiskt utan
            även resursmässigt kan det hjälpa brottsbekämpande myndigheter.
            Man kan också se det ur moraliskt/rättsvårdande perspektiv att
            det ger oss större möjligheter att lagföra de människor som tjänar
            mycket pengar på brottslighet, som utnyttjar och skadar andra
            människor och staten.
          </p>
          <p xml:id="i-LeRPNdZG81x1fCCAVZHesS">
            Med ett införande av kronvittnessystem kommer det också ställas
            högre krav på vittnesskydd. Vi anser därmed att det bör tillsättas
            en utredning över hur deras skydd kan förbättras samt en tydlig
            budgetering för att hantera de extrakostnader ett utbyggt vittnesskydd
            medför. Det bör finnas en grupp inom den del av polisen som är
            inriktad mot grov organiserad brottslighet som är specialutbildad
            för just vittnesskydd och får ett helhetsansvar i en sådan process.
          </p>
          <p xml:id="i-XgHm8rfkL6p72HuwtHam9N">
            Utöver detta bör Sverige införa möjlighet till anonyma vittnen
            vilket ska kunna inkludera vissa kategorier inom rättsväsendet,
            t.ex. spanare eller andra, för deras säkerhet och för att de inte
            ska bli igenkända när de utför sitt jobb.
          </p>
        </div>
        <div type="motSignatures">
          <list>
            <item xml:id="i-31RbwKUJssuBsdsCqCX8ZQ">
              Kent Ekeroth (SD)
            </item>
            <item xml:id="i-Qt5CsLjfZy5FCG2oJ571kF">
              Adam Marttinen (SD)
            </item>
          </list>
        </div>
      </div>
    </body>
  </text>
</TEI>
