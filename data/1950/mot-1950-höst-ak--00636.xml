<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1950/mot_1950_höst_ak__636/mot_1950_höst_ak__636-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            6 Motioner i Andra kammaren, nr 636.
          </p>
          <p>
            Nr 630.
          </p>
          <p>
            Av herr Johansson i Stockholm m. fl, i anledning av Kungl. Maj:ts
            proposition, nr 251, angående forcering av vissa materielanskaffningar
            för försvaret m. m.
          </p>
          <p>
            Redan under diskussionen om Marshallplanen framgick tydligt,
            att ett av dess huvudsyften var att befordra en militär upprustning
            i Västeuropa. Detta mål har också nåtts. Det räcker med att hänvisa
            till de beslut, som regeringarna i de s. k. atlantpaktstaterna
            fattat under de senaste måna- derna. Enligt dessa skall exempelvis
            England under tre år öka sina militära rustningar med sammanlagt
            50 miljarder kronor, Frankrike med 30 miljar- der kronor under
            samma tid, Danmark och Norge fördubbla sina militära rustningar
            osv. För de fyra miljarder dollars, som amerikanerna investera
            i Västeuropa, ha de alltså lyckats åstadkomma militära rustningar,
            som många gånger om överstiga denna summa. Även ur denna deras
            synpunkt voro sålunda Marshallanslagen till Västeuropa, såsom
            ett led i krigsförbe- redelserna, väl använda pengar från den
            amerikanska regeringens sida. Denna militära upprustning ökar
            farorna för ett nytt världskrig. Den på- lägger folken olidliga
            bördor, som icke i längden kunna bäras utan att dessa pressas
            ner i ekonomiskt, socialt och kulturellt avseende. Nu skall även
            Sverige vara med i denna militära nyupprustning. Det har icke
            anförts, att det är medlemsskapet i Marshallorganisationen och
            Europa- rådet, som motiverar denna nyupprustning. Däremot åberopas
            koreakriget som skäl för densamma. Att Sverige på grundval av
            ett kolonialkrig, som rasar på andra sidan halvklotet, skulle
            behöva ytterligare öka sin mycket starka militära organisation
            är överraskande. En omfattande svensk upprustning skedde också
            före koreakriget. Redan då krävdes från militärt håll ytterligare
            rustningar av ungefär den omfatt- ning, som regeringen nu föreslår.
            Det angavs skiftande motiv och målsätt- ning för denna upprustning,
            men mest framträdande var propagandan från de kretsar, som ville
            åstadkomma svensk medverkan i de s. k. atlantpakt- staternas politik.
            Det är sålunda typiskt, att högerpartiets våldsamma upp- rustningskrav
            framfördes samtidigt med förslag om åtgärder i syfte att få till
            stånd ett nordiskt försvarsförbund. Andra ville förena upprustningen
            med en direkt svensk anslutning till Atlantpakten, och även från
            högsta militärt håll uttalades liknande åsikter. Detta visar i
            förbigående sagt hur det förhåller sig med en fråga som givits
            mycket stort utrymme i propagandan för ytterligare svensk upprust-
            ning, nämligen påståendet att det är uteslutande mot ett befarat
            angrepp som man vill rusta. De som dela överbefälhavarens mening
            anse tvärtom,
          </p>
          <pb facs="riksdagen-motions-pdf/data/1950/mot_1950_höst_ak__636/mot_1950_höst_ak__636-002.pdf"/>
          <p>
            Motioner i Andra kammaren, nr 636. 7
          </p>
          <p>
            att angriparna under vissa betingelser skola hälsas såsom bundsförvanter
            samt att de svenska rustningarna i ”gynnsamt” fall skola användas
            för an- fallskrig. Alla dessa motiv för upprustningen ha som synes
            ingenting med korea- kriget att göra. Däremot är det tydligt,
            såsom framhålles i propositionen, att tempot i upprustningen har
            ökat ytterligare under koreakriget. Det krävs ju nämligen större
            mängd trupper och mera krigsmateriel, sedan de tidigare västmaktskrigen
            i Indokina, Indonesien, Malacka osv. utvidgats även till Korea.
            Men dessutom har koreakriget ansetts särskilt lämpligt så- som
            förevändning för att åstadkomma en forcerad upprustning enligt
            at- lantpaktstaternas planer och för att dra in så många stater
            som möjligt i direkta krigshandlingar under amerikansk ledning.
            Sålunda har man ju begärt även svenska trupper för kriget i Korea.
            Denna begäran har icke hörsammats, utan tills vidare bestå Sveriges
            insatser av annan sjukvårds- materiel och personal av betydelse
            för kriget. Men i samband med den nya svenska upprustningen sker
            nu inte bara en ytterligare utvidgning av Sve- riges engagemang
            på Korea — ytterligare tio miljoner till ambulanser — utan nu
            framföres också krav om insatser i andra former. Ett land som
            Sverige kan självfallet icke ensamt militärt försvara sig mot
            ett stormaktsangrepp. I verkligheten är den politik landet för
            dess vikti- gaste försvar. De militära resurser som vårt land
            dock måste ha böra ha till uppgift att skapa respekt för landets
            strävan att bevara sin oavhängighet och att icke indra sig i krig
            där det inte har några intressen att bevaka. Sett ur denna synpunkt
            har Sverige mycket stora militära resurser. Det har aldrig varit
            så militärt rustat som nu. Inte ens under det andra världskriget
            nådde Sveriges militära beredskap den höga grad, som nu karakteriserar
            densamma. Därmed är icke sagt, att de medel som användas för militära
            utgifter användas på ett rationellt, ändamålsenligt sätt och ge
            den största möjliga styrkan med hänsyn till de medel, som stå
            till förfogande. Det finns olika meningar om vad som är rimliga
            och lämpliga rustningar för vårt land. Trots de väldiga ökningar
            som nu föreslås, finns det, såsom departementschefen påvisar,
            nya krav som även regeringen tills vidare mot- sätter sig. För
            vår del anse vi, att även regeringens bud driver ntnings- utgifterna
            långt över den gräns, som är rimlig för de svenska skattebetalarn
            och framför allt för folk med små inkomster. Redan nu äro kostnaderna
            för rustningar så stora, att de genomsnittligt belasta en familj
            på fyra personer med 50 kronor i månaden. För att finansiera de
            nya rustningarna lägger man nu på nya skatter, och samtidigt ha
            våldsamma prishöjningar på praktiskt taget alla varor skett även
            av andra anledningar. Tillsammans innebär denna politik, att man
            lägger olidliga bördor på de sämst ställda folkgrupperna. Det
            är enligt vår mening också förkastligt alt genomföra ytterligare
            upprustning, när flertalet aktuella reformer skjuts på framtiden
            under motivering att vi icke
          </p>
          <pb facs="riksdagen-motions-pdf/data/1950/mot_1950_höst_ak__636/mot_1950_höst_ak__636-003.pdf"/>
          <p>
            8 Motioner i Andra kammaren, nr 636.
          </p>
          <p>
            ha råd. Skolundervisningen försämras, den beslutade sjukvårdsreformen
            genomföres inte, folkpensionärerna få icke ett rimligt dyrtidstillägg,
            vi anses inte ha råd att ge den studerande ungdomen verklig ekonomisk
            hjälp, tre- veckorssemestern är fortfarande bara ett löfte och
            tiotusentals småbönder och andra grupper på landsbygden vänta
            förgäves på angelägna vägar, vatten och avlopp osv. Allt detta
            är enligt vår mening också faktorer som man måste ta med i övervägandena
            om vad som är rimliga utgifter till rustningar. Skattebör- dorna
            äro nu så oerhört stora och det är så många viktiga uppgifter,
            som redan blivit eftersatta på grund av upprustningen, att en
            fortsättning av denna politik kommer att få mycket ödesdigra verkningar.
            Jnder hänvisning till vad sålunda anförts hemställes, att riksdagen
            måtte besluta avslå Kungl. Maj:ts proposi- tion nr 251.
          </p>
          <p>
            Stockholm i november 1950.
          </p>
          <p>
            Gustav Johansson. H. Hagberg. Fritjof Lager.
          </p>
        </div>
      </div>
    </body>
  </text>
</TEI>
