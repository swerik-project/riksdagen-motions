<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200910-TU-00536">
  <teiHeader>
    <fileDesc>
      <titleStmt>
        <title>Klimat, cykel och hälsa</title>
        <author corresp="i-5QNmudGpnjjRJCTYzakn9H">av Karin Svensson Smith m.fl. (mp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Klimat, cykel och hälsa</title>
          <idno type="rdwebb">GX02T536</idno>
          <rs type="number">T536</rs>
          <orgName type="comitteeAbbreviation">TU</orgName>
          <ref type="dokument_url_text">http://data.riksdagen.se/dokument/GX02T536/text</ref>
          <ref type="dokument_url_html">http://data.riksdagen.se/dokument/GX02T536</ref>
          <ref type="dokumentstatus_url_xml">http://data.riksdagen.se/dokumentstatus/GX02T536</ref>
          <ref type="doc">http://data.riksdagen.se/fil/42653C84-EAA0-415D-AB57-DDFBDD6E1C1A</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-5QNmudGpnjjRJCTYzakn9H</idno>
            <name>Karin Svensson Smith</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-C2s3YhmmVmNkgvznmmnD4x</idno>
            <name>Per Bolund</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-UFTZBKNRWWLXUXAtcCcVfH</idno>
            <name>Tina Ehn</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-7YbH6oTUwG4Qn94QEVE6as</idno>
            <name>Gunvor G Ericson</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-PPtpTU7erj7n8C4rdQihuK</idno>
            <name>Lage Rahm</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-9hz9iPqymCdhBS9gVoZrbj</idno>
            <name>Thomas Nihlén</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-vvvZzimBP1DBd8Akg7vde" type="signed"/>
        <correspContext corresp="i-vvvZzimBP1DBd8Akg7vde">
          <note type="signatory" corresp="i-5QNmudGpnjjRJCTYzakn9H"/>
          <note type="signatory" corresp="i-C2s3YhmmVmNkgvznmmnD4x"/>
          <note type="signatory" corresp="i-UFTZBKNRWWLXUXAtcCcVfH"/>
          <note type="signatory" corresp="i-7YbH6oTUwG4Qn94QEVE6as"/>
          <note type="signatory" corresp="i-PPtpTU7erj7n8C4rdQihuK"/>
          <note type="signatory" corresp="i-9hz9iPqymCdhBS9gVoZrbj"/>
        </correspContext>
        <correspAction type="numbering" xml:id="i-PaXHepZBqiFhuzxZbYnQQQ">
          <date when="2009-10-08"/>
        </correspAction>
        <correspAction type="submission" xml:id="i-Cs357LHMuzVWQZMwcSp6P5">
          <date when="2009-10-06"/>
        </correspAction>
        <correspAction type="transfer" xml:id="i-9KB5zj66XnFQWc5RwBUHZw">
          <date when="2009-10-06"/>
        </correspAction>
        <correspAction type="assigned" xml:id="i-7BcRad4ZoXjifE5ToFvmRU"/>
        <correspContext corresp="i-7BcRad4ZoXjifE5ToFvmRU">
          <ref type="assignedTo">Trafikutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="motSummary">
          <head xml:id="i-LJZJb26pdMJFShZYPq6ti7">
            1 Sammanfattning
          </head>
          <p xml:id="i-4fTGhcnCTJKuNsUW67hmuj">
            Vi behöver ställa om samhället snabbt för att klara klimatet,
            det är alla överens om. Vi har max tio år på oss enligt FN:s klimatpanel
            för att undvika eventuella tröskeleffekter som är oreparerbara.
            Att öka cyklingens andel av persontransporterna är ett av de allra
            snabbaste sätten att minska utsläppen från denna sektor. Det enda
            som behövs är att ge cykeln högre prioritet så att det blir mer
            attraktivt att cykla och mindre attraktivt att köra bil.
          </p>
          <p xml:id="i-DCJK1FRqU1HdLm3ZHNSoNh">
            I den här motionen försöker vi sätta in cykeln i dess sammanhang,
            det vill säga i stadsplaneringspolitiken. För vi måste sluta trafikplanera
            och istället börja stadsplanera. Allt hänger samman, precis som
            ekosystemet eller blodomloppet i våra kroppar. Blir det bättre
            för cykling, ja då cyklar vi mer. Blir det bättre kollektivtrafik,
            ja då åker vi mer kollektivt. Och samtidigt kör vi mindre bil,
            vilket faktiskt alla tjänar på, det är enormt samhällsekonomiskt
            lönsamt att ställa bilen hemma.
          </p>
          <p xml:id="i-PHb1oLYv35b2UgHyEYMVJ1">
            Det behöver också bli lättare att cykla på landsbygden. Löjligt
            korta bilresor finns i hela landet, inte bara i städerna, och
            de ska i första hand ersättas med cykel och gång.
          </p>
          <p xml:id="i-6MDZ3wK2fHCVqcQ9CwJiVa">
            Vi ser också en moderniserad och uppdaterad syn på bilen. Från
            att ha varit en symbol för frihet och oberoende har den istället
            blivit en symbol för motsatsen. För hur fri är man när det blir
            ett måste att köra bil överallt, när barnen inte kan ta sig till
            skolan på egen hand eller när den lokala affären stänger? När
            man är rädd för att vistas på gatorna för att trafiken känns otrygg
            eller när luften är så smutsig att den är farlig att andas?
          </p>
          <p xml:id="i-836ppJ5EjAjLVCrofgEUmb">
            Motionen är uppdelad i två delar. I den första kan du läsa om
            bilsamhällets framväxt och vilka problem det skapar. Dessa problem
            är grunden till de målsättningar Miljöpartiet har satt för hur
            mycket andelen transporter med cykel bör öka. Vi gör också en
            internationell utblick och målar upp en vision om hur det gröna
            cykelsmarta samhället kan se ut och organiseras, där vi tydligt
            kan se att målen är klart realistiska och på god väg att uppnås
            på andra håll i Europa. I del två återfinns alla våra politiska
            förslag i kort text.
          </p>
          <p xml:id="i-5SYnQUs3SQHqydukoyKVLY">
            Regeringen konstaterar i budgetpropositionen för 2010 att målet
            om att öka andelen resor med cykel inte nåtts. Vi vill med denna
            motion visa på ett antal konkreta åtgärder som kan vända utvecklingen,
            både för klimatet och för folkhälsan.
          </p>
        </div>
        <div type="TOC" xml:id="i-5VErmGD8DSgQpzQjxo7TRL">
          <head xml:id="i-Y5V83xsniCiL7fcyB3ATEh">
            2 Innehållsförteckning
          </head>
          <list>
            <item>
              1 Sammanfattning 1
            </item>
            <item>
              4 Inledning 9
            </item>
            <item>
              5 Bilen som norm i samhällsplaneringen 10
            </item>
            <item>
              6 Cykelns möjligheter för hälsan, jämställdheten och klimatet
              12
            </item>
            <item>
              6.1 Klimatsmart är mänskligt och barnanpassat 12
            </item>
            <item>
              6.2 Den smarta staden 14
            </item>
            <item>
              6.3 Den jämställda staden 16
            </item>
            <item>
              6.4 Den hälsosamma staden 17
            </item>
            <item>
              6.5 Goda exempel 18
            </item>
            <item>
              6.6 Löjligt korta bilresor 19
            </item>
            <item>
              7 Vad behöver göras? 20
            </item>
            <item>
              7.1 Mätbara mål en nyckel till framgång 20
            </item>
            <item>
              7.2 Cykeln måste prioriteras 21
            </item>
            <item>
              7.3 Minska bilytan till förmån för cykeln 22
            </item>
            <item>
              7.4 Öka tryggheten för oskyddade trafikanter 23
            </item>
            <item>
              8 Vem har ansvaret? 25
            </item>
            <item>
              9 Miljöpartiets förslag 26
            </item>
            <item>
              9.1 Gör cykeln till norm i samhällsplaneringen 26
            </item>
            <item>
              9.2 Cykelvägar, cykelbanor och cykelfält ska in i kommunens översiktsplan
              26
            </item>
            <item>
              9.3 Genomför den nationella cykelstrategin 26
            </item>
            <item>
              9.4 Tydliga mål och uppföljning 27
            </item>
            <item>
              9.5 Cykelbokslut 27
            </item>
            <item>
              9.6 Vägverkets regleringsbrev som styrmedel 27
            </item>
            <item>
              9.7 Öronmärk pengar till cykelinfrastruktur och bidrag till kommuner
              28
            </item>
            <item>
              9.8 Obligatoriska cykelboxar och förbud av långa lastbilar i
              storstäder 28
            </item>
            <item>
              9.9 Se över lagstiftningen 29
            </item>
            <item>
              9.10 Enkelriktat, väjningsplikt och zebralag 29
            </item>
            <item>
              9.11 Inför grön våg anpassad för cyklister 30
            </item>
            <item>
              9.12 Bygg billigare cykelbanor 30
            </item>
            <item>
              9.13 Inför bilfri zon kring skolor 31
            </item>
            <item>
              9.14 Maxhastighet 30 km/h där det finns oskyddade trafikanter
              31
            </item>
            <item>
              9.15 Vägverket får i uppdrag att ta fram en strategi för säkra
              gång- och cykelvägar i anslutning till alla skolor senast 2015
              32
            </item>
            <item>
              9.16 Reseavdraget gynnar bilresor 32
            </item>
            <item>
              9.17 Möjliggör lokal förvaltning av trängselavgifterna 32
            </item>
            <item>
              9.18 Förmånsbeskattning som gynnar bilisten 33
            </item>
            <item>
              9.19 Ta bort bilparkeringar för att öka cykelns framkomlighet
              33
            </item>
            <item>
              9.20 Gratis parkeringsplats för bilar ska alltid beskattas 34
            </item>
            <item>
              9.21 Kommunal parkeringsavgift på arbetsparkering 34
            </item>
            <item>
              9.22 Felparkerade bilar 35
            </item>
            <item>
              9.23 Arbetsgivarens roll 35
            </item>
            <item>
              9.24 Resepolicy för myndigheter och statliga bolag 36
            </item>
            <item>
              9.25 Kommunala parkeringsbolag med helhetsgrepp 36
            </item>
            <item>
              9.26 Inte en krona inte en euro till klimatstörande investeringar
              37
            </item>
            <item>
              9.27 Gör Gotland till cykelö 37
            </item>
            <item>
              9.28 Kom ihåg cykelbanan vid byggande av två-plus-väg 38
            </item>
            <item>
              9.29 Cykeln i kollektivtrafiken 38
            </item>
            <item>
              9.30 Prioritera motorfordon vid bristande efterlevnad av trafikregler
              38
            </item>
          </list>
        </div>
        <div type="motProposal" subtype="förslag">
          <head xml:id="i-3NrLzjHRLDJwDP2SN8KD7g">
            3 Förslag till riksdagsbeslut
          </head>
          <list style="ol">
            <item xml:id="i-KJGPra1SXZZc1rTLw4bcL2">
              Riksdagen tillkännager för regeringen som sin mening vad som
              anförs i motionen om att cykeln och kollektivtrafiken bör bli
              norm i kommunal planering, med prioritering av kollektivtrafik
              ifall konflikter mellan dessa uppstår.
            </item>
            <item xml:id="i-DGApA6JxANt6sWDLgnmUtq">
              Riksdagen tillkännager för regeringen som sin mening vad som
              anförs i motionen om att Boverket bör utfärda en rekommendation
              för kommunernas detaljplanering med miniminorm för cykelparkeringar
              vid nyetablering av bostäder och för arbetsplatsparkering. 1
            </item>
            <item xml:id="i-H98athzL77RXQPLVLSr51j">
              Riksdagen tillkännager för regeringen som sin mening vad som
              anförs i motionen om att regeringen bör återkomma till riksdagen
              med förslag om en förändring i plan- och bygglagen som tydliggör
              att kommuner ska ta in planeringen av cykelbanor i översiktsplanen.
              1
            </item>
            <item xml:id="i-RdVZdeBHSP6khbgDSqSwL2">
              Riksdagen tillkännager för regeringen som sin mening vad som
              anförs i motionen om att föreslagna åtgärder i Vägverkets nationella
              cykelstrategi bör genomföras.
            </item>
            <item xml:id="i-TNtZUkV4EWyTvkad2gcAVk">
              Riksdagen beslutar att fastställa ett mål för att 50 % av arbetspendlingen
              i tätorter ska ske med cykel senast 2020.
            </item>
            <item xml:id="i-AjbTxV5CR4iwckcUzrJKpg">
              Riksdagen beslutar att fastställa ett mål för att 25 % av antalet
              persontransporter ska ske med cykel senast 2020.
            </item>
            <item xml:id="i-BMJ5T9c8wFahe86PP2KgBK">
              Riksdagen beslutar att fastställa ett mål för att antalet allvarligt
              skadade cyklister ska mer än halveras jämfört med i dag senast
              2020.
            </item>
            <item xml:id="i-6TVhFsi1VmkxScxKBTxeCF">
              Riksdagen beslutar att fastställa ett mål för att minst 80 %
              av landets cyklister ska känna sig trygga i trafiken senast 2020.
            </item>
            <item xml:id="i-KagiVALTj813nY9SiroDHq">
              Riksdagen tillkännager för regeringen som sin mening vad som
              anförs i motionen om att kommuner och myndigheter ska införa cykelbokslut
              för att visa hur mycket av resurserna som används till cykelåtgärder.
            </item>
            <item xml:id="i-Y7tyf3MrGtvA7NkdHKLcJy">
              Riksdagen tillkännager för regeringen som sin mening vad som
              anförs i motionen om att ändra Vägverkets regleringsbrev så att
              detaljerade och mätbara mål om att öka cyklismen införs med krav
              om återrapportering.
            </item>
            <item xml:id="i-795oR6vscuy72v6U6EXQgT">
              Riksdagen tillkännager för regeringen som sin mening vad som
              anförs i motionen om att öronmärka 2,6 miljarder kronor under
              hela budgetperioden 20102012 för investeringar i säkra gång- och
              cykelvägar.
            </item>
            <item xml:id="i-Pfj86FJ2Uu4evhUrF5CCSg">
              Riksdagen tillkännager för regeringen som sin mening vad som
              anförs i motionen om att införa ett statsbidrag på 50 % av kostnaderna
              till kommuner som delfinansiering av cykelåtgärder.
            </item>
            <item xml:id="i-RHKXXdPrHbc9s5Ju1513bx">
              Riksdagen tillkännager för regeringen som sin mening vad som
              anförs i motionen om att Vägverket i förordning om lokala trafikföreskrifter
              bör föreslå en tillbakadragen stopplinje vid varje signalreglerad
              korsning där cykeltrafik är tillåten.
            </item>
            <item xml:id="i-MdbRsXR18s323GQcfatGNw">
              Riksdagen tillkännager för regeringen som sin mening vad som
              anförs i motionen om att regeringen bör återkomma till riksdagen
              med förslag om förbud mot lastbilar som är längre än 10 meter
              i centrum av alla större städer, enligt modell från Göteborg.
            </item>
            <item xml:id="i-Cvhkv2nF7MNoX29R3ip9Rv">
              Riksdagen tillkännager för regeringen som sin mening vad som
              anförs i motionen om att regeringen bör återkomma med förslag
              om att förbjuda mopeder och andra mindre motorfordon på cykelbanor.
            </item>
            <item xml:id="i-QDM7zMsJbx6fpgdaPmJ3cR">
              Riksdagen tillkännager för regeringen som sin mening vad som
              anförs i motionen om en översyn av plan- och bygglagen samt trafik-
              och parkeringslagstiftningen med utgångspunkt i cyklisternas behov
              samt ur ett klimatperspektiv. 1
            </item>
            <item xml:id="i-3aErwCh2LvMLaxC4dhpddL">
              Riksdagen tillkännager för regeringen som sin mening vad som
              anförs i motionen om att regeringen bör föreslå hur lagstiftningen
              KAL 1954 kan kompletteras med en miljöaspekt för att möjliggöra
              en mer offensiv parkeringspolitik.
            </item>
            <item xml:id="i-C5Fk92ZqV77Yt4qqYMxaT1">
              Riksdagen tillkännager för regeringen som sin mening vad som
              anförs i motionen om att regeringen bör återkomma till riksdagen
              med förslag om att möjliggöra cykeltrafik i motsatt riktning på
              enkelriktade gator med en hastighet upp till 30 km/h.
            </item>
            <item xml:id="i-JxvbH1VDQ7XoSiiThtC7x5">
              Riksdagen tillkännager för regeringen som sin mening vad som
              anförs i motionen om att regeringen bör återkomma till riksdagen
              med förslag om att bilar bör väja för cyklister då cyklisten färdas
              på huvudled.
            </item>
            <item xml:id="i-5X21LyoujvembxHyFQqW5P">
              Riksdagen tillkännager för regeringen som sin mening vad som
              anförs i motionen om att regeringen bör återkomma till riksdagen
              med förslag om att bilister bör väja för cyklister vid övergångsställen
              med cykelbana, och inte bara för fotgängare.
            </item>
            <item xml:id="i-6XnUABdYKdzMVztJyn5Gy5">
              Riksdagen tillkännager för regeringen som sin mening vad som
              anförs i motionen om att en ansvarig myndighet bör utfärda rekommendationer
              för hur man i tätort ska kunna utforma en grön våg anpassad efter
              cyklister, dock med prioritet av kollektivtrafik om en konflikt
              uppstår.
            </item>
            <item xml:id="i-Er7SoTxAH5gAeQuV4pGu1Y">
              Riksdagen tillkännager för regeringen som sin mening vad som
              anförs i motionen om att regeringen genom Vägverkets regleringsbrev
              bör tydliggöra att cykelbanor ska ha hårdgjord yta men inte behöva
              dimensioneras för att klara 12 ton.
            </item>
            <item xml:id="i-WoK22v9P6otv9CYnWDc9Uy">
              Riksdagen tillkännager för regeringen som sin mening vad som
              anförs i motionen om att Boverket bör utfärda rekommendationer
              om bilfria zoner kring alla skolor med självklart undantag för
              skjuts av funktionshindrade och nödvändiga transporter för kommunernas
              detaljplanering. 1
            </item>
            <item xml:id="i-RnrN5pcYLyEgk8aXhxy3cy">
              Riksdagen tillkännager för regeringen som sin mening vad som
              anförs i motionen om att Vägverket bör utfärda en maxhastighet
              på 30 km/h i tätbebyggda områden med oskyddade trafikanter.
            </item>
            <item xml:id="i-6Rxxkpycto28pBbiexruu5">
              Riksdagen tillkännager för regeringen som sin mening vad som
              anförs i motionen om att Vägverket bör ges i uppdrag att ta fram
              en plan för att grundskolor ska ha fungerande och trygga gång-
              och cykelbanor till och från skolan senast 2015.
            </item>
            <item xml:id="i-Nx4d5EgW1YwVCWvHiKK7Sq">
              Riksdagen tillkännager för regeringen som sin mening vad som
              anförs i motionen om att ändra reseavdraget så att det blir avståndsbaserat
              och oberoende av färdmedlet. 2
            </item>
            <item xml:id="i-N9fTdavyZtTC9CBAYphxmx">
              Riksdagen tillkännager för regeringen som sin mening vad som
              anförs i motionen om att regeringen skyndsamt bör återkomma till
              riksdagen med förslag om att trängselavgifter från landets storstäder
              kan förvaltas lokalt för att möjliggöra en grundlagsändring i
              denna fråga. 3
            </item>
            <item xml:id="i-Dqqb66Sec52zf6hoUPw7vy">
              Riksdagen tillkännager för regeringen som sin mening vad som
              anförs i motionen om att ändra förmånsbeskattningen så att drivmedel
              som betalas av arbetsgivaren inte blir billigare än om en privatperson
              gör motsvarande tankning med skattad inkomst. 2
            </item>
            <item xml:id="i-X3fkc9WV12DqSxTWkm1PRd">
              Riksdagen tillkännager för regeringen som sin mening vad som
              anförs i motionen om att Boverket bör utfärda rekommendationer
              för kommunernas detaljplanering om att bilars kantparkeringar
              bör tas bort så att utrymmet kan användas för kollektivtrafik
              eller cykeltrafik. 1
            </item>
            <item xml:id="i-8AmPjqGpUgDvgP9kniFASq">
              Riksdagen tillkännager för regeringen som sin mening vad som
              anförs i motionen om att regeringen bör återkomma till riksdagen
              med förslag om att införa förmånsbeskattning när arbetsgivaren
              tar på sig kostnaden för en parkeringsplats som arbetstagaren
              annars skulle ha betalat. 2
            </item>
            <item xml:id="i-XkZrgzLfqCY4xUCfL9C1E7">
              Riksdagen tillkännager för regeringen som sin mening vad som
              anförs i motionen om att regeringen bör undersöka möjligheterna
              till lagändring så att utrymme skapas för kommuner att ta ut en
              avgift för parkering av fastighetsägare, enligt brittisk eller
              australiensisk modell. 3
            </item>
            <item xml:id="i-VuvvQ5qk92grrtCExXiFmZ">
              Riksdagen tillkännager för regeringen som sin mening vad som
              anförs i motionen om att regeringen bör återkomma till riksdagen
              med förslag om en förändring i parkeringslagstiftningen så att
              ett felparkerat fordon får flyttas efter ett dygn om övriga förutsättningar
              för flyttning är uppfyllda.
            </item>
            <item xml:id="i-H2L59bopDCDyptgbuwPM1U">
              Riksdagen tillkännager för regeringen som sin mening vad som
              anförs i motionen om att regeringen bör återkomma till riksdagen
              med förslag om en förändring i parkeringslagstiftningen så att
              en möjlighet införs att under vissa särskilda förutsättningar
              använda mekaniska anordningar för att låsa fast ett fordons hjul,
              s.k. klampning.
            </item>
            <item xml:id="i-UZ8SdJXe4KYnqb3wZMTJSa">
              Riksdagen tillkännager för regeringen som sin mening vad som
              anförs i motionen om att arbetsgivare bör få lov att skattefritt
              subventionera inköp av en cykel, i likhet med inköp av gymkort.
              2
            </item>
            <item xml:id="i-CFjGNEHt4GkL5J5UphEedQ">
              Riksdagen tillkännager för regeringen som sin mening vad som
              anförs i motionen om en resepolicy som gynnar klimatsmart resande
              för samtliga statliga myndigheter och statsägda bolag.
            </item>
            <item xml:id="i-PsnfbbmPinL9hb1vEUKsCs">
              Riksdagen tillkännager för regeringen som sin mening vad som
              anförs i motionen om att riksdagen och regeringen bör vara ett
              föredöme i fråga om att öka andelen resor med cykel, och för att
              underlätta detta bör bättre parkeringsmöjligheter för cykel ordnas
              i anslutning till både Rosenbad och Riksdagshuset.
            </item>
            <item xml:id="i-6upfTwM44LkaA9AYTtZKWy">
              Riksdagen tillkännager för regeringen som sin mening vad som
              anförs i motionen om att underlätta för kommunerna att införa
              parkeringsbolag som sköter både bil- och cykelparkeringen, och
              där bilparkeringen finansierar cykelparkeringen.
            </item>
            <item xml:id="i-PagGeaX4wmZuDR6pXok4cb">
              Riksdagen tillkännager för regeringen som sin mening vad som
              anförs i motionen om att de medel som i dag planeras för att utvidga
              kapaciteten för flyg-, person- och lastbilstransporter bör överföras
              till investeringar som underlättar för klimatvänliga transporter
              av människor och gods inte en krona till för klimatförstörande
              investeringar.
            </item>
            <item xml:id="i-XSxRr4a96Rt2ZmSpZMmvbG">
              Riksdagen tillkännager för regeringen som sin mening vad som
              anförs i motionen om att Rikstrafiken vid upphandlingen av Gotlandstrafiken
              bör ställa krav på säker och trygg bilparkering i Nynäshamn och
              Oskarshamn och därmed uppmuntra till att lämna bilen på fastlandet.
            </item>
            <item xml:id="i-WyTmrX2ih1PqsoBSJWTvUH">
              Riksdagen tillkännager för regeringen som sin mening vad som
              anförs i motionen om att Vägverket eller kommuner inte ska ta
              bort någon cykelväg eller cykelbar vägren utan att ersätta den
              med en ny likvärdig eller bättre väg.
            </item>
            <item xml:id="i-AzcK6iU2Nt8kvLkRLZfDsm">
              Riksdagen tillkännager för regeringen som sin mening vad som
              anförs i motionen om att regeringen bör återkomma till riksdagen
              med förslag om ändring i kollektivtrafiklagen så att det blir
              obligatoriskt att ställa krav vid upphandlingen så att resenärerna
              ska kunna ta med sig cykeln i kollektivtrafiken, i den mån det
              inte tränger ut resenärer, och att det ska tillhandahållas säkra
              och väderskyddade cykelparkeringar.
            </item>
            <item xml:id="i-PM3HDuR13xULJjmGvF7uTJ">
              Riksdagen tillkännager för regeringen som sin mening vad som
              anförs i motionen om att regeringen bör återkomma till riksdagen
              med förslag om krav vid upphandlingen av interregional trafik
              så att resenärerna ska kunna ta med sig cykeln i kollektivtrafiken,
              i den mån det inte tränger ut resenärer, och att det ska tillhandahållas
              säkra och väderskyddade cykelparkeringar.
            </item>
            <item xml:id="i-63o2uKqAqE4v7uMDKB5szu">
              Riksdagen tillkännager för regeringen som sin mening vad som
              anförs i motionen om att det i Jernhusens regleringsbrev bör införas
              att det ska finnas bra och säkra cykelparkeringar på tågstationer
              för att underlätta kombinationen av cykel och tåg.
            </item>
            <item xml:id="i-8nwW8qkytsmgCDKJXmQvPT">
              Riksdagen tillkännager för regeringen som sin mening vad som
              anförs i motionen om att det i regleringsbrev för Rikspolisstyrelsen
              bör göras gällande att bristande efterlevnad av trafikregler bör
              prioriteras högre när det gäller motorfordon än cyklar, med anledning
              av att motorfordon utgör en större fara för andra trafikanter.
              4
            </item>
          </list>
          <p xml:id="i-BJtTAsKrkRJxevLSyFZc4i">
            1 Yrkandena 2, 3, 16, 23 och 29 hänvisade till CU.
          </p>
          <p xml:id="i-KDCBsHgyLYGuEvuJT9fYii">
            2 Yrkandena 26, 28, 30 och 34 hänvisade till SkU.
          </p>
          <p xml:id="i-Sqf4FTwsAX8abMx3LDRry8">
            3 Yrkandena 27 och 31 hänvisade till KU.
          </p>
          <p xml:id="i-L8dY9jsZ1WCNxj2ggYKzpq">
            4 Yrkande 44 hänvisat till JuU.
          </p>
        </div>
        <div type="motContent">
          <head type="h1" xml:id="i-L5eGPLpEkcnaMKVcD5tRN2">
            4 Inledning
          </head>
          <p xml:id="i-PAB4u6ireBx2eQNzv8f56c">
            Klimatet är vår generations absolut största utmaning. Vi har
            ungefär åtta till tio år på oss att ställa om samhället, enligt
            IPCC, FN:s internationella klimatpanel, annars befarar man att
            så kallade tröskeleffekter kan inträffa då det gått så långt att
            utvecklingen inte går att backa. I detta arbete behöver vi använda
            oss av alla åtgärder som kan minska våra utsläpp. Mycket fokus
            i debatten handlar om de stora systemen som handel med utsläppsrätter
            eller att införa en global koldioxidskatt. Vid klimatmötet i Köpenhamn
            i december 2009 ska världens länder enas om ett nytt avtal, hur
            vi går vidare efter Kyoto. Utmaningarna är stora. Åtgärderna är
            för många människor diffusa och svåra att ta till sig.
          </p>
          <p xml:id="i-WdY7yaFzLX6ZSiDZCWA3C4">
            Det är lätt att glömma att en stor del av utsläppen kommer från
            vårt vardagsliv, från maten vi köper, från vår värme- och elproduktion
            och framför allt från våra transporter. Denna motion handlar om
            vad vi kan göra i Sverige för att uppmuntra fler att cykla. Fokus
            ligger på hur vi kan ställa om våra vardagsresor till att bli
            smartare. Det övergripande syftet är klimatet. Vi måste genomföra
            alla åtgärder, framför allt de snabba. Att ställa bilen hemma
            och ta bussen eller cykeln är en omställning man kan göra över
            en natt. Men då krävs att man vågar prioritera utbyggnad av cykelbanor
            på bekostnad av bilars körfält och parkeringar. Potentialen är
            stor eftersom många bilresor är korta. I Sverige är cirka 30 procent
            av antalet bilresor kortare än 3 km och hälften är kortare än
            5 km. Fortfarande lägger vi stora summor pengar på att bygga nya
            vägar i Sverige medan mindre än en procent av satsningarna går
            till cykelinvesteringar.
          </p>
          <p xml:id="i-QmTA7rGYJpSZmYsUaE9h69">
            Hälsoargumenten talar sitt tydliga språk för ökad cykling. Idag
            ger varje satsad krona cirka 11 kronor tillbaka i förbättrad hälsa.
            Varje år kostar fetma och inaktivitet samhället ungefär 20 miljarder
            kronor. Trots att vi vet detta bygger vi samhällen som skapar
            stillasittande människor barn som inte kan röra sig fritt till
            skola och aktiviteter utan måste köras av sina föräldrar överallt.
            Vi som lever i ett samhälle byggt för bilen måste se med nya ögon
            på de strukturer som vi har skapat, och försöka ta oss ur dem.
            Bilsamhället är inte längre modernt och framtidsinriktat, snarare
            är det omodernt och klimat-osmart.
          </p>
          <p xml:id="i-PMJkJACDjYee7t1pgjup2f">
            Även privatekonomin, framför allt i kristider, är ett gott skäl
            för att cykla. Cykelinvesteringen på några tusen är vad bilen
            kostar under ungefär två månader. I en ekonomisk kris reagerar
            män och kvinnor på olika sätt, som exempel kan nämnas att kvinnorna
            väljer att sälja bilen först om de kan, medan männen väntar till
            sist. Undersökningar visar också att kvinnor och män har olika
            resmönster, och att kvinnor betydligt mer än män både cyklar och
            åker kollektivt. En satsning på ökad cykling är en satsning på
            jämställdheten.
          </p>
          <p xml:id="i-3ZDcvV8sAhyDbqKHfirFA3">
            Trots att forskning som visar på cyklingens potential för klimatet,
            för hälsan och därmed för samhällsekonomin händer väldigt lite.
            Cyklingen minskar till och med i Sverige. Det framstår tydligt
            att cyklingen sällan prioriteras när det väl gäller. Alltför lite
            pengar avsätts i förhållande till bilen, som både historiskt och
            nu i modern tid sätts på piedestal av såväl politiker som planerare.
          </p>
          <p xml:id="i-VaFArN4htfH8qc4S7JBLwd">
            Vi behöver nya styrmedel så att det blir attraktivt för människor
            att ställa bilen och ta cykeln, gärna kombinerat med att gå och
            åka kollektivt. Vi behöver samhällen som bygger på närhetsprincip
            snarare än externa köpcentrum ute längs motorvägarna. Och vi behöver
            se över de lagar som reglerar trafiken så att de är ändamålsenliga
            ur klimat- och cykelperspektiv. Det är dags att vi tar upp kampen
            för en ny modern cykelpolitik som på allvar kan mäta oss med andra
            länder ute i Europa, och för det krävs modiga politiker.
          </p>
          <head type="h1" xml:id="i-VZcq5F3sg9HDVoHUjqaGoj">
            5 Bilen som norm i samhällsplaneringen
          </head>
          <p xml:id="i-StdjvGEhaeYXcXxJEfwTJ5">
            Idag har i genomsnitt varannan person en bil i Sverige. Bilinnehavet
            ökar för varje dag och om dagens ökningstakt håller i sig kommer
            vi om tjugo år att ha det bilinnehav som USA har idag (0,77 bilar
            per person) 1 . Bilägandet utvecklas dock olika i olika samhällsgrupper.
            I Sverige blir det allt vanligare med hushåll som har två eller
            flera bilar, samtidigt som det blir allt vanligare med hushåll
            som inte har någon bil.
          </p>
          <p xml:id="i-7p7b1u2pXkn5YXSHjbqNFV">
            USA är ett skräckexempel utifrån ett klimat- och hälsoperspektiv.
            Knappt tre procent av det totala antalet persontransporter på
            land består av kollektivtrafik, vilket framför allt beror på att
            det amerikanska samhället är uppbyggt ifrån bilen. De flesta städer
            saknar stadskärna, vilket gör dem direkt olämpliga för buss- eller
            spårtrafik. Anmärkningsvärt är att dessa städer trots allt inte
            är de bästa ens för bilister. Resvane­undersökningar har visat
            att de stadsstrukturer som upplevs som smidigast att köra bil
            i inte är de städer där man har verkat för en god framkomlighet
            för bilismen, utan tvärtom 2 . För att vägarna inte ska korka
            igen krävs en fungerande kollektivtrafik. Los Angeles, en stad
            utformad utifrån bilismen, är exempelvis känd för sina bilköer
            och väldigt svår att köra bil i.
          </p>
          <p xml:id="i-W4VY618hdAB1V3hc25xWt5">
            Etableringen av externa köpcentra leder till ett ökat transportbehov,
            och därmed en ökad klimatpåverkan. En studie i Linköping pekar
            på att trafikarbete med bil för dagligvaruinköp kan öka med femtio
            procent i samband med att externhandel byggs ut 3 . Mellan åren
            1980 och 2000 mer än fördubblades antalet externa etableringar
            4 . År 2004 planerade drygt var tredje kommun för en expansion
            av externhandel 5 . Denna utveckling motverkar visionen om att
            minska de tvungna resorna. Korta avstånd till service ökar möjligheterna
            att gå och cykla, därför behöver nyetableringen av externa köpcentra
            avstanna. I både Danmark och Norge finns en restriktiv lagstiftning
            mot nyetablering av externa köpcentra.
          </p>
          <p xml:id="i-MY6PMzn2r6c5EUi7SCvBM1">
            Diskussionen om olika transportsätts förutsättningar måste innehålla
            en viktig aspekt, nämligen att det svenska samhället i grunden
            är byggt med bilen som utgångspunkt. USA sågs som en förebild
            och Sverige var länge biltätast i Europa. Innan bilsamhällets
            framväxt färdades människor med häst och vagn, till fots eller
            med cykel. På 1950-talet var cykeltrafikens andel fem gånger så
            stort som idag. Ungefär samtidigt slog idén igenom om att bilarna
            skulle ta över. Detta ansågs vara det moderna samhället och många
            vägar och gator byggdes för långt fler fordon än vad som senare
            kom att trafikera dem. Ett sådant exempel är Slussen i Stockholm.
            Man var då inte lika medveten som idag om de problem som bilismen
            för med sig i form av buller, hälsorisker, klimat- och partikelutsläpp,
            barriäreffekter med mera. Den då moderna bilanpassade staden har
            kommit att bli den osmarta omänskliga staden. Effekten på cykeltrafikens
            andel av transporterna de senaste tio åren syns i tabell 1 nedan.
            Från 1996 har de successivt minskat från 2,0 procent till 1,3
            procent 20052006. Det verkar som att minskningen avstannat under
            den senare perioden, men statistiken för resor med cykel är bristfällig
            och därmed är det svårt att utläsa tydliga tendenser.
          </p>
          <head type="h1" xml:id="i-QfFzncrMdAozXUsSE8geUM">
            Tabell 1. Transportarbete per person och dag fördelat på färdsätt
            (i km)
          </head>
          <p xml:id="i-S7enRnVyudLEy5QpvPd6h3">
            Källa: SIKA.
          </p>
          <p xml:id="i-16ErRhQJ6ZD6JCk8t1J73L">
            I avhandlingen Bilsamhället redogör Per Lundin för hur bilen
            kom att få den plats i samhället som den har idag. Han menar att
            ingen ställde sig frågan om det verkligen var ett bilsamhälle
            vi ville ha. Alla antog att det var den enda möjliga vägen att
            modernisera och utveckla samhället. De trafiktekniska experterna
            fick makten över problemformuleringen och politiken kapitulerade
            och gjorde, något oreflekterat, experternas förslag till sina
            egna.
          </p>
          <p xml:id="i-R2ZctoGn3g2pWY7rZq1Knm">
            Den enda förebilden var den amerikanska med väl tilltagna parkeringsytor
            och separering mellan bilar och andra transportslag. Den gamla
            stadsbebyggelsen kunde, om den blev kvar, bilda öar i trafikledernas,
            parkeringsområdenas och den glesa bebyggelsens hav 6 . Detta ansåg
            exempelvis Sig Nordqvist, civilingenjör med stort inflytande över
            den svenska trafikplaneringen. Nordqvist gjorde studiebesök i
            USA och kom hem fullastad med argument för att Sverige borde välja
            samma väg. Han är en av dessa experter som fick ett helt avgörande
            inflytande över utvecklingen till ett bilsamhälle.
          </p>
          <p xml:id="i-QQkKyore24feWnV21rmVhU">
            Den oplanerade och explosionsartade ökningen av antalet bilar
            ledde till ökad trängsel och fler olyckor. Svaret kom att bli
            parkeringsnormer och trafikseparering. Bara under 1950-talet steg
            bilinnehavet från en bil på 36 personer till en bil på 13 personer.
            Sverige hade då högst biltäthet i Europa.
          </p>
          <p xml:id="i-FgFyRSJJZozEDH4npY6AB1">
            I samhällsdebatten rådde konsensus om att massbilismen orsakade
            trängsel och säkerhetsproblem, men ingen visste riktigt hur detta
            skulle lösas. Okunskapen och osäkerheten hos de etablerade makthavarna
            gjorde att trafikexperterna med USA som förebild fick stort inflytande.
            Bilentusiasterna var dessutom, precis som idag, mycket välorganiserade.
            Kungliga Automobilklubben (KAK), Motormännens Riksförbund och
            Motorförarnas helnykterhetsförbund påverkade utvecklingen kraftigt
            tillsammans med bilindustrin, oljebolag och vägentreprenörer.
            I den statliga utredningen Vägplan för Sverige som antogs 1958
            blev dessa gruppers åsikter tydligt till politik. Fler och fler
            fick råd att skaffa bil och arbetarrörelsen drev under andra halvan
            av 1950-talet att varje arbetarfamilj skulle ha råd att äga en
            bil.
          </p>
          <p xml:id="i-W8NhNU1dSipDqAFEYy2iaC">
            I Sverige är det framförallt två saker som är orsaken till det
            bilorienterade samhälle vi har idag, parkeringsnormerna och trafiksepareringen,
            som med stor kraft slog igenom och som gav bilen kraftigt företräde
            och försprång framför andra transportslag.
          </p>
          <head type="h1" xml:id="i-RwonCaqNmBpDUGqpqAtCCx">
            6 Cykelns möjligheter för hälsan, jämställdheten och klimatet
          </head>
          <head type="h2" xml:id="i-684MNYaQqisgC1HLWHMqAF">
            6.1 Klimatsmart är mänskligt och barnanpassat
          </head>
          <p xml:id="i-7WFcQ5PSfjJ4KoMjxh7m1p">
            Ett klimatsmart samhälle är också mänskligt. Där får människor
            företräde framför bilar. Det som behövs i det vardagliga livet
            finns i närområdet och gör att det går att cykla och gå dit. Det
            skapar också sociala mötesplatser. Detta i kombination med en
            bekväm och snabb kollektivtrafik gör att bilen bara används när
            den verkligen behövs. Därmed ökar både trafiksäkerheten och barns
            rörelsefrihet.
          </p>
          <p xml:id="i-B1CVAVUW77iFoTT89BY5et">
            Idag består 1020 procent av ytan i en genomsnittlig svensk stad
            av infrastruktur för person- och godstransporter, och vägarna
            står för den allra största delen 7 . Att använda en större del
            av denna yta till kollektivtrafik och cykel är inte bara klimatsmart.
            Mark kan också frigöras för exempelvis bostäder, parker och lekytor
            för barn.
          </p>
          <p xml:id="i-SVz9zGsD6ZEJFPbKHCtoM1">
            Få barn har en säker och trygg skolväg för gång och cykling.
            Undersökningar visar att endast cirka hälften av barnen mellan
            7 och 12 år har tillgång till ett säkert och tryggt vägnät för
            gång till skolan. För cykling var andelen mindre, mellan 3 och
            36 procent. Internationellt finns det många exempel på hur man
            genom fartdämpande åtgärder har lyckats vända negativa trender
            i gång och cykel till skolan, till och med i miljöer som klassats
            som mycket farliga för barn 8 .
          </p>
          <p xml:id="i-Ao2UebyQoU1kgNCe6MedZz">
            Många föräldrar skjutsar av olika skäl sina barn till och från
            skolan. Trafikvanorna har förskjutits mer och mer mot bilen, och
            många föräldrar är med rätta oroliga över trafiksituationen på
            väg till och kring skolan. I undersökningar har det visat sig
            att cirka 90 procent av trafiken i närheten av skolor utgörs av
            föräldrar som skjutsar sina barn till skolan. Denna negativa spiral
            leder till en ständigt försämrad trafiksituation, ökade klimatutsläpp
            och partikel­utsläpp, buller men framför allt sämre hälsa och
            mindre vardagsmotion för barnen. Barn som får möjlighet att röra
            sig i vardagen är friskare, orkar mer och har bättre inlärningsförmåga.
            Fysisk aktivitet varje dag minskar risken för diabetes och övervikt
            samt hjälper till att bygga upp ett starkt skelett. Fysisk aktivitet
            bidrar också till ett ökat välbefinnande, självförtroende och
            ger bättre kondition. Alla dessa faktorer har idag en negativ
            utveckling som enkelt kan vändas genom nya vanor.
          </p>
          <p xml:id="i-9nsehzYqKdFyA3YwAnsdzi">
            En resväg på 2 km tar cirka 8 minuter att cykla och 20 minuter
            att gå för ett barn. Genom att gå till skolan får barnen också
            möjlighet att lära känna sin närmiljö. Att skjutsa sitt barn överallt
            begränsar barnets rörelsefrihet eftersom det blir beroende av
            föräldrarnas tid och tillgång till bil. Många bilresor är korta.
            I Sverige är cirka 30 procent av antalet bilresor kortare än 3
            km och hälften är kortare än 5 km. Om man byter ut alla bilresor
            under 2 km mot cykel eller gång skulle vi på ett år spara 130
            miljoner liter bensin och utsläppen av koldioxid skulle minska
            med 300 000 ton 9 .
          </p>
          <p xml:id="i-EV7Kjnxmgcbw833Pfq12td">
            Ett projekt i Göteborg, På egna ben, har låtit skolor tävla om
            vem som kan få flest elever att gå och cykla till skolan. Det
            har varit mycket framgångsrikt och både barn och föräldrar är
            nöjda. Barnen promenerar eller cyklar tillsammans och får möjlighet
            att prata en stund innan skoldagen börjar. Dessutom får de gratis
            motion, vilket spelar stor roll för hälsan och för inlärningen
            i skolan. Trafikkontoret som står bakom projektet har också utformat
            studiematerial som ska bidra ytterligare till hållbara resvanor
            10 .
          </p>
          <p xml:id="i-7XmpeVbe6zZXywuHtowFYG">
            Ett liknande projekt har också genomförts i Linköping. 18 skolor
            och 2 500 elever deltog. Bilskjutsandet minskade med 40 procent
            bland de 15 procent som normalt skjutsar sina barn till skolan.
            Det innebär 150 uteblivna bilister till skolan och en besparing
            på 3,3 ton koldioxid under en tvåmånadersperiod 11 .
          </p>
          <p xml:id="i-E55Ry5PuvKjZ1SVcCdYLLC">
            Vandrande skolbussar är ett framgångsrikt sätt att få barnen
            att promenera till och från skolan tillsammans i grupp och med
            någon av barnens förälder. Alla som vill kan delta men det lättaste
            är om barnen bor i samma område eller på vägen till skolan, samt
            att de har samma tider i skolan. Antingen hämtar gruppen upp barnen
            hemma eller så bestämmer man en fast mötesplats. De skolor som
            har testat rekommenderar att fem familjer går samman och på så
            sätt ansvarar för en skoldag var i veckan 12 .
          </p>
          <p xml:id="i-EjUUc7JCYLNvceex9M6zjs">
            Många barn har också flera idrotts- och kulturaktiviteter i veckan
            som innebär skjutsning. Ett positivt exempel kommer från tjejfotbollslaget
            Boo FF som numera cyklar till de flesta matcher och träningar.
            I genomsnitt cyklar varje tjej mellan 6 och 8 km till träningarna
            två gånger i veckan. De gånger de måste köra bil samåker de och
            packar bilarna ordentligt fulla. Föreningen samarbetar med företaget
            Respect som hjälper företag och organisationer att minska sin
            klimatpåverkan och är troligtvis landets första klimatneutrala
            ungdomsfotbollslag 13 .
          </p>
          <head type="h2" xml:id="i-WNLEJWVNjLB7eztUCbRKun">
            6.2 Den smarta staden
          </head>
          <p xml:id="i-L4F125TZ6ridSQMvtQrBwp">
            En snabb utblick visar tydligt hur framtidens städer ser ut.
            Cyklingen ökar kraftigt i nästan alla storstäder. Cyklandet har
            ökat med 35 procent i New York City mellan 2007 och 2008 och med
            75 procent från år 2000, dock från en låg nivå. Stadens mål är
            att dubbla antalet resor med cykel till 2015 och tredubbla till
            2020 14 . I Köpenhamn görs sedan länge ett strategiskt arbete
            för att öka andelen cyklister och samtidigt minska biltrafiken.
            Och det har lyckats. År 2006 cyklade 36 procent av dem som skulle
            till jobbet, en ökning från 31 procent år 1995. Målsättningen
            är att Köpenhamn ska bli världens bästa cykelstad och att minst
            50 procent av arbetsresorna ska ske med cykel år 2015 15 .
          </p>
          <p xml:id="i-Bd7Jh76QyQPbUgpS1MdFbz">
            I många andra städer i Europa har man liknande mål och gör stora
            satsningar. Cykeltrafikens andel ligger på runt 12 procent i Sverige,
            på 50-talet var den ungefär fem gånger större. I vissa holländska
            städer ligger cyklandet på runt 25 procent av transporterna. Groningen
            i Nederländerna är en stad med 185 000 invånare där 57 procent
            av personresorna är med cykel 16 . Det är ingen tillfällighet,
            utan beror på medveten planering och målstyrning.
          </p>
          <p xml:id="i-3TcWTnvmgUUgsNY5WhuXVX">
            Vi har mycket att lära från städer ute i Europa. Det handlar
            bland annat om att andra europeiska städer inte anpassat sina
            medeltida stadskärnor efter bilen, vilket underlättar för gång,
            cykel och kollektivtrafik. Skillnaden i ambitionsnivå mellan städer
            i Sverige är också stor. Göteborg har lanserat kampanjen Nya vägvanor
            som vill få resenären att tänka alternativ till bilen. Enligt
            Göteborgs stad skulle en enda bortvald bilresa leda till 10 procent
            mindre trängsel i staden. Detta i kontrast till Stockholm som
            minskat sina anslag till utbyggnad av cykelbanenätet från 120
            miljoner om året till 18,5 miljoner år 2009 17 .
          </p>
          <p xml:id="i-G1UQCb1V2Ty4v8bdboW2eD">
            Begrepp som borde utredas och eventuellt tas in i trafiklagstiftningen
            är cykelgata och lågfartsgata för blandtrafik där cykeltrafiken
            har prioritet. Den gemensamma nämnaren för framgångsrika cykelstäder
            är att politikerna har vågat satsa, och prioritera. Det handlar
            också om att föra in nya kostnader i kommunbudgeten som man inte
            haft förut. En sådan är säkra och väderskyddade parkeringar som
            efterfrågas av många. Avsaknad av detta är ett viktigt skäl till
            att många inte cyklar. Man vågar helt enkelt inte lita på att
            cykeln står kvar när man kommer ut.
          </p>
          <p xml:id="i-NMe8svPqHpuShb71emZtPp">
            En viktig regel för att cykelparkeringen ska bli attraktiv och
            användas är att den ligger nära slutmålet, exempelvis tågstationen
            eller mataffären. Det finns olika varianter av cykelparkeringar.
            En är en box där man kan låsa in cykel, hjälm, regnkläder med
            mera. Den är relativt kostsam och tar mycket plats. I Holland
            och Danmark är cykelförvaring i parkeringshus vanligt förekommande.
            Ofta kombineras det med service i samma byggnad. Många äldre tågstationer
            har möjlighet till den här typen av förvaring eftersom man ofta
            har en del byggnader som inte längre används. Det kräver dock
            ett stort kundunderlag för att vara effektivt. Lund är den enda
            stad i Sverige som hitintills har en liknande parkering vid sin
            tågstation.
          </p>
          <p xml:id="i-KwPuqMCw6SRahg8TCn3H67">
            Två i sammanhanget intressanta processer pågår parallellt i Sverige
            idag. Den ena är en allt högre grad av urbanisering där allt fler
            människor lämnar landsbygden till förmån för stadens utbud av
            framför allt arbete. Den andra är stadsutglesning som innebär
            att städerna sprider ut sig med bebyggelse, externa köpcentrum
            och villamattor som ofta kräver bil för att transporterna sig.
          </p>
          <p xml:id="i-RHjwfoQHhXjVgiymg8vTc9">
            För att få till den smarta staden måste kollektivtrafiken fungera.
            För detta krävs ett underlag där människor inte bor alltför utspritt
            över stora områden. För att cyklingen ska fungera krävs ett samhälle
            som skapar närhet mellan bostad, arbete och service. Här är det
            viktigt att det finns sammanhängande cykelstråk mellan bostadsområden,
            centrum och affärer, och framför allt i områden där det vistas
            mycket barn.
          </p>
          <p xml:id="i-FBa6hyXNUswdQSDNiiQEa9">
            I den bästa av världar fungerar också kombinationen kollektivtrafik
            och cykel så att den sammanhållna resan till arbetet kan börja
            med cykel, fortsätta på pendeln och därefter avslutas med cykel.
            Väl framme tillhandahåller arbetsgivaren en väderskyddad och säker
            cykelparkering. För att människor ska göra det här valet behövs
            ett nytt mindset där man ser cykeln istället för bilen som första
            val när det gäller korta resor.
          </p>
          <p xml:id="i-QDhg8f4C74SPGahd3wXash">
            Men det räcker inte att satsa på cykelinfrastruktur och kollektivtrafik
            för att få bilister att byta transportssätt. Man måste samtidigt
            sända en tydlig signal från samhället om vad som är önskvärt och
            använda sig av olika typer av styrmedel. Exempel på detta är trängselavgifterna
            i Stockholm och höjda avgifter på bilparkeringar. Man måste också
            öka attraktiviteten i cyklandet. Genom att se till att snöröjningen
            fungerar på cykelbanorna på vintern, ha bra halkbekämpning och
            belysning kan man minska de stora säsongsvariationer som i hög
            grad kännetecknar cyklingen. Hög tillgänglighet på service är
            ytterligare ett viktigt instrument. Vid stora knutpunkter är det
            utmärkt med en serviceanläggning för cyklar. Även offentligt finansierade
            pumpar fyller en viktig funktion runt om i staden.
          </p>
          <p xml:id="i-RhUUiDPdvTRdt2ZzCQHmwP">
            Den generella komforten avgörs i stor utsträckning av den mängd
            buller och avgaser man som cyklist utsätts för. För att öka komforten
            är det viktigt att hålla bilars hastigheter nere och minska mängden
            stora lastbilar och öka tryggheten genom att planera korsningar
            för cyklister samt tydligt visa i det offentliga rummet att man
            prioriterar cyklars framkomlighet före bilars.
          </p>
          <head type="h2" xml:id="i-E9QZ12xWEDkWHnhKAaTAxT">
            6.3 Den jämställda staden
          </head>
          <p xml:id="i-3GUACuMtUK2if7K2NiwenP">
            Män och kvinnor transporterar sig på olika sätt. Män åker generellt
            mer bil än kvinnor, och de åker också längre. Kvinnors resmönster
            omfattar ofta en kombination av cykel och kollektivtrafik 18 .
            Forskare vid VTI har tittat på detta och kommit fram till att
            bilen fortfarande är en manlig arena. Många förklaringar pekar
            på kvinnans fortsatta roll som huvudansvarig för barn och hem.
            Hon arbetar ofta närmare hemmet än mannen. Män och kvinnor är
            lika medvetna om bilens negativa aspekter men flera studier visar
            att kvinnor har större förståelse för miljö- och trafiksäkerhetsaspekter.
            De tar också lättare till sig argument som är kritiska till bilismen
            19 . Detta är en viktig aspekt att ta hänsyn till i stadsplaneringen.
          </p>
          <p xml:id="i-BvnDsvqCwwrLV1LJ2aBitr">
            En Sifoundersökning som Stockholm City gjorde i maj 2008 visade
            att det främst är kvinnor mellan 30 och 40 år som är benägna att
            ändra livsstil för att minska sina utsläpp av klimatgaser. Stockholms
            stad har haft ett projekt om att Konsumera smartare som visar
            att männen släpper ut cirka 70 procent och kvinnorna 30 procent
            av de totala utsläppen. Den huvudsakliga orsaken är att män tar
            bilen till jobbet och flyger mer än kvinnor 20 . Detta visar sig
            också i reseavdragen som utnyttjas till två tredjedelar av män,
            vilket innebär att männens bilåkande subventioneras med ungefär
            14 miljarder kronor varje år.
          </p>
          <p xml:id="i-TqzEZgJ81jbDQ78oCP4MK">
            Vi anser att kvinnors prioriteringar borde märkas mer i stadsplaneringen.
            En satsning på förbättrad cykeltrafik är också en satsning på
            ökad jämställdhet. Men det är också en satsning på ökad rättvisa.
            För om man granskar siffrorna som visar att bilinnehavet i landet
            ökar, ser man också att andelen hushåll med fler än en bil ökar,
            och andelen hushåll utan bil ökar. Att lägga majoriteten av infrastruktur­satsningarna
            på de människor som kör bil är alltså en satsning på ökad orättvisa,
            på ökad ojämställdhet och på ökade klimatutsläpp.
          </p>
          <head type="h2" xml:id="i-QvRGjCeGCyY6GKC2vggujE">
            6.4 Den hälsosamma staden
          </head>
          <p xml:id="i-JjbQTdPPucZCqTdcppNodM">
            Satsning på ökad cykling har stora samhällsekonomiska vinster.
            Varje satsad krona ger 11 kr tillbaka 21 . Idag står cyklingen
            står för hela tio procent av resorna men den får bara cirka en
            procent av de 2223 miljarder kronor som satsas av stat och kommun
            på vägnätet varje år 22 . Samtidigt kostar fysisk inaktivitet
            sex miljarder kronor och övervikt minst 16 miljarder kronor årligen
            23 . Målet är att cyklingen ska öka men för att uppnå detta krävs
            en modig politisk prioritering.
          </p>
          <p xml:id="i-BJYiqu2DAzDKZhUqUS3oLR">
            Vardagsmotionen är oerhört viktig för hälsan. Rekommendationen
            från bland annat Världshälso­organisationen WHO för att uppnå
            positiva hälsoeffekter är regelbunden fysisk aktivitet minst 30
            minuter om dagen. Studier visar också att stresstoleransen och
            det allmänna välbefinnandet förbättras av motion. I en tid då
            varannan man och cirka var tredje kvinna i Sverige är överviktig
            eller fet, och cirka 21 procent av barnen 24 , borde finansieringen
            för ökad vardagscykling vara betydligt större än idag. Att öka
            cyklingen leder också till minskade kostnader för samhället. Enligt
            Vägverket blir det en minskad kostnad på 12 000 kronor per år
            för en person i 5060-årsåldern som går från ett inaktivt liv till
            att börja cykla. Det beror bland annat på mindre problem med diabetes,
            högt blodtryck och hjärtsjukdomar.
          </p>
          <p xml:id="i-Y7mGWzqwgUrqr3SSxxPcbS">
            Endast 20 procent av befolkningen över 30 år får tillräckligt
            med fysisk aktivitet i sin vardag. Generellt beräknas otillräckligt
            fysiskt aktiva inte kunna prestera mer än 80 procent av sin kapacitet
            under en normal arbetsdag 25 . Ett positivt exempel kommer från
            Östergötland där de anställda på SISU (SISU Idrottsutbildarna
            är idrottens studie- och utbildningsorganisation) får träna en
            hel timma om dagen på arbetstid. De väljer själva, att cykla till
            jobbet är ett alternativ. På det här sättet har man fått anställda
            att börja träna och samtidigt minskat utgifterna för sjuk personal.
            Man har utvärderat reformen och kan konstatera att det finns ett
            tydligt samband mellan de anställdas prestation och deras kondition.
            Arbetsgivaren har gått med vinst genom att satsa på de anställdas
            hälsa 26 .
          </p>
          <p xml:id="i-4QvBeTQ7Yqr62uBoAYpgJa">
            En viktig anledning till att många inte cyklar är att de inte
            har en cykel i gott skick. En lösning som har testats i två projekt
            har varit att erbjuda de anställda en leasingcykel, ett samarbete
            mellan Eskilstuna kommun, Vägverket Region Mälardalen samt företaget
            Hälsocykeln. Systemet fungerar ungefär som en förmånsbil eller
            en hem-PC och inkluderar service, hjälm, regnkläder och självriskeliminering.
            På ett äldreboende valde cirka 50 av de 100 anställda att prova
            på konceptet. De flesta cyklade redan men 30 procent körde bil
            året runt. I projektet ingick även seminarier och lagtävling för
            att peppa de anställda. De anställda som deltog i projektet ökade
            antalet cykeldagar med nästan 45 procent 27 .
          </p>
          <head type="h2" xml:id="i-UqWC2wqCTHNnmQbSvavTjd">
            6.5 Goda exempel
          </head>
          <p xml:id="i-K8Rj3cu7S3GSfGB1aqUXjP">
            I Odense i Danmark har man gjort en lyckad satsning på att främja
            cykling under fyra års tid. Man genomförde ett 50-tal åtgärder
            för 20 miljoner danska kronor. Efter fyra år hade Odense vunnit
            över 2 000 levnadsår, ökat cyklingen med 24 procent samt minskat
            kollisioner och krascher med 20 procent. Staden gick också med
            vinst. Tack vare minskat insjuknande i kroniska sjukdomar, ökad
            produktivitet på arbetsplatsen, minskad sjukfrånvaro och minskade
            kostnader för trafikskador fick man 33 miljoner danska kronor
            tillbaka. På köpet fick man en mycket attraktiv stad med grönare
            framtoning med fler grönytor, rabatter och dylikt 28 .
          </p>
          <p xml:id="i-4QNrKJRx3APaWwWQZxEwWT">
            Freiburg i Tyskland, ungefär lika stort som Uppsala, är också
            en stad värd att studera. Politikerna har medvetet gjort det lätt
            att cykla och åka kollektivt, och svårt att köra bil. Ungefär
            30 procent av resorna i staden görs med cykel. Eftersom stadskärnan
            är gammal förstod man tidigt att det inte skulle finnas plats
            för särskilt många bilar utan att riva och bygga om. Innerstaden
            är därför bilfri sedan 1973. Insikten gjorde också att man tidigt
            byggde ut spårvägen istället för att som många andra städer lägga
            ner den på 1960- och 70-talet och satsa på bilen som yttransportmedel.
            År 1989 beslutade kommunfullmäktige om ett heltäckande transportsystem
            som bygger på fem huvudprinciper:
          </p>
          <list style="ul">
            <item xml:id="i-WrHPSYwkRD162Y6UUcifLr">
              Dämpa trafiken i bostadsområden. Generell hastighetsbegränsning
              till 30 km/h.
            </item>
            <item xml:id="i-AcGtqeWMTVCG86WfSKNvxo">
              Koncentrera biltrafiken till snabba genomfartsvägar (delvis i
              tunnlar) med få trafikljus och hastighetsbegränsning 70 km/h.
            </item>
            <item xml:id="i-JfWTahxDNX2baZdVqdPiHV">
              Styra ut bilparkering ur staden genom avgifter och regler för
              att stimulera koppling till kollektivtrafik (Park &amp; Ride).
            </item>
            <item xml:id="i-CAcpKyAghncDY9w4geZxat">
              Utbyggnad av kollektivtrafik, integrera spårvägsnätet med nybyggd
              s-bahn (snabba pendeltåg) och järnväg. Lågt insteg i vagnar och
              prioritet i trafiken ger ökad tillgänglighet och snabba transporter.
            </item>
            <item xml:id="i-EgwU49WKneU2zQKHYzdS2i">
              Underlätta för cyklister. I dag finns mer än 500 km kopplade
              cykelbanor och 5 000 cykelparkeringar i innerstaden. Bevakade
              cykelparkeringar finns vid pendeltågsstationer. 29
            </item>
          </list>
          <p xml:id="i-RsBHcWBYSrLUTnGEFHzmEt">
            Alla dessa åtgärder har tillsammans bidragit till en relativt
            hållbar stad som människor trivs i. Politikernas miljötänk löper
            som en råd tråd genom planeringen. Exempelvis har man löst finansieringen
            av utbyggnaden av kollektivtrafiken genom korsfinansiering. Detta
            innebär att kollektivtrafiken ingår i samma bolag som vatten,
            el och gas och att förluster i vissa delar av bolaget täcks av
            vinst i andra. Två nya moderna miljöstadsdelar har byggts på senare
            tid. Trafikplaneringen har varit grunden och man startade tidigt
            med en spårvagnslinje för att kollektivtrafiken skulle vara på
            plats redan när människorna började flytta in. Man har också använt
            sig av ett intressant ekonomiskt styrmedel för att få människor
            att avstå från bil. De som väljer att vara utan bil eller att
            avstå rätten till parkering har fått sänkta hyror. I stadsdelen
            Vauban har detta varit framgångsrikt och endast cirka 80 av 1
            000 hushåll har bil. I hela Freiburg ligger biltätheten på cirka
            280 per 1 000 invånare, vilket kan jämföras med Stockholms län
            som vid årsskiftet 2008/09 låg på 400, vilket var lägst i landet.
            Västra Götalands län låg på 451 och snittet i riket på 463. 30
          </p>
          <p xml:id="i-G5kwitgNk1ss4qMUdTacq2">
            Ett exempel på nytänkande och modern stadsplanering kommer från
            Visby som nu satsar på att binda ihop stadens olika stadsdelar.
            Stadsarkitektkontoret jobbar med att införa silning som innebär
            ett jämnare trafikflöde fördelat på flera parallella stråk. Avstånden
            krymper och resorna blir kortare. Gator som tidigare har varit
            bilfria kan med den nya strategin få biltrafik, men i liten omfattning
            och med låg hastighet. Trafiksepareringen finns dock kvar på vissa
            platser med tyngre trafik 31 .
          </p>
          <p xml:id="i-DCp8qzVNvReMsMep2AsrTw">
            Sedan 1960-talet har stadsplaneringen gått ut på att separera
            olika trafikslag för att få en så säker trafikmiljö som möjligt.
            Bostadsområden skulle vara helt bilfria och bilarna skulle köra
            snabbt och säkert en bit bort. En allvarlig bieffekt var att separeringen
            skapade barriäreffekter mellan områden och långa omvägar för bilister.
            Gång- och cykelvägar upplevdes också som otrygga efter mörkrets
            inbrott eftersom separeringen ledde till alltför lite trafik och
            det blev lätt att känna sig ensam.
          </p>
          <p xml:id="i-N872JiPmsmJP3LbWjfkGD">
            Lund är den stad i Sverige som har högst andel cyklister. Skälet
            till detta är en mycket medveten strategi om att förenkla och
            förbättra för cyklisterna och samtidigt göra det mindre attraktivt
            att köra bil. Man har bland annat gjort tydligt markerade stråk
            med färdvisningar, man visar tydligt i den fysiska miljön genom
            upphöjningar och färgad asfalt, man delar ut cykelkartor och man
            genomför informationsinsatser till kommuninvånarna. Indragen stopplinje,
            så kallade cykelboxar, och grön våg för cyklister är två särskilt
            viktiga åtgärder för att öka cykelns konkurrensförmåga i relation
            till bilen. Många gator är bilfria och cykelparkeringarna har
            hög prioritet. Exempelvis har Lund landets enda parkeringshus
            för cyklar vid tågstationen. Kommunen lånar också ut cyklar till
            privatpersoner till en mycket låg avgift samt erbjuder sina anställda
            tjänstecyklar.
          </p>
          <head type="h2" xml:id="i-89PpN3yZS7KH5eJw6VpTKP">
            6.6 Löjligt korta bilresor
          </head>
          <p xml:id="i-KoEFoG5SWdDdfNDerEZm7E">
            Ungefär hälften av alla bilresor är kortare än 5 kilometer. I
            tätorter är generellt sett en mycket stor andel, cirka 7080 procent,
            kortare än 34 kilometer. Det är där den stora potentialen finns
            för överföring av resor från bil till cykel. Redan en överföring
            av 10 procent av de allra kortaste resorna skulle innebära en
            väsentlig ökning av cykeltrafiken. Den avgörande faktorn för ökad
            cykling är att infrastrukturen är attraktiv. Studier visar att
            varje procents restidsförkortning för cykelresor ger en minskning
            av biltrafikarbetet med 0,3 procent 32 .
          </p>
          <p xml:id="i-48N49MRtA7UgPJZ9WxaBep">
            I Skåne har några kommuner gått samman i projektet Inga löjliga
            bilresor. Målet är att få ner de korta bilresorna på upp till
            5 km. För ett par år sedan var 50 procent av bilresorna i Malmö
            löjligt korta, nu är andelen nere på 36 procent. Genom att skicka
            in ett tävlingsbidrag och berätta om sin löjligaste bilresa kan
            man tävla om en cykel. Ett par exempel på löjliga bilresor är
            33 :
          </p>
          <p xml:id="i-FtFsYEpRstRuzyyx2E5c38">
            Jag tar bilen 1 km i Limhamn för att hämta en pizza. Det värsta
            är att vid pizzerian är det bilkaos med alla som hämtar så det
            tar lång tid innan man hittat en plats att stanna vid. Hade jag
            tagit cykeln och tagit några tidningar om den hade den varit varmare
            än vad den är nu med den löjliga bilresan.
          </p>
          <p xml:id="i-X9A7SyNjshiJSkrkExAyCA">
            Ja, jag har tagit bilen till jobbet (cirka 600 m) därför att
            hemma har jag inte gratis parkering före kl. 18.00.
          </p>
          <p xml:id="i-UVM41VTZLq3JwqJjNDrvhz">
            Jag och pappa tog bilen till postlådan som ligger 25 m från ytterdörren
            och sen tillbaks.
          </p>
          <head type="h1" xml:id="i-hVLM7Xa2qUoeAmh33GCmu">
            7 Vad behöver göras?
          </head>
          <head type="h2" xml:id="i-8icuB3CJSM6rMcHjhakbSu">
            7.1 Mätbara mål en nyckel till framgång
          </head>
          <p xml:id="i-AsFQAn9YVDnwwv9bCc5V9S">
            Vi menar att vi måste lära mer av vår omvärld när det gäller
            satsningar på cykeln. Många städer och länder i Europa ligger
            långt före Sverige när det gäller många av de åtgärder som föreslås
            i den här motionen. En av anledningarna till att vi inte har lyckats
            bättre i Sverige är att vi inte har haft några mätbara mål med
            krav på uppföljning. Detta har också lett till att vi har bristande
            underlag när det gäller att ta reda på hur det förhåller sig idag.
            Därför vill vi ställa ökade krav på Vägverket att ta sitt sektorsansvar
            för cyklingen och vända den nu pågående negativa trenden med minskad
            cykling.
          </p>
          <p xml:id="i-EKhgJqhPG7ShFHVNtNFEsc">
            Miljöpartiet anser att:
          </p>
          <list style="ul">
            <item xml:id="i-9UNV7DH9nUkU7sP42UgeZF">
              50 procent av arbetspendlingen i tätorter ska ske med cykel senast
              2020.
            </item>
            <item xml:id="i-QJFjtWd7G84X1bgkx7grLt">
              25 procent av antalet persontransporter ska ske med cykel senast
              2020.
            </item>
            <item xml:id="i-6BRVNCbyZpXc5TZQ4a12Fq">
              Antalet allvarligt skadade cyklister ska mer än halveras jämfört
              med idag senast 2020.
            </item>
            <item xml:id="i-UhyGbj5wroXa4wXwkSfKmB">
              Minst 80 procent av landets cyklister ska känna sig trygga i
              trafiken senast 2020.
            </item>
          </list>
          <head type="h2" xml:id="i-UfyzWkcW23ckwCrV2eajfP">
            7.2 Cykeln måste prioriteras
          </head>
          <p xml:id="i-MChosaXG4NELu6suUmP796">
            År 2000 utvecklade Vägverket en nationell cykelstrategi. Där
            anges två övergripande mål: att cykeltrafiken ska bli säkrare
            och att cykeltrafikens andel av resorna ska öka. Där konstateras
            att det för att nå målen krävs satsningar på cykeltrafiken i kombination
            med en medveten samhälls­planering. Målsättningen med cykelstrategin
            var att utgöra ett underlag för infrastrukturplanering, fysisk
            planering, länstransport­planer, verksamhetsplanering samt forskning
            och utveckling.
          </p>
          <p xml:id="i-46ye7eXUowADCUWYTc18iL">
            Hittills har tyvärr ambitionerna i cykelstrategin inte tagits
            på allvar, varken vad gäller investeringar eller samhällsplanering.
            Andelen resor med cykel har minskat istället för att öka. Enligt
            de konkreta målen i cykelstrategin angavs att cyklingens andel
            av alla personresor ska öka med en tredjedel fram till 2010, från
            12 till 16 procent. Sedan Vägverket fick sitt uppdrag och satte
            upp målet har cyklingen minskat från 12 till 9 procent bland kvinnor
            och 10 procent bland män 34 . Under dessa år har vi alltså kommit
            längre ifrån målet.
          </p>
          <p xml:id="i-LPpdNkHEhsiKYUpA5kuVbL">
            Med tanke på den negativa utvecklingen för cyklingen de senaste
            åren är det dock osannolikt att Vägverkets cykelstrategi räcker
            för att vända utvecklingen och nå det mål som har satts upp. Därför
            krävs ytterligare initiativ. Vi måste göra det lättare att leva
            med cykel. Pendla, storhandla, transportera barn etc. går utmärkt
            om man har rätt utrustning. Smarta Christianiacyklar, cykelkärror,
            lådor att ha på pakethållaren för att få plats med matpåsarna
            allt finns men används fortfarande alltför sällan. Innovation
            och demonstration av denna typ av transporter bör uppmuntras genom
            Vägverket och Energimyndigheten. Staten måste ta ett större ansvar
            för att på ett pedagogiskt och positivt sätt berätta hur man på
            många platser i landet kan leva ett praktiskt och hälsosamt liv
            utan att äga en bil. Genom att hyra bil de veckor eller helger
            man har behov av den eller vara med i en bilpool sparar man både
            pengar och miljö. Men det kräver också investeringar i form av
            större parkeringar för cyklar, inte bara vid viktiga knutpunkter
            utan även vid mataffärer, fritidsanläggningar med mera.
          </p>
          <p xml:id="i-PTWdKhSsB167MJAsQxeZWw">
            Cykelinfrastrukturen i Sverige måste få kosta mer pengar än idag.
            Miljöpartiet anser att staten bör ta ett större ansvar för att
            öka cyklingen. Vårt budgetförslag från hösten 2008 innehöll därför
            en satsning på 750 miljoner kronor 2010 för investeringar i säkra
            gång- och cykelvägar i det statliga vägnätet, samt ett 50-procentigt
            bidrag till kommunerna för att öka cyklingens andel av persontransporterna.
            Vi trappar sedan upp stödet successivt till 850 miljoner kronor
            2011 och 1 miljard kronor 2012. Det innebär att 2,6 miljarder
            kronor öronmärks under hela budgetperioden för investeringar i
            säkra gång- och cykelvägar.
          </p>
          <p xml:id="i-6iJ9dfYDBykHrNMAnD94nw">
            Åtgärderna kan till exempel gälla bidrag till kommuner som anlägger
            cykelvägar, ändrar korsningar så att det blir indragen stopplinje
            för bilar vid trafikljus (så kallade boxar), hastighetsdämpning
            till 30 km/tim, införande av så kallade stadsgator där olika transportsätt
            kan kombineras på ett säkert sätt med mera. Anslaget bör administreras
            av Vägverket som en del av dess sektorsansvar.
          </p>
          <head type="h2" xml:id="i-NCRHErZEzHdCKs2AVZab5v">
            7.3 Minska bilytan till förmån för cykeln
          </head>
          <p xml:id="i-PTMzNrx4f7iGMUNwZaCn2z">
            En av de viktigaste åtgärderna för att öka cykelresornas andel
            är att våga ta konflikten med bilarna i den fysiska planeringen.
            I dagsläget utgår trafikplaneringen från bilen som norm. Det innebär
            att cykel, liksom kollektivtrafik och fotgängare, ofta får stå
            tillbaka för bilens framkomlighet. Att planera för ökad framkomlighet
            innebär i de allra flesta fall att det underförstått handlar om
            bilarnas framkomlighet. Skulle begreppet framkomlighet breddas
            och även inkludera fotgängare, cyklister och kollektivtrafikresenärer
            skulle åtgärderna bli annorlunda. Större utrymme i stadsmiljön
            skulle prioriteras för dessa andra transportslag.
          </p>
          <p xml:id="i-R2ny5yL35XhEgWt8PKJMTK">
            En cykel mäter en kvadratmeter på vägen, en åttondel av en bil.
            En spårvagn kräver endast 0,75 kvadratmeter per person 35 . Detta
            ytmått visar tydligt vilka transportmedel som är yteffektiva.
            I städer och tätorter där utrymmet alltid är begränsat av bebyggelse
            måste vi alltså använda ytan smartare. Utbyggnad av bilparkeringar
            utanför stadskärnorna, god kollektivtrafik vid knutpunkter samt
            sammanhängande cykelstråk är ett måste för att underlätta för
            människor att inte ta bilen in i staden. Detta så kallade park
            and ride-system kräver en mycket tät kollektivtrafik för att vara
            attraktiv, i kombination med en reserverad parkeringsplats. Parkeringsbiljetten
            gäller ofta som färdbiljett inom kollektivtrafiken i park and
            ride-system.
          </p>
          <p xml:id="i-Y9BDRXSNekMn2ntfrU4TdE">
            Många goda exempel visar att man genom att ta bort parkeringsplatser
            i innerstaden, höja priset på dem som finns kvar och förbättra
            för gång, cykel och kollektivtrafik kan minska antalet bilar.
            Ett försök som gjordes utanför sjukhuset i Karlstad blev framgångsrikt
            36 . Parkeringsplatserna räckte inte till för alla bilar, dessutom
            behövdes en del av ytan till bland annat en helikopterplatta.
            Syftet var alltså att använda ytan mer effektivt. Man började
            ta betalt för personalens p-platser och minskade antalet. Samtidigt
            förbättrade man cykelparkeringen och genomförde en hel del informations­insatser.
            Resultatet blev att framför allt buss, men även cykel, samåkning
            och gång ökade. Bilresorna minskade, likaså andelen personer som
            ville ha fler parkeringsplatser. Investeringen var cirka en miljon
            kronor att jämföra med cirka 70 miljoner som ett nytt p-hus hade
            kostat.
          </p>
          <p xml:id="i-R2GigyWvDNpTFeUMCpAqUG">
            Fakta:
          </p>
          <list style="ul">
            <item xml:id="i-DJsJVp28FnCEi6K7VPcp65">
              Cykelfält målade områden för cykeltrafik som ligger direkt i
              vägbanan
            </item>
            <item xml:id="i-MgRmDW5hFE7W1T25ThZ8Rr">
              Cykelbanor upphöjt område för cykeltrafik bredvid trottoar
            </item>
            <item xml:id="i-Ts8MKiDKuv5DXL56CZ9ncr">
              Cykelväg enskild väg för cykeltrafik, finns främst i mindre tättbebyggda
              områden
            </item>
          </list>
          <p xml:id="i-3ApoAAGC7yz3A8RiGy5QUW">
            Detta exempel är ett bland många där motståndet mot förändringen
            i början är stor, men där de flesta efter ett tag ändå upplever
            det som positivt. Ett annat exempel är cykelfälten på Hornsgatan
            i Stockholm som gav upphov till het politisk strid. I boken 1000
            meter cykelfält som skakade Stockholm kan man läsa om processen
            som ledde fram till de idag mycket populära cykelfälten. Utvärderingar
            visar att olyckorna har blivit färre och cyklisterna fler. På
            Hornsgatan har antalet olyckor sjunkit med hela 75 procent. Cykelbanor
            och cykelfält byggs ut allt mer i Sveriges städer. Ofta orsakar
            de en konflikt med bilismen eftersom de kräver mindre körfält
            för bilar och/eller färre kantparkeringar, men i slutändan är
            ändå de flesta trafikanter nöjda med resultatet.
          </p>
          <head type="h2" xml:id="i-GaW3E5Vq8fKRMmjM2ADkmv">
            7.4 Öka tryggheten för oskyddade trafikanter
          </head>
          <p xml:id="i-6PczA2Ni9pvHQsJzyNbjL6">
            Många människor upplever att det är otryggt att cykla i stadsmiljö.
            Oftast beror det på att bilen har varit utgångspunkten i stadsplaneringen,
            och att fotgängare och cyklister har fått hålla till godo med
            den yta som råkat bli över. För ökad trygghet är det viktigt att
            separera gång- och cykeltrafik, idag blandas de ofta vilket orsakar
            konflikter, olyckor och upplevd osäkerhetskänsla. Tydliga avskiljningar,
            markeringar och övergångsställen skapar en bättre trafikmiljö
            där pendlande cyklister på väg till och från jobbet kan cykla
            snabbt, och fotgängare kan promenera i lugn takt utan att riskera
            att bli påkörda av en cyklist. Detta är också viktigt ur funktionshindrades
            perspektiv eftersom undersökningar visar att många känner sig
            otrygga på ställen med ett stort antal cyklister.
          </p>
          <p xml:id="i-J72eQkDy8yVgAYoRpKwR5e">
            Forskning visar att blandtrafik (bilar och cyklar) upplevs som
            osäkert av cyklisterna. Vid etablering av cykelfält (målade i
            vägbanan) visar sig säkerheten bli högre och bilarnas hastighet
            lägre. Cykelbanor (upphöjda bredvid trottoar) är dyrare att bygga
            och fungerar bra där det inte är så många korsningar. Cykelfälten
            däremot fungerar bäst på en gata med många korsningar och många
            fotgängare. De är också relativt billiga att anlägga eftersom
            man i princip endast flyttar strecken i gatan. De fungerar bra
            för vuxna cyklister på huvudgator med stort cykelflöde, då ökar
            cykelns konkurrenskraft gentemot bilen. I bostadsområden där det
            bor många barn är det däremot bättre med cykelbanor. Cykelfält
            kan upplevas som osäkra, och det är paradoxalt nog också orsaken
            till att de ökar trafiksäkerheten. Varken bilister eller cyklister
            invaggas i falsk trygghet, vilket kan vara fallet med cykelbanorna
            37 .
          </p>
          <p xml:id="i-GahwFBWbWkJHxrUCVzdQU6">
            Bilars hastighet är helt avgörande för hur många och hur allvarliga
            olyckorna blir för oskyddade trafikanter på de ställen där de
            delar samma körbana och där de korsar varandra. En förbättrad
            efterlevnad av hastigheterna kan minska antalet döda med 30 personer
            per år på det kommunala vägnätet. Hastighetsmätningar i tätort
            gjorda 2003 visar att ju lägre tillåten hastighet desto fler kör
            för fort. Ungefär hälften av bilisterna följde hastighetsbegränsningen,
            vid 70 km/h följde nästan dubbelt så många hastighetsbegränsningen
            jämfört med 50 km/h. Vid 30 km/h, där det ofta finns mycket goda
            skäl till låga hastigheter, framför allt vid skolor, kör allra
            flest för fort 38 . Enligt en undersökning från försäkringsbolaget
            If har det skett en trafikolycka eller incident i var fjärde skola
            i Östergötland och Gävleborg 39 .
          </p>
          <p xml:id="i-ToKsbPWGTRfuhJgbonWaiv">
            I Göteborg har man genom gupp, avsmalningar, cykelöverfarter
            och upphöjda övergångsställen lyckats minska bilarnas hastighet
            radikalt. Sedan 1990 har antalet dödade och skadade minskat med
            70 procent. I Stockholm har antalet dödade och skadade däremot
            fördubblats 40 . Den stora skillnaden ligger i att Stockholms
            politiker prioriterat hög hastighet för bilar, trots den negativa
            säkerhetsaspekt som detta för med sig för oskyddade trafikantgrupper.
            Ytterligare en aspekt är att cyklingen i Göteborg minskar samtidigt
            som den ökar i Stockholm, vilket bidrar till komplexiteten i diskussionen
            kring cykling och säkerhet.
          </p>
          <p xml:id="i-HZAJs5ikuHroMkCuDGWAEa">
            Studien Safety in numbers visar att ju fler som går och cyklar
            desto säkrare är det, eftersom bilister tenderar att anpassa sitt
            beteende efter antalet oskyddade trafikanter som finns i närheten.
            Däremot är det så att ju fler som går och cyklar desto mindre
            uppmärksam blir man som fotgängare eller cyklist. Detta samband
            visar att det är bilister och inte cyklister och fotgängare som
            ändrar sitt beteende som leder till ökad säkerhet då antalet oskyddade
            trafikanter ökar 41 .
          </p>
          <p xml:id="i-62MMxaYm9creChWWuQG6Qo">
            För att pendling till och från arbete ska fungera behövs sammanhängande
            cykelbanor och cykelfält, gärna i röd asfalt eller på annat sätt
            tydligt markerade. För att människor ska välja att pendla med
            cykel måste man kunna cykla snabbt och ska inte behöva dela utrymmet
            med fotgängare och bilar. Cykelbanorna bör rensas även från mopeder
            och andra mindre motorfordon för att öka säkerheten. Idag cyklar
            många bara under sommarmånaderna trots att det är lätt att byta
            till vinterdäck och fortsätta cykla med bra kläder. Bra vinterväghållning
            och belysning är nödvändigt för att detta ska fungera.
          </p>
          <p xml:id="i-X68bkTWgjgeEDtZYABtW5L">
            Varje stopp en vardagscyklist tvingas göra motsvarar en extra
            färdsträcka på cirka 140 meter. Ett stopp i en backe flerdubblar
            den energi cyklister behöver för att nå sin normala färdhastighet
            42 . För att ytterligare förstärka cykelns konkurrenskraft gentemot
            bilen understryker dessa siffror att det är viktigt att ta bort
            hinder och underlätta för cyklister att få en sammanhängande resa
            utan onödiga stopp. Grön våg anpassad för cyklisters hastighet
            istället för enbart bilars in till staden på morgonen och grön
            våg ut från stan på eftermiddagen är ett koncept som har fungerat
            bra i Stockholm. Detta håller också bilars hastighet nere, vilket
            är bra för säkerheten.
          </p>
          <head type="h1" xml:id="i-Cvt9dgm5iC9AW6maeQqVw7">
            8 Vem har ansvaret?
          </head>
          <p xml:id="i-XGwPNAuQxQ8XQTTassDjVn">
            Den största delen av cykeltrafiken sker på det kommunala vägnätet,
            det är i huvudsak också kommunen som på lokal nivå planerar för
            cykeltrafiken. Vägverkets regionala kontor ansvarar för viss planering
            av regionala cykelstråk. I detta arbete samarbetar kommunerna,
            länstrafikbolagen, turistföreningarna och cykelorganisationerna.
            Planeringsarbetet behöver dock samordnas. Många olika väghållare
            berörs, vilket är ett stort problem 43 . Generellt är gång- och
            cykelvägar som ligger parallellt med allmän väg Vägverkets ansvar
            och ska skötas enligt samma kriterier som närliggande vägnät.
          </p>
          <p xml:id="i-WpGRmjhUnrj1V7DVXAwm6h">
            I Nationell strategi för ökad och säker cykeltrafik slår Vägverket
            fast: Vägverkets roll som sektorsföreträdare behöver utvecklas
            ytterligare i den kommande planeringen. I denna roll ligger att
            i hög utsträckning agera och samspela med andra aktörer 44 . Miljöpartiet
            menar att denna roll som sektorsföreträdare är oerhört viktig
            och att Vägverket inte har tagit sitt ansvar fullt ut.
          </p>
          <p xml:id="i-CDKGBAPuQVRdV3vHaHPgt2">
            En rapport som Mistra har finansierat visar att de kommuner i
            Sverige som har cykelplaner är mer framgångsrika, har färre svåra
            planeringskonflikter och använder sina resurser mer effektivt.
            Runt en tredjedel av Sveriges kommuner, regioner och organisationer
            med ansvar för trafikplanering behöver ta fram nya cykelplaner
            med uppdaterad information om vad som är bäst ur cykelsynpunkt
            så att de mest kostnadseffektiva åtgärderna kan vidtas, visar
            studien 45 .
          </p>
          <p xml:id="i-VYbAGPMc8ByPbqhTvwkAZD">
            Det är tydligt att cykelpolitiken har präglats av en låt-gå-mentalitet
            som nu visar sig vara mycket ineffektiv och kostsam. I ett PM
            som vi låtit riksdagens utredningstjänst göra framstår problemet
            med dålig cykelplanering som mycket akut. Sveriges kommuner har
            fått svara på frågor om hur mycket man satsat på cykeltrafiken
            i form av cykelbanor de senaste åren, och om investeringarna har
            ökat eller minskat. Utredaren konstaterar att svaren inte ger
            något bra underlag för att svara på frågan. Svaren utgörs av grova
            uppskattningar, vilket beror på att den kommunala redovisningen
            inte är utformad för att hämta efterfrågad information. Kommunerna
            har också ombetts att svara på hur antalet cyklister har utvecklats
            de senaste tio åren. Flera kommuner uppger att cyklandet har varit
            oförändrat eller ökat marginellt. Några kommuner saknar helt data.
            Flera kommuner säger också att de data de har inte är att lita
            på 46 .
          </p>
          <head type="h1" xml:id="i-X8m8mRPvEqs5wAExtuJLHj">
            9 Miljöpartiets förslag
          </head>
          <head type="h2" xml:id="i-Er8rDmYvkMHyiJeQF78Jg4">
            9.1 Gör cykeln till norm i samhällsplaneringen
          </head>
          <p xml:id="i-7cxoa9m7BWiKueYnxbcFXP">
            Bilen är fortfarande norm i planerandet av nya bostadsområden.
            När nya bostäder byggs finns en parkeringsnorm som visar en nivå
            av parkeringsplatser per lägenhet. Motsvarande krav på tillgänglighet
            för kollektivtrafik eller cykelparkeringar finns inte. Bilparkeringsplatser
            tar upp stora ytor, till exempel tar en enda parkerad bil upp
            2530 kvadratmeter en yta stor nog att rymma ett normalt studentrum
            eller minst tio parkerade cyklar. 47
          </p>
          <p xml:id="i-CjM9hScoumgX3tGgm25g3X">
            Miljöpartiet förespråkar att cykeln och kollektivtrafiken blir
            norm i kommunal stadsplanering, med prioritering av kollektivtrafik
            om konflikt mellan dessa uppstår. Detta bör riksdagen ge regeringen
            tillkänna som sin mening. Transportbehoven måste huvudsakligen
            tillgodoses genom kollektivtrafik, cykel och gång. Ett exempel
            är en hållplatsnorm för kollektivtrafik vid planering av ny bebyggelse,
            vilket bör kompletteras med att begränsa antalet parkeringsplatser.
            Denna begränsning bör kopplas till tillgängligheten i kollektivtrafiken
            ju bättre kollektivtrafik, desto lägre antal parkeringsplatser.
            På så sätt ökar tillgängligheten till kollektivtrafiken och antalet
            parkeringsplatser per lägenhet minskar. Det ska också finnas en
            miniminorm för cykelparkeringar. Detta är inte bara relevant för
            ny etablering av bostäder, utan även för arbetsplatsparkering.
            Boverket bör få i uppdrag att utfärda rekommendationer för kommunernas
            detaljplanering utifrån detta perspektiv. Detta bör riksdagen
            ge regeringen tillkänna som sin mening.
          </p>
          <head type="h2" xml:id="i-UcuK4LFPvrYkYCfYdzBAau">
            9.2 Cykelvägar, cykelbanor och cykelfält ska in i kommunens översiktsplan
          </head>
          <p xml:id="i-X8LqQZSb17Dy5dS5en35Ht">
            Samhällsplaneringen sker i hög grad utifrån bilismens behov och
            förhållanden. Cyklisternas trafiksituation glöms ofta bort i den
            tidiga planeringen. För att få en välplanerad trafik vid byggande
            av ny infrastruktur är det viktigt att även cykeltrafiken tas
            med tidigt i planeringsprocessen. Regeringen bör återkomma till
            riksdagen med förslag om att kommuner ska ta in planeringen av
            cykelbanor redan i översiktsplanerna och inte nöja sig med detaljplanen
            som är fallet idag. Detta bör riksdagen ge regeringen tillkänna
            som sin mening.
          </p>
          <head type="h2" xml:id="i-DF8HaWxrToygPhe7fhfPQ6">
            9.3 Genomför den nationella cykelstrategin
          </head>
          <p xml:id="i-TaVw9bhYjPmnXTTrXFsV5R">
            De två övergripande målen i Vägverkets cykelstrategi från år
            2000 är att cykeltrafiken ska bli säkrare och att cykeltrafikens
            andel av resorna ska öka. Strategin definierar fem insatsområden
            som särskilt viktiga: infrastruktur, organisation, kunskapsuppbyggnad,
            kommunikation och uppföljning. De konkreta åtgärderna handlar
            bland annat om att regionala cykelprogram ska skrivas, Vägverket
            ska bygga ett antal demonstrations­projekt, en kunskapsdatabas
            ska skapas och att ramprojekt för forskning och utveckling ska
            sjösättas. Verksamheten ska ledas av en nationell cykelsamordnare
            och i varje region ska regionala samordnare tillsättas för att
            öka samarbetet mellan olika aktörer. Tyvärr har stora delar av
            strategin varken påbörjats eller genomförts. Miljöpartiet anser
            att de föreslagna åtgärderna i cykelstrategin är effektiva för
            att nå målet om ökad cykling och att den därför bör uppdateras
            och genomföras. Detta bör riksdagen ge regeringen tillkänna som
            sin mening.
          </p>
          <head type="h2" xml:id="i-3renxwFLMGHU4WkNS87c1K">
            9.4 Tydliga mål och uppföljning
          </head>
          <p xml:id="i-7xr33WZtdTyxKWBiFdezyN">
            Undersökningar visar tydligt hur viktigt det är att alla kommuner
            och myndigheter som arbetar med cykelinvesteringar utformar mätbara
            mål och har tydliga krav på återrapportering. För att öka andelen
            resor med cykel och öka trafiksäkerheten för cyklister behövs
            därför tydliga mål. Miljöpartiet anser att riksdagen bör fastställa
            följande mål:
          </p>
          <list style="ul">
            <item xml:id="i-MDrcQkLNx59MCKPZGkeyiR">
              50 procent av arbetspendlingen i tätorter ska ske med cykel senast
              2020.
            </item>
            <item xml:id="i-WGJvLPL2xa4fptZnPyTEjQ">
              25 procent av antalet persontransporter ska ske med cykel senast
              2020.
            </item>
            <item xml:id="i-VJLgydhJ9vw1cMX5sZEXAN">
              Antalet allvarligt skadade cyklister ska mer än halveras jämfört
              med idag senast 2020.
            </item>
            <item xml:id="i-2w8jEPJ8xkN9xpYahNx581">
              Minst 80 procent av landets cyklister ska känna sig trygga i
              trafiken senast 2020.
            </item>
          </list>
          <head type="h2" xml:id="i-DqkFNbmmFrw5LTfX9qykZ2">
            9.5 Cykelbokslut
          </head>
          <p xml:id="i-49dniuev7tqz6ohoP32GKe">
            Idag saknas information om cykelsatsningar och cyklismens utveckling
            helt i många kommuner. Utan detta underlag är det omöjligt att
            ta fram strategier för ökad cykling. Miljöpartiet anser därför
            att kommuner, landsting och myndigheter ska införa cykelbokslut
            med mätbara mål och krav på uppföljning för att kunna redovisa
            detaljerat för hur mycket av resurserna som används till cykelåtgärder.
            Detta bör riksdagen ge regeringen tillkänna som sin mening. Inte
            minst är det viktigt att Vägverket upprättar cykelbokslut då de
            har ett nationellt ansvar för cykeltrafiken.
          </p>
          <head type="h2" xml:id="i-CzNcBT3BbGThoG5HPovETH">
            9.6 Vägverkets regleringsbrev som styrmedel
          </head>
          <p xml:id="i-NTn7mwjRYZ2eKKLphskB7Y">
            En av anledningarna till att så lite har hänt på cykelområdet
            trots en ambitiös nationell cykelstrategi är att Vägverket saknar
            tydlig styrning på cykelområdet. Miljöpartiet anser att regeringen
            bör ändra regleringsbrevet till Vägverket så att detaljerade och
            mätbara mål om att öka cyklismen och krav om återrapportering
            införs, på samma detaljnivå som gäller för bilinfrastruktur. Detta
            bör riksdagen ge regeringen tillkänna som sin mening.
          </p>
          <head type="h2" xml:id="i-KkvbKtD8yXp7z6vqCeXcZ5">
            9.7 Öronmärk pengar till cykelinfrastruktur och bidrag till kommuner
          </head>
          <p xml:id="i-YzhycKr8p3sMkmrCVoQDX">
            Ett viktigt skäl till den låga aktiviteten i omställningen till
            ett cykelsmart samhälle är att pengar till cykelinfrastruktur
            generellt sett inte har öronmärkts i budgeten, till skillnad från
            bilinfrastruktur vars anslag är distinkt specificerade. Miljöpartiet
            föreslår därför att regeringen öronmärker 2,6 miljarder kronor
            under hela budgetperioden 20092011 för investeringar i säkra gång-
            och cykelvägar. Detta bör riksdagen ge regeringen tillkänna som
            sin mening. Vi vill också införa ett statsbidrag på 50 procent
            för kommuner som delfinansiering av cykelåtgärder. Detta bör riksdagen
            ge regeringen tillkänna som sin mening. Bidraget ska kunna styras
            till kommuner som identifierar överdimensionerade bilvägar där
            en bilfil enkelt kan göras om till cykelfält, samt till kommuner
            som tar bilparkering och gör om till cykelparkering på platser
            där cykling särskilt ska uppmuntras, som exempelvis kring skolor
            och högskolor.
          </p>
          <head type="h2" xml:id="i-E4xUKEaxJ28KQtQUYgzbLB">
            9.8 Obligatoriska cykelboxar och förbud av långa lastbilar i
            storstäder
          </head>
          <p xml:id="i-4nUpCgdFnugjY1AxBUBaNa">
            På många håll i landet finns så kallade cykelboxar, även benämnda
            indragen stopplinje, framför övergångsställen. Detta innebär att
            bilarnas stopplinje är tillbakadragen och att cyklisterna får
            möjlighet att stanna framför bilarna. Vid grönt ljus får de starta
            först vilket skapar trygghet, framför allt då cyklisterna slipper
            hamna bredvid stora tunga lastbilar. Den näst vanligaste olyckan
            med dödlig utgång som involverar lastbil var kollision med gångtrafikanter
            eller cyklister. Olyckor där cyklister och gångtrafikanter var
            inblandade inträffar oftast när lastbilen svängt och cyklisten
            eller gångtrafikanten hamnat i en död vinkel för lastbilschaufförer
            enligt uppgifter från Trygg-Hansa.
          </p>
          <p xml:id="i-TC4nmZzPDVMTGbY2hugGwr">
            Ett exempel från juli 2009 är då en cyklist i centrala Stockholm
            dödades av en cementbil. Man kan också förbjuda långa lastbilar,
            vilket man har gjort i Göteborgs innerstad. Ett av de huvudsakliga
            skälen är att oskyddade trafikanter med rätta upplever lastbilarna
            som hotfulla på de trånga gatorna. För att underlätta för mindre
            fordon som levererar gods till affärerna i innerstaden har man
            gjort om många gator till så kallade gångfartsområden. Där får
            enbart bilar som lossar och lastar lov att stanna 48 . Miljöpartiet
            anser att alla övergångsställen borde utrustas med en cykelbox,
            olika stor beroende på mängden cyklister som rör sig på vägen.
            Detta bör riksdagen ge regeringen tillkänna som sin mening. Lastbilar
            längre än 10 meter bör av trafiksäkerhetsskäl förbjudas inne i
            centrum av alla större städer. Detta bör riksdagen ge regeringen
            tillkänna som sin mening. Regeringen bör även återkomma med förslag
            om att förbjuda mopeder och andra mindre motorfordon på cykelbanor.
            Detta bör riksdagen ge regeringen tillkänna som sin mening.
          </p>
          <head type="h2" xml:id="i-926hUaJLH8Y8q4ce8A8nog">
            9.9 Se över lagstiftningen
          </head>
          <p xml:id="i-3M5FGeQXC9Jdb3TP5EwpAC">
            Flera olika lagar påverkar trafiken och därmed cyklingen. Det
            är trafikförordningen (TIF) och fordonskungörelsen (FK) som reglerar
            cykeln som fordon och cyklisten som förare. Vägmärkesförordningen
            (VMF) reglerar vägmärken, vägmarkeringar med mera. Kollektivtrafiklagen
            är också viktig, eftersom det är den som avgör om exempelvis det
            vinnande företaget vid en upphandling måste tillhandahålla säkra
            och väderskyddade parkeringar för cyklar och ha tåg och bussar
            som kan transportera cyklar. Eftersom stora delar av lagstiftningen
            är gammal och framtagen med bilen som norm anser Miljöpartiet
            att det är hög tid att göra en översyn och revidering av plan-
            och bygglagen, trafik- och parkeringslagstiftningen och andra
            berörda lagar ur ett klimat- och cykelperspektiv. Detta bör riksdagen
            ge regeringen tillkänna som sin mening. En viktig aspekt handlar
            om möjligheten att ta ut en marknadsmässig avgift för parkeringar.
            Vad gäller garageparkering och tomtmarksparkering är det idag
            inga problem att höja priserna, men kantparkeringar regleras i
            en gammal lag, lagstiftningen KAL 1954. Den är problematisk eftersom
            den säger att man bara får ta ut en avgift så att trafiken inte
            störs, det handlar om trafikens ordnande. Vi anser att denna lagstiftning
            bör kompletteras med en miljöaspekt för att möjliggöra en mer
            offensiv parkeringspolitik. Detta bör riksdagen ge regeringen
            tillkänna som sin mening.
          </p>
          <head type="h2" xml:id="i-F5U5f2XpUuSQie9ijDrv2w">
            9.10 Enkelriktat, väjningsplikt och zebralag
          </head>
          <p xml:id="i-HaSahmDV1it8mUFjm7GhCp">
            Ett exempel på att planeringen skett med bilen som utgångspunkt
            är enkelriktade gator som tvingar cyklister att ta omvägar, trots
            att vägbredden gör det möjligt att låta bilar möta cyklister.
            Att låta cyklister köra mot enkelriktat skulle på många håll öka
            framkomligheten utan att bidra till större risker 49 . Detta är
            sedan länge tillåtet i bland annat i Tyskland, Holland, Schweiz,
            Frankrike, Danmark, England, Österrike, Belgien med flera länder
            50 . Miljöpartiet anser att det borde tillåtas även i Sverige.
            Detta bör riksdagen ge regeringen tillkänna som sin mening.
          </p>
          <p xml:id="i-3v1di7wxReR6Uesr4XJ6vE">
            Ett annat exempel är väjningsplikten. En cykel måste alltid väja
            för en bil, även om cykeln kommer på huvudled och bilen från sidan.
            Miljöpartiet anser att det är dags att se cykeln som ett fordon
            i trafiken och låta bilar väja även för cyklister då cyklisten
            färdas på huvudled. Detta bör riksdagen ge regeringen tillkänna
            som sin mening.
          </p>
          <p xml:id="i-17nh8EzsbnXCTjbXkoPHNz">
            Den så kallade zebralagen som innebär att bilar måste stanna
            för fotgängare vid obevakade övergångsställen vid lägre hastigheter
            har blivit omdebatterad. Ett av problemen är att bilarna ofta
            kommer med hög hastighet. Detta kombineras med att många fotgängare
            tar för givet att bilen ska stanna och därmed blir oförsiktiga.
            Miljöpartiet anser att zebralagen ska gälla även för cyklar, det
            vill säga att bilar måste stanna även då cyklister vill följa
            en cykelbana som går parallellt med ett övergångs­ställe. Detta
            bör riksdagen ge regeringen tillkänna som sin mening. Detta är
            ett bra sätt att visa vilket transportmedel som samhället anser
            ska ha företräde i trafiken. Detta måste dock kombineras med att
            man i gaturummet tydligt visar vad som gäller i form av informations­skyltar,
            avsmalningar av gatan och annat, samt att man kraftigt minskar
            bilarnas hastighet vid övergångsställen till cirka 30 km/h. Gupp
            är inte att förorda då det inte är bra för vare sig kollektivtrafiken
            eller för yrkeschaufförers arbetsmiljö. Vid sådana hastigheter
            är det lättare att ha uppsikt över trafiken runt omkring och oskyddade
            trafikanter blir inte lika utsatta.
          </p>
          <head type="h2" xml:id="i-CuD5o785ssF3wdTyWpRaFb">
            9.11 Inför grön våg anpassad för cyklister
          </head>
          <p xml:id="i-KMhMcosAAN1JfMBJpGHf7D">
            Grön våg anpassad för cyklisters hastighet istället för enbart
            bilars är ett koncept som har fungerat bra i bland annat Stockholm.
            Den gröna vågen går in till staden på morgonen och ut från stan
            på eftermiddagen. Generellt har den gröna vågen varit anpassad
            för bilar, vilket har lett till att cyklisterna sällan har hunnit
            med och därför har fått onödigt många stopp. Grön våg innebär
            ökat trafikflöde genom korsningarna och en tidsvinst för cyklisterna.
            Det håller också bilars hastighet nere, vilket är bra för trafiksäkerheten.
            Vi anser att ansvarig myndighet bör utfärda rekommendationer för
            hur man i tätort ska kunna utforma grön våg anpassad efter cyklister,
            med första prioritet av kollektivtrafik om dessa hamnar i konflikt.
            Detta bör riksdagen ge regeringen tillkänna som sin mening.
          </p>
          <head type="h2" xml:id="i-N6weE7F36WpzBKJsJgp61Z">
            9.12 Bygg billigare cykelbanor
          </head>
          <p xml:id="i-Y38zPAxHb7MVcADoWyp4fn">
            Idag kräver lagen att cykelbanor, precis som bilvägar, byggs
            för att klara fordon på 12 ton. Detta är en gammal regel som är
            kvar från tiden då vi inte hade små och smidiga snöröjningsmaskiner.
            Idag väger de från ungefär ett ton. Detta är bortkastade pengar
            och Miljöpartiet anser att denna regel bör ändras. Däremot vill
            vi behålla de hårdgjorda ytorna som är viktiga ur säkerhetssynpunkt.
            Detta bör riksdagen ge regeringen tillkänna som sin mening. Så
            kallade sommarcykelvägar belagda med grus är inte tillräckligt
            bra ur trafiksäkerhetssynpunkt och bör bytas ut på cykelvägar
            som används eller som har potential att användas till pendling
            året runt.
          </p>
          <head type="h2" xml:id="i-MGi9vtY1d9dCdKDvggoNzN">
            9.13 Inför bilfri zon kring skolor
          </head>
          <p xml:id="i-8cvUfiMXwSEVh8PbS9cywT">
            Många framgångsrika kommunala exempel visar att det finns en
            stor potential att minska bilåkandet till skolor, och samtidigt
            förbättra säkerheten, minska utsläppen av klimatgaser och öka
            barnens vardagsmotion. Miljöpartiet anser att det är dags att
            ta ett större grepp och inte nöja sig med frivilliga projekt på
            kommunal basis. Behovet av detta visar sig bland annat i försäkringsbolaget
            Ifs studie 51 som ger vid handen att föräldrar som lämnar sina
            barn vid skolan är den största risken för säkerheten kring skolorna.
            Hela sex av tio rektorer anser att trafiksäkerheten utanför låg-
            och mellanstadieskolor är ett problem.
          </p>
          <p xml:id="i-FwiPw1dWDC1SB9qYzeSTRe">
            Vi anser att alla skolor ska ha en bilfri zon i anslutning till
            entrén. Kommunen ska utifrån statliga rekommendationer få möjlighet
            att anpassa detta till lokala förhållanden. Där det inte fungerar,
            framför allt i stadsmiljö, ska skolan kunna ansöka om undantag.
            Självklart ska det råda undantag för funktions­hindrade och nödvändiga
            transporter till skolan. Alla skolor bör också ha mötesplatser
            en bit ifrån skolan där föräldrar vid behov kan släppa av barnen
            om de får skjuts eller blir hämtade. Alla skolor ska också utan
            undantag ha fungerande och trygga gång- och cykelbanor till och
            från skolan. Omkring alla skolor ska lågfartszon gälla, det vill
            säga max 30 km/h. Vägverket bör få i uppdrag att ta fram riktlinjer
            och samfinansiera viktiga satsningar i infrastrukturen så att
            kommunern a kan leva upp till dessa krav.
          </p>
          <p xml:id="i-Gu7GHccWhQvYMjAGeXgkZ9">
            Vi anser att alla skolor ska ha en bilfri zon i anslutning till
            entrén. Kommunen ska utifrån rekommendationer från Boverket få
            möjlighet att anpassa detta till lokala förhållanden. Detta bör
            riksdagen ge regeringen tillkänna som sin mening. Där det inte
            fungerar, framför allt i stadsmiljö, ska skolan kunna ansöka om
            undantag. Självklart ska det råda undantag för skjuts för funktionshindrade
            och nödvändiga transporter till skolan. Alla skolor bör också
            ha mötesplatser en bit ifrån skolan där föräldrar vid behov kan
            släppa av barnen om de får skjuts eller blir hämtade.
          </p>
          <head type="h2" xml:id="i-Y3aSG76trwRAEjcwTeDCoS">
            9.14 Maxhastighet 30 km/h där det finns oskyddade trafikanter
          </head>
          <p xml:id="i-D1vitRHvLM6F9oTcxbLq7Z">
            En av de mest effektiva åtgärderna för att öka trafiksäkerheten
            för oskyddade trafikanter, såsom cyklister och fotgängare, är
            sänkta hastigheter. Enligt NTF klarar en fotgängare som blir påkörd
            i 30 km/h livhanken i nio fall av tio, medan nio av tio dör om
            de blir påkörda i 50 km/h 52 . Vägverket bör därför utfärda en
            maxhastighet på 30 km/h i tättbebyggda områden med oskyddade trafikanter.
            Detta bör riksdagen ge regeringen tillkänna som sin mening.
          </p>
          <head type="h2" xml:id="i-9vAjkAHKYUqM2BYvpthP22">
            9.15 Vägverket får i uppdrag att ta fram en strategi för säkra
            gång- och cykelvägar i anslutning till alla skolor senast 2015
          </head>
          <p xml:id="i-XngEPBZocXgupmQqSudkSC">
            Alla grundskolor ska också utan undantag ha fungerande och trygga
            gång- och cykelbanor till och från skolan. Vägverket ges uppdraget
            att ta fram en plan för att detta ska vara uppfyllt senast till
            2015. Detta bör riksdagen ge regeringen tillkänna som sin mening.
            Omkring alla skolor ska lågfartszon gälla, det vill säga max 30
            km/h. Vägverket bör få i uppdrag att ta fram riktlinjer och samfinansiera
            viktiga satsningar i infrastrukturen så att kommunerna kan leva
            upp till dessa krav.
          </p>
          <head type="h2" xml:id="i-BeyVkVxAEFgDPDb1p8jFpJ">
            9.16 Reseavdraget gynnar bilresor
          </head>
          <p xml:id="i-Xb1bzfD9zBvWZWcNLxXvt3">
            Reseavdraget gynnar idag arbetsresor med bil. Avdrag kan idag
            göras på kostnader över 8 000 kronor. Eftersom resor med kollektivtrafik
            och cykel oftast är billigare går det vanligtvis inte att göra
            avdrag för dem. Till skillnad från bilresor, där avdraget baseras
            på avståndet, baseras avdraget för kollektivtrafik och cykel på
            faktisk kostnad. Den som väljer att byta bilresa mot ett mer klimatsmart
            transportsätt straffas då med lägre avdrag.
          </p>
          <p xml:id="i-4y2M3zApj4E3uLt98ehqRm">
            Den del av avdraget som går till bilresor uppgår årligen till
            cirka fem miljarder kronor och används huvudsakligen av resenärer
            i och kring storstäder, där tillgången till kollektivtrafik i
            de flesta fall är god 53 . Dagens system är svårt att kontrollera
            och fusket är utbrett. Granskningar har visat att över hälften
            av reseavdragen varit felaktiga. Skattefelet på grund av felaktiga
            deklarationer uppskattas uppgå till över tre miljarder kronor
            årligen och de förlorade skatteintäkterna till cirka 1,4 miljarder
            kronor årligen 54 . Avdrag med egen bil är 18,50 kronor/mil, för
            motorcykel 9 kronor/mil, moped 4,50 kronor/mil och cykel 250 kronor/år
            (cirka 1,502 kronor/mil) 55 . Vi vill ändra reseavdraget så det
            blir avståndsbaserat och oberoende av färdmedel. Detta bör riksdagen
            ge regeringen tillkänna som sin mening.
          </p>
          <head type="h2" xml:id="i-17xX7a32e6PvkZCRwF6TvM">
            9.17 Möjliggör lokal förvaltning av trängselavgifterna
          </head>
          <p xml:id="i-VwUnXYk8VzsdtbaiCY9oPy">
            Ekonomiska styrmedel som trängselavgifter är ett effektivt verktyg
            som bör användas i alla större städer. Intäkterna kan i sin tur
            användas till satsningar på kollektivtrafiken. Att som med trängselavgifterna
            i Stockholm lägga pengarna på nya motorvägar är en katastrof ur
            klimatsynpunkt. Själva syftet att minska trängseln och miljöpåverkan
            förfelas och vi fortsätter att bygga in oss i klimatförstörande
            strukturer för femtio, hundra år framöver. Det behövs en grundlagslagändring
            så att trängselavgifterna kan förvaltas lokalt. Beslut om användningen
            av intäkterna ska inte behöva gå via riksdagen. Regeringen bör
            därför skyndsamt återkomma till riksdagen med förslag om hur trängselavgifterna
            ska kunna förvaltas lokalt, för att möjliggöra en grundlagsändring
            i samband med nästa val. Detta bör riksdagen ge regeringen tillkänna
            som sin mening.
          </p>
          <head type="h2" xml:id="i-ERSHLWfB81w7DYaQkUFd9m">
            9.18 Förmånsbeskattning som gynnar bilisten
          </head>
          <p xml:id="i-4qQ1kSyc31PyE2cbXQ3332">
            För förmånstagaren är en tjänstebil i regel något billigare att
            köra än om han/hon skulle tanka motsvarande bil privat. Om arbetsgivaren
            även betalar bränslet för privat körning beskattas förmånen utifrån
            marknadsvärdet gånger 1,2, vilket leder till att det blir billigare
            att låta arbetsgivaren betala bränslet än att betala själv med
            skattad inkomst 56 . Utifrån ett klimatperspektiv är det oacceptabelt
            att bilen som är en klimatbov subventioneras. Även utifrån ett
            genusperspektiv är det problematiskt, eftersom det framför allt
            är män som har tjänstebil medan kvinnor i större utsträckning
            åker kollektivt 57 . Miljöpartiet vill ändra detta så att drivmedel
            som betalas av arbetsgivaren inte blir billigare än om en privatperson
            gör motsvarande tankning med skattad inkomst. Detta bör riksdagen
            ge regeringen tillkänna som sin mening.
          </p>
          <head type="h2" xml:id="i-TBLsGGrni7jxi91KhwSn6N">
            9.19 Ta bort bilparkeringar för att öka cykelns framkomlighet
          </head>
          <p xml:id="i-7woY2hZiNuqvdu1SE32DtN">
            I dagsläget har många av storstäderna kapacitetsbrist på cykelnäten.
            En effektiv åtgärd för att öka cykelns framkomlighet är att ta
            bort kantparkeringar och använda utrymmet till att bygga cykelbanor
            eller cykelfält. Det är ett tydligt sätt att prioritera cykeln
            i gaturummet. Samtidigt kan åtgärder göras för att öka framkomligheten
            i kollektiv­trafiken. Miljöpartiet har tidigare föreslagit att
            bussfiler ska införas på stadsgator bredare än tolv meter, vilket
            också i många fall kräver att parkeringsplatser för bilar tas
            bort. Vi anser att Boverket ska få i uppdrag att utfärda rekommendationer
            för hur kantparkeringar ska tas bort för att ge utrymme för kollektivtrafik
            och/eller cykel. Detta bör riksdagen ge regeringen tillkänna som
            sin mening.
          </p>
          <head type="h2" xml:id="i-BnjrUKidaBTV6bPJHoup7c">
            9.20 Gratis parkeringsplats för bilar ska alltid beskattas
          </head>
          <p xml:id="i-CcadY639sdMp6uMv2Nbqsk">
            Redan idag är fri parkeringsplats förmånsbeskattad, men det finns
            flera tillfällen då dagens system inte fungerar, till exempel
            vid beskattning av förmånsbilar. Miljöpartiet vill att när arbetsgivaren
            tar kostnaden för en parkeringsplats som arbetstagaren annars
            skulle ha betalat för så ska det alltid förmånsbeskattas. Detta
            bör riksdagen ge regeringen tillkänna som sin mening. Detta oberoende
            av om en privat bil ingår i tjänsten eller inte. Särskilt angeläget
            är det att förmånsbeskatta gratis parkering vid arbetsplatsen
            i städer, där priset för parkering är högt och där det finns reella
            alternativ för arbets­pendling i form av kollektivtrafik. I dagsläget
            är gratis parkering vid arbetsplatsen inte skattepliktig om bilen
            används i tjänst över ett visst antal dagar och en viss årlig
            körsträcka.
          </p>
          <p xml:id="i-BVTCG1XBhcSVNHmQUAypHi">
            Ett av problemen vad gäller beskattningen av fri parkeringsplats
            gäller förmåns­bilarna. Beskattningen av förmånsbilar utgår från
            ett schablonvärde som inte tar hänsyn till andra tillkommande
            förmåner, som till exempel fri parkeringsplats. En parkerings­plats
            i Stockholms innerstad är värd mycket mer än en parkeringsplats
            i Haparanda, och borde beskattas därefter. Så är det inte idag.
            I praktiken subventionerar alltså lands­bygden storstädernas förmånsbilar.
            Detta förhållande missgynnar både klimatet och de boende på landsbygden
            som är beroende av bil. Därför bör en översyn av beskattningen
            av förmånsbilar göras utifrån ett klimatperspektiv.
          </p>
          <p xml:id="i-CetBYNGDZpTTnLEmo1mLMA">
            I en undersökning i Göteborgs stad fick resenärer som använder
            bilen till och från arbetet svara på frågan hur mycket de betalar
            för en parkeringsplats. Cirka 90 procent av de tillfrågade uppgav
            att de inte betalar för sina parkeringsplatser. Om marknadsmässiga
            parkeringsavgifter skulle gälla angav cirka 30 procent att de
            skulle byta till annat färd­medel 58 . Mycket tyder på att fusket
            i dagens system är stort 59 . Därför bör Skatteverket få i uppdrag
            att skärpa kontrollen av beskattningen av fri parkeringsplats.
          </p>
          <head type="h2" xml:id="i-BEDj46CcyxMcCeth8j7VdF">
            9.21 Kommunal parkeringsavgift på arbetsparkering
          </head>
          <p xml:id="i-S6kph5M8oHo3NLD43yfQmF">
            Tillgången till parkeringsplatser, särskilt heldagsparkering,
            är en avgörande faktor som påverkar hur attraktiv bilen är som
            färdmedel för arbetspendling. En mer restriktiv strategi och effektiva
            åtgärder när det gäller arbetsplatser främjar därför kollektiv­trafiken.
            En förutsättning är att det finns en effektiv kollektivtrafik
            som kan nyttjas istället för bilen. Att belägga arbetsplatsparkering
            med en kommunal avgift skapar ett incitament för arbetsgivare
            och pendlare att överväga andra sätt att resa än med bil.
          </p>
          <p xml:id="i-GHXoDck5qvm2LzDGUGyvAo">
            Vi föreslår därför att lagutrymme skapas för kommuner att ta
            ut en avgift för parkering av fastighetsägare enligt brittisk
            eller australiensisk modell. Detta bör riksdagen ge regeringen
            tillkänna som sin mening. Därmed skapas ett incitament att hålla
            antalet särskilt anordnade parkeringsplatser minimalt, respektive
            att omvandla långtidsparkering till korttidsparkering. Om avgiften
            för parkeringsplatsen dessutom öronmärks för kollektivtrafiksatsningar
            kan åtgärden ha en dubbel effekt. Förslaget omfattar inte parkeringsplatser
            som reserverats för rörelsehindrade.
          </p>
          <head type="h2" xml:id="i-6oHL16ao4x83hgUDH8Eeeo">
            9.22 Felparkerade bilar
          </head>
          <p xml:id="i-J5eADFhqgedT1ChF1MFT17">
            Felparkerade bilar är ett bekymmer för framkomligheten och innebär
            också en fara för cyklister. Enligt förslag från Parkeringsutredningen
            60 bör ett parkerat fordon få flyttas redan efter tre dygn om
            övriga förutsättningar för flyttning är uppfyllda. Vi föreslår
            ytterligare en skärpning så att ett parkerat fordon får flyttas
            redan efter ett dygn om övriga förutsättningar för flyttning är
            uppfyllda. Detta bör riksdagen ge regeringen tillkänna som sin
            mening. Parkeringsutredningen föreslår även att man öppnar möjligheten
            för att under vissa särskilda förut­sättningar använda mekaniska
            anordningar för att låsa fast ett fordons hjul, så kallad klampning.
            Detta bör riksdagen ge regeringen tillkänna som sin mening.
          </p>
          <p xml:id="i-LtxfLLcJD4KgzeHBirVnEG">
            Ett annat problem är att cykelbanan ofta används som taxificka
            eller för att lossa och lasta varor. Miljöpartiet anser att parkeringsbolagen
            borde få ökade krav på att bötesfälla bilar som parkerar i cykelbanan.
            Bötesbeloppen borde höjas för att i högre utsträckning avskräcka
            förare från att parkera i cykelbanor och cykelfält.
          </p>
          <head type="h2" xml:id="i-QuVLW1jsKresnA5t9E2JC9">
            9.23 Arbetsgivarens roll
          </head>
          <p xml:id="i-MdJoNyrFnkGbUYhEqGYGdP">
            Arbetsgivare kan göra mycket för att underlätta cyklandet, både
            till och från arbetet, men också vid tjänsteärenden. För många
            arbetsgivare är det självklart att ha bilparkeringsplatser till
            sina anställda. Minst lika självklart borde det vara att ha bra
            och säkra parkeringsmöjligheter för cyklar eftersom ökat cyklande
            betalar sig genom en friskare personal. Arbetsgivaren kan också
            på olika sätt styra över kortare tjänste­ärenden till cykel. Tjänstecyklar
            kan till exempel ordnas genom leasingavtal med en lokal cykelhandlare.
            Idag har många, framför allt högre chefer, tjänstebilar fast de
            inte behövs i tjänsten. Många undersökningar visar att tjänstebil
            ökar andelen bilresor, såväl i tjänsten som privat. Miljöpartiet
            anser därför att endast de tjänstebilar som verkligen behövs,
            exempelvis inom hemtjänsten, borde finnas kvar. De företag som
            erbjuder tjänstebil ska erbjuda cykel som ett alternativ.
          </p>
          <p xml:id="i-U6QdDcbfAH6E8HEsqVJzWV">
            För att underlätta även för lite längre arbetspendlande med cykel
            är duschmöjlighet på arbetsplatsen viktigt. Idag gäller att: På
            arbetsställen, där arbetet är smutsande eller svettdrivande, skall
            det finnas tillgång till dusch. 61 För kontorsarbetsplatser och
            liknande finns inga krav om dusch utan där räcker det med tvättplats
            i anslutning till toalett. Miljöpartiet anser att det är rimligt
            att större arbetsplatser, oavsett typ av arbete, erbjuder sina
            anställda möjlighet att duscha för att uppmuntra och möjliggöra
            transport till arbetet som kräver fysisk aktivitet.
          </p>
          <p xml:id="i-Egb8DHe7zCb5EZLKJE9T1q">
            Att låta cykling utomhus räknas som träning, precis som cykling
            på gym, borde vara en självklarhet. Arbetsgivare borde därför
            få lov att subventionera inköp av en cykel på samma sätt som inköp
            av ett gymkort. Detta bör riksdagen ge regeringen tillkänna som
            sin mening.
          </p>
          <head type="h2" xml:id="i-Ho9Lzc6Dgcr38c7rMDhnR8">
            9.24 Resepolicy för myndigheter och statliga bolag
          </head>
          <p xml:id="i-4Mac32xheU6x1SvBewK59Y">
            Staten är direkt eller genom statsägda bolag en betydande arbetsgivare.
            En resepolicy som tydligt styr tjänste- och arbetsresor skulle
            därför ha en kännbar effekt på kollektiv- och cykeltrafik. Krav
            på en tydlig, möjligen gemensam, resepolicy som gynnar klimatsmart
            resande för samtliga statliga myndigheter och statsägda bolag
            skulle vara en stark signal till omvärlden och kollektivtrafikbolagen.
            Detta bör riksdagen ge regeringen tillkänna som sin mening. Samtliga
            arbetsgivare kan genom tydliga resepolicies styra sina arbetsresor
            så att primärt cykel och kollektivtrafik används där så är möjligt.
            Det sker i viss mån redan idag, men skulle kunna utvecklas i större
            utsträckning. Vidare kan arbetsplatser i offentlig sektor främja
            nyttjandet av arbetspendling med kollektivtrafik genom att begränsa
            utbudet av bilparkeringsplatser och öka utbudet av cykelparkeringsplatser,
            ge bidrag till kollektivtrafikkort samt genom att påverka att
            det finns lämpliga hållplatser och förbindelser för de egna anställda.
          </p>
          <head type="h2" xml:id="i-EJSAEiR4jsGviqNAhmRkgb">
            9.25 Kommunala parkeringsbolag med helhetsgrepp
          </head>
          <p xml:id="i-QfnN57SULXzsaRcUUJ4iz">
            Ett problem när det gäller cykelinfrastrukturen är finansieringen.
            Kommunens budget verkar aldrig riktigt räcka till. En möjlighet
            som används i andra länder är att låta det kommunala parkeringsbolaget
            även ta hand om cykelparkeringen. Målet för bolaget blir då att
            låta bilparkeringen betala för cykelparkeringen. Miljöpartiet
            vill att denna typ av finansiering ska uppmuntras även i svenska
            kommuner. Detta bör riksdagen ge reger ingen tillkänna som sin
            mening.
          </p>
          <head type="h2" xml:id="i-GXyG2XfTR9Bi2u3ef4aSgz">
            9.26 Inte en krona inte en euro till klimatstörande investeringar
          </head>
          <p xml:id="i-3KPRmqduNeKQ1MEPVJjRFo">
            EU är en viktig aktör när det gäller offentliga investeringar
            i infrastruktur, både i medlemsländerna och i vår omvärld. EU
            har möjlighet att påverka utvecklingen i rätt riktning, bland
            annat genom lagstiftning. Ett exempel är att EU:s krav på partikelhalter
            i unionens storstäder har gjort att cykeln blir ett effektivt
            medel för att få ner mängden partiklar. Men samtidigt som man
            säger sig prioritera hållbar utveckling och klimatet satsar man
            enorma resurser på väginvesteringar för bilar. Som exempel kan
            nämnas The Baltic Sea Strategy som ska möjliggöra förbättrad infrastruktur
            längs hela Östersjökusten. Strategin är framtagen som EU:s första
            regionala strategi och ska koordinera EU-fonder och medlemsstaternas
            arbete.
          </p>
          <p xml:id="i-Jne6WQEp8bimmhbB2QGnuR">
            Tanken är att Östersjön ska bli en konkurrenskraftig och hållbar
            region. Men tittar man på investeringarna är det allt annat än
            hållbart. Det kommer att bli mer fossildriven sjöfart och fler
            och snabbare vägar, i princip inga resurser satsas på att förbättra
            cyklingen. Euro Velo Network är ett nätverk bestående av tolv
            europeiska organisationer och sköts av European Cyclists Federation
            (där Cykelfrämjandet ingår) tillsammans med olika nationella center.
            Euro Velo 10 är ett förslag till sammanhållen cykelväg runt Östersjön
            på ungefär 800 mil. Cykelorganisationerna arbetar aktivt för att
            detta projekt ska ingå i EU:s Östersjöstrategi och att man även
            gör en cykelväg runt Gotland 62 .
          </p>
          <p xml:id="i-Snuk5Dmf8AyK8JRJDyAgbR">
            Offentliga investeringar är otroligt viktiga för att vi ska lyckas
            ställa om samhället på kort tid. Därför menar vi att alla de medel
            som idag planeras för att utvidga kapaciteten för flyg, person-
            och lastbil bör överföras till investeringar som underlättar för
            klimatvänliga transporter av människor och gods. Detta bör riksdagen
            ge regeringen tillkänna som sin mening.
          </p>
          <head type="h2" xml:id="i-F19yVsk28VzYXpUzjfobBz">
            9.27 Gör Gotland till cykelö
          </head>
          <p xml:id="i-WPUDqzeXfvKp9kaYZpYrQE">
            Idag väljer många att ta med sig bilen då de åker till Gotland.
            Miljöpartiet vill införa ekonomiska styrmedel så att fler människor
            lämnar bilen hemma och istället tar med sig cykeln. Det kan innebära
            bra paketpris på att ställa bilen på fastlandet, ta med sig cykeln
            på båten, kombinerat med anpassat boende och god information till
            cyklister. Rikstrafiken bör i upphandlingen av Gotlandstrafiken
            ställa krav på säker och trygg bilparkering i Nynäshamn och Oskarshamn
            och därmed uppmuntra att lämna bilen på fastlandet. Detta bör
            riksdagen ge regeringen tillkänna som sin mening. Låt Gotland
            bli en riktig cykelö med högklassig cykelväg runt hela kusten,
            gärna som en del av en sammanhållen cykelväg runt Östersjön och
            EU:s Östersjöstrategi.
          </p>
          <head type="h2" xml:id="i-QuarNMTJpxrYd5uviNyDe5">
            9.28 Kom ihåg cykelbanan vid byggande av två-plus-ett-väg
          </head>
          <p xml:id="i-51UNia3ZVTJYZuZJjrtUrh">
            När man bygger nya vägar, till exempel två-plus-ett-vägar eller
            breddar befintlig väg, försvinner ofta vägren där man tidigare
            har kunnat cykla. Miljöpartiet anser att Vägverket eller kommunen
            inte ska kunna ta bort cykelväg eller cykelbar vägren utan att
            ersätta den med en ny likvärdig eller bättre väg. Detta bör riksdagen
            ge regeringen tillkänna som sin mening. Samma sak gäller när biltrafiken
            intensifieras så mycket att man måste bygga en tunnel eller en
            bro för att en cykelöverfart inte längre är säker ur trafiksynpunkt.
            Dessa pengar ska tas från vägbudgeten eftersom det är biltrafiken
            som orsakar det ändrade behovet och därmed kostnaden.
          </p>
          <head type="h2" xml:id="i-D6ZJZ48ZhcCV5sca5eSYWV">
            9.29 Cykeln i kollektivtrafiken
          </head>
          <p xml:id="i-4PFwk3AXj9xnHBvWrsdHmc">
            Kombinationen av klimatsmarta transportmedel behöver underlättas.
            I dagsläget är förutsättningarna att ta med sig cykel på tåget
            eller i kollektivtrafiken begränsade. Kollektivtrafiklagen behöver
            ändras att det blir obligatoriskt att ställa krav i upphandlingen
            på att resenärerna ska kunna ta med sig cykel på kollektivtrafiken,
            i den mån det inte tränger ut resenärer, och att det vid stationer
            ska tillhandahållas säkra och väderskyddade cykelparkeringar.
            Detta bör riksdagen ge regeringen tillkänna som sin mening. Motsvarande
            krav bör ställas vid interregional trafik. Detta bör riksdagen
            ge regeringen tillkänna som sin mening. Inte minst är det betydelsefullt
            att kunna ta med cykeln på tåget för att öka möjligheterna för
            cykelturism.
          </p>
          <p xml:id="i-DHq766hURAWdYHZpub75Ro">
            Det bör även förtydligas i Jernhusens regleringsbrev att det
            ska finnas bra och säkra cykelparkeringar på tågstationer för
            att underlätta kombinationen av cykel och tåg. Detta bör riksdagen
            ge regeringen tillkänna som sin mening.
          </p>
          <head type="h2" xml:id="i-QMVMWn5SFT58zkWzq1ZE99">
            9.30 Prioritera motorfordon vid bristande efterlevnad av trafikregler
          </head>
          <p xml:id="i-5WhDLTkFzVGrisqVzwpJeF">
            Utifrån ett trafiksäkerhetsperspektiv är motorförares brott mot
            trafikreglerna mer allvarligt än en cyklists. En cyklist som inte
            har lyse är främst en fara för sig själv medan en bilist som kör
            mot rött är en fara för fler än sig själv. Självklart ska alla
            trafikanter följa trafikreglerna, det är en förutsättning för
            ett fungerande och säkert trafiksystem. Men vi anser att det är
            viktigt att de resurser polisen har för att följa efterlevnaden
            av trafikreglerna kanaliseras där de gör mest nytta utifrån ett
            trafiksäkerhetsperspektiv. Vi anser därför att polismyndigheten
            bör prioritera bristande efterlevnad av trafikregler när det gäller
            motorfordon högre än i fråga om cyklar, med anledning av att motorfordon
            utgör en större fara för andra trafikanter. Detta bör riksdagen
            ge regeringen tillkänna som sin mening.
          </p>
        </div>
        <div type="motSignatures">
          <list>
            <item xml:id="i-RqDSx8L57hdhZSCbDnBDZ8" who="i-5QNmudGpnjjRJCTYzakn9H">
              Karin Svensson Smith (mp)
            </item>
            <item xml:id="i-FAov4AL6CtSoZC9p6Gayz2" who="i-C2s3YhmmVmNkgvznmmnD4x">
              Per Bolund (mp)
            </item>
            <item xml:id="i-brfLF47nfsnsQVs3d7rZb" who="i-UFTZBKNRWWLXUXAtcCcVfH">
              Tina Ehn (mp)
            </item>
            <item xml:id="i-NJvqeQLgtmHYf6H8LhP8Ma" who="i-7YbH6oTUwG4Qn94QEVE6as">
              Gunvor G Ericson (mp)
            </item>
            <item xml:id="i-BzUbxt1VZPZWPtNVp7fPUU" who="i-PPtpTU7erj7n8C4rdQihuK">
              Lage Rahm (mp)
            </item>
            <item xml:id="i-DAyRJbNeVmGq48sFSFYuQF" who="i-9hz9iPqymCdhBS9gVoZrbj">
              Thomas Nihlén (mp)
            </item>
          </list>
        </div>
      </div>
    </body>
  </text>
</TEI>
