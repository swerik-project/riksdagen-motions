<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1970/mot_1970__ak__635/mot_1970__ak__635-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            8 Motion i Andra kammaren, nr 635 år 1970
          </p>
          <p>
            Nr 635
          </p>
          <p>
            Av herr Hedlund m. fl., angående den kommunala demokratin. (Lika
            lydande med motion nr 539 i Första kammaren)
          </p>
          <p>
            Den kommunala demokratins värde är erkänt av alla. Utan tvivel
            har det varit en styrka för vårt land att kunna bygga på en lång
            tradition av kommunal självstyrelse. Den skolning i demokrati
            och det medinflytande som därigenom beretts medborgarna har säkerligen
            varit en viktig bidra- gande orsak till den lugna utvecklingen
            i vårt land. Det har emellertid länge stått klart att den kommunala
            demokratin ställts inför stora problem under senare år. Samhällsuppgifternas
            och för- valtningsapparatens utökning har över huvud lett till
            att medborgarnas reella medinflytande och möjligheter att göra
            sig gällande har minskat. På den kommunala sidan har utvecklingen
            lett till en ökad byråkratise- ring och en allt större bundenhet
            genom statliga regleringar och en dryg kostnadsbörda. Förtroendemännen
            har fått det svårare att överblicka och leda det kommunala arbetet,
            och avståndet till de enskilda kommunmed- lemmarna har ökat. Sedan
            länge har det känts som en brist att den all- männa debatten och
            det medborgerliga engagemanget i de kommunala angelägenheterna
            varit alltför ringa. Problemen har ökat väsentligt genom den indelningsreform
            som beslöts i princip 1962 för att genomföras på frivillighetens
            väg men som efter nytt beslut förra året skall genomföras medelst
            lagstiftning. Ett mycket stort antal förtroendemän blir friställda,
            och avståndet mellan de enskilda och deras förtroendemän ökar
            drastiskt Problemen accentueras ytterligare genom införandet av
            gemensam val- dag, som kan medföra att de kommunala frågorna skjuts
            än mera i bak- grunden för de enskilda. Den kommunala demokratins
            problem har inte tilldragit sig den upp- märksamhet som varit
            påkallad. Ett par arbetsgrupper har tillkallats inom vederbörande
            departement och viss utredning har skett genom kommunal- rättskommittén,
            men de praktiska resultaten har varit få. På förslag av kommunalrättskommittén
            har delegationsreglerna ändrats, så att de även omfattar suppleanter,
            och möjlighet har öppnats att öka antalet full- mäktige och att
            utse suppleanter för dessa. Vidare har kommunerna fått befogenhet
            att utge bidrag till partierna för deras kommunala informa- tionsverksamhet.
            Dessa åtgärder är uppenbarligen helt otillräckliga. Vid varje
            riksdag under senare år har från centerpartihåll väckts motio-
          </p>
          <pb facs="riksdagen-motions-pdf/data/1970/mot_1970__ak__635/mot_1970__ak__635-002.pdf"/>
          <p>
            Motion i Andra kammaren, nr 635 år 1970 9
          </p>
          <p>
            ner om en vidgad och förstärkt kommunal självstyrelse och om
            översyn av den kommunala demokratins problem. Dessa initiativ
            har hittills lett till att länsdemokratiutredningen tillsatts
            och att riksdagen begärt en översyn av kostnadsfördelningen mellan
            staten och kommunerna. I fråga om den kommunala demokratins problem
            i trängre mening har motionerna knap- past lett till några resultat.
            Det har hänvisats till pågående utredningar, och för att inte
            utredningsläget ytterligare skulle kompliceras har initia- tiven
            fått falla. Tiden måste emellertid nu anses inne för ett positivt
            initia- tiv på detta område. I förgrunden bland de problem som
            bör angripas står de som gäller den kommunala självstyrelsens
            lokala och medborgerliga förankring. En förut- sättningslös prövning
            måste ske i positiv anda av de möjligheter som fram- förts i den
            tidigare debatten eller som eljest kan föreligga. I en motion
            förra året pekades särskilt på utvägen att tillsätta särskilda
            kommundels- råd, endera som förvaltande organ eller som endast
            opinionsorgan. Detta al- ternativ har en särskild betydelse för
            de största tätorterna, vilket visas bl. a. av den diskussion som
            förts i Stockholm, där under senare år ett stort antal byalag
            och liknande vuxit fram spontant. Även delegationsreglerna har
            betydelse i detta sammanhang. I nära samband med dessa frågor
            står den kommunala informationen. Ett allt starkare behov gör
            sig gällande av ökad information i kommunala angelägenheter. Detta
            behov upplevs både av de enskilda och av förtroende- männen. Hur
            det skall tillgodoses är inte alldeles enkelt att avgöra. En viss
            insats kan otvivelaktigt göras av partierna, men framför allt
            måste det ankomma på kommunerna själva att genomföra en tillfredsställande
            information och skapa underlag för en kommunal debatt. En viktig
            fråga gäller också den interna informationen. Denna utgör ett
            led i det grundläggande problemet om lekmannainflytandets befästande
            och utbyggnad. Då så många förtroendemän försvinner genom kommun-
            blocksreformen, blir det en vital angelägenhet att tillse att
            de kvarvarande får bästa möjliga arbetsbetingelser och reella
            möjligheter att leda den kommunala förvaltningen. Tendensen till
            ökat tjänstemannainflytande måste motverkas. Detta kan inte ske
            endast genom heltidsengagemang av förtroendemän, utan möjligheter
            måste föreligga även för de vanliga lek- männen att på ett aktivt
            och meningsfullt sätt delta i det kommunala arbetet. Särskild
            betydelse får dessa frågor, om den aktuella diskussionen om majoritetsstyre
            eller allsidigt sammansatta styrelser skulle leda till en förändring
            av nuvarande styrelsesätt. Angeläget är också att minska den statliga
            detaljkontrollen och öka kommunernas handlingsfrihet. Genom speciella
            författningsregleringar och som en konsekvens av den ökade kostnadsbördan
            har de kommunala för- troendemännens reella handlingsfrihet kraftigt
            beskurits. Det måste vara en angelägenhet av största vikt att
            tillse att kommunerna inte förvandlas
          </p>
          <pb facs="riksdagen-motions-pdf/data/1970/mot_1970__ak__635/mot_1970__ak__635-003.pdf"/>
          <p>
            10 Motion i Andra kammaren, nr 635 år 1970
          </p>
          <p>
            till verkställighetsorgan för staten utan att den kommunala självbestäm-
            manderätten förblir en levande verklighet. Av stor betydelse härvidlag
            blir bl. a. resultatet av kommunalrättskommitténs pågående överväganden
            om den kommunala kompetensen och om underställningsreglerna liksom,
            på den regionala nivån, statsmakternas ställningstagande till
            länsdemo- kratiutredningens förslag. Oavsett detta måste emellertid
            en allmän över- syn av förhållandet mellan stat och kommun komma
            till stånd i samband med en prövning av den kommunala demokratins
            problem. Här har endast pekats på några av de viktigaste frågor
            som måste an- gripas. Det är angeläget att en sådan utredning
            om den kommunala demo- kratin, som begärts under en följd av år,
            nu skyndsamt kommer till stånd.
          </p>
          <p>
            Vi hemställer därför, att riksdagen i skrivelse till Kungl. Maj:t
            anhåller om en skyndsam utredning av den kommunala demokratins
            problem med beaktande av vad som anförts i motionen. Stockholm
            den 28 januari 1970 Gunnar Hedlund (cp) Thorbjörn Fälldin (cp)
            Johannes Antonsson (cp)
          </p>
          <p>
            Lars Eliasson (cp) Nils G. Hansson (cp) S.G. W. Wahlund (cp)
            i Sundborn i Skegrie Sven Vigelsbo (cp) John Eriksson (cp) Gunnar
            Larsson (cp)
          </p>
          <p>
            i Bäckmora i Luttra
          </p>
        </div>
      </div>
    </body>
  </text>
</TEI>
