<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-198687-KU-00231">
  <teiHeader>
    <fileDesc>
      <titleStmt>
        <title>Förbättrad konstitutionell kontroll</title>
        <author corresp="r-0">Rune Rydén m. fl. (m, fp, c)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Förbättrad konstitutionell kontroll</title>
          <idno type="rdwebb">GA02K231</idno>
          <rs type="number">K231</rs>
          <orgName type="comitteeAbbreviation">KU</orgName>
          <ref type="dokument_url_text">http://data.riksdagen.se/dokument/GA02K231/text</ref>
          <ref type="dokument_url_html">http://data.riksdagen.se/dokument/GA02K231</ref>
          <ref type="dokumentstatus_url_xml">http://data.riksdagen.se/dokumentstatus/GA02K231</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person>
            <idno>r-0</idno>
            <name>Rune Rydén</name>
            <state type="partyAffiliation" ref="Q110843">
              <desc>m</desc>
            </state>
          </person>
          <person gender="man">
            <idno>i-4BfdTWABvwYtdUHg7su5aZ</idno>
            <name>Lars De Geer</name>
            <state type="partyAffiliation" ref="Q110857">
              <desc>fp</desc>
            </state>
          </person>
          <person gender="woman">
            <idno>i-KFLLBh5CxVpZkUZaHy3pAz</idno>
            <name>Margit Gennser</name>
            <state type="partyAffiliation" ref="Q110843">
              <desc>m</desc>
            </state>
          </person>
          <person gender="man">
            <idno>i-S5PCk5aLzcaX5qooYtMdGY</idno>
            <name>Rolf Kenneryd</name>
            <state type="partyAffiliation" ref="Q110832">
              <desc>c</desc>
            </state>
          </person>
          <person gender="man">
            <idno>i-UdeDQyYWBKwQC4gtSJz6UW</idno>
            <name>Björn Körlof</name>
            <state type="partyAffiliation" ref="Q110843">
              <desc>m</desc>
            </state>
          </person>
          <person gender="man">
            <idno>i-8f78XhQUuZ8RoeUoZAueFm</idno>
            <name>Per-Richard Molén</name>
            <state type="partyAffiliation" ref="Q110843">
              <desc>m</desc>
            </state>
          </person>
          <person gender="man">
            <idno>i-ENka9fRWC7HrGDQTU4F2ah</idno>
            <name>Birger Hagård</name>
            <state type="partyAffiliation" ref="Q110843">
              <desc>m</desc>
            </state>
          </person>
          <person gender="man">
            <idno>i-EYtSQeorgj7y8BCPjaqciZ</idno>
            <name>Bengt Wittbom</name>
            <state type="partyAffiliation" ref="Q110843">
              <desc>m</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-UrvCYtgms5cwLQN3mAyHDZ" type="signed"/>
        <correspContext corresp="i-UrvCYtgms5cwLQN3mAyHDZ">
          <note type="signatory" corresp="r-0"/>
          <note type="signatory" corresp="i-4BfdTWABvwYtdUHg7su5aZ"/>
          <note type="signatory" corresp="i-KFLLBh5CxVpZkUZaHy3pAz"/>
          <note type="signatory" corresp="i-S5PCk5aLzcaX5qooYtMdGY"/>
          <note type="signatory" corresp="i-UdeDQyYWBKwQC4gtSJz6UW"/>
          <note type="signatory" corresp="i-8f78XhQUuZ8RoeUoZAueFm"/>
          <note type="signatory" corresp="i-ENka9fRWC7HrGDQTU4F2ah"/>
          <note type="signatory" corresp="i-EYtSQeorgj7y8BCPjaqciZ"/>
        </correspContext>
        <correspAction xml:id="i-MUTBNMdBBwEVRDUkuuMGZk" type="assigned">
          <date when="2014-11-19"/>
          <time when="14:35:24"/>
        </correspAction>
        <correspContext corresp="i-MUTBNMdBBwEVRDUkuuMGZk">
          <ref type="assignedTo">Konstitutionsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/198687/mot_198687_k_231/mot_198687_k_231-001.pdf"/>
      <div xml:id="i-EP4BCHs3UozXEzaVjme61j" type="motHeader">
        <div xml:id="i-HZtwYW5ba8Qspm8uS8nGPd" type="motTitle"/>
        <div xml:id="i-CCc4sDMpQGVRcJGRNujsge" type="motSubmissionInfo"/>
      </div>
      <div xml:id="i-3rGeccvCo9ok1Z6cBDBcD5" type="motBody">
        <div xml:id="i-MFdzcdaB2ik3Q5UVTGQP6h">
          <p xml:id="i-YBCkniDvWp2UQxzF7APKmz">
            Motion till riksdagen
          </p>
          <p xml:id="i-ByNHgLtq9AddoyT6CpUeMY">
            1986/87: K231
          </p>
          <p xml:id="i-CYCu8A7k2g2WyxKpfT1eLG">
            Rune Rydén m. fl. (m, fp, c) Förbättrad konstitutionell kontroll
          </p>
          <p xml:id="i-SJFk4kmVyT8iCCcQQxpv8K">
            Regeringsformens teori
          </p>
          <p xml:id="i-KRP2Nn8scWje8stkMnASEy">
            En grundläggande princip i en demokratisk rättsstat är att all
            maktutövning sker i lagenliga former. Denna princip är utan undantag
            och gäller således också samhällets högsta beslutande organ. I
            den svenska författningen uttrycks detta i den inledande förklaringen
            i regeringsformen (RF) med att den ”offentliga makten utövas under
            lagarna” (1 kap. 1$ RF). Den enskilde är enligt vår författning
            gentemot det allmänna tillförsäk- rad vissa grundläggande fri-
            och rättigheter (2 kap. RF). Riksdagen kan dock genom vanlig lag
            — men endast med iakttagande av vissa villkor — begränsa dessa
            fri- och rättigheter (2 kap. 12—14 $$). Riksdagen är vidare bunden
            av internationella åtaganden med samma syfte att skydda den enskilde,
            exempelvis Europarådets konvention om de mänskliga rättighe- terna
            (Europakonventionen). Kontrollen av att riksdagen som bärare av
            den högsta makten utövar denna makt ”under lagarna” och inte i
            strid med exempelvis 2 kap. RF eller Europakonventionen utgörs
            av dels vissa beredningsbestämmelser (lagrådsgranskning m. m.),
            dels de uppgifter som ankommer på konstitu- tionsutskottet, dels
            också den lagprövning som domstolar och myndighe- ter kan utöva
            enligt 11 kap. 14$ RF.
          </p>
          <p xml:id="i-XPRWqccowsWweF4edy2iRe">
            Verklighetens praktik
          </p>
          <p xml:id="i-CSnRTrLBz3uReqBZSQRFTu">
            Teorin om riksdagens lagbundenhet motsvaras inte av någon praktisk
            verklighet. Den konstitutionella kontrollen är illusorisk och
            verkningslös: Ingenting hindrar att en bristfälligt beredd lag
            antas av en riksdagsmajori- tet, även om bristen består i att
            lagen inte är grundlagsenlig; för att lagen efter lagprövning
            av domstol i samband med prövning av en tvist skall sättas åt
            sidan krävs enligt 11 kap. 14$ RF att grundlagsoförenligheten
            är ”uppenbar”, vilket i praktiken visat sig vara en oöverstiglig
            tröskel. I åtskilliga fall har lagar antagits, trots att lagrådet
            avstyrkt förslaget med hänvisning till grundlagen. Inte i något
            fall har i riksdagen — vare sig i eller utanför konstitutionsutskottet
            — en grundlagsfråga avgjorts efter annat än partipolitiska linjer.
            Inte i något fall har en lag efter lagprövning förklarats oförenlig
            med grundlagen. Dessa förhållanden får emellertid inte tas till
            intäkt för att den svenska lagstiftningen inte någon gång har
            inkräktat på den enskildes skyddade fri-
          </p>
          <pb facs="riksdagen-motions-pdf/data/198687/mot_198687_k_231/mot_198687_k_231-002.pdf"/>
          <p xml:id="i-Qmo3Xo5jkErRSL6U2N6qgS">
            och rättigheter. Avgörandena i Strasbourg, där svensk rätts förenlighet
            med Europakonventionen i flera fall prövats under senare år, visar
            tvärt- emot att den konstitutionella kontrollen inte har fungerat.
            Grundprincipen om den lagenliga maktutövningen upprätthålls således
            inte för närvarande i Sverige.
          </p>
          <p xml:id="i-7i1iSpC7vY38eMShcQbtnn">
            Fara för rättsupplösning
          </p>
          <p xml:id="i-W4x98CM3CPBnur1zQ83mf7">
            Den bristande konstitutionella kontrollen illustreras inte enbart
            genom det ökade antalet fall som sakprövas av Europakommissionen
            och Europa- domstolen i Strasbourg. Även den lag om s.k. engångsskatt
            som nyligen antagits av en majoritet i riksdagen åskådliggör detta.
            I detta lagstiftnings- ärende undvek majoriteten att ta hänsyn
            till de svåra frågor av konstitu- tionellt slag som aktualiserades.
            Majoritetens uppfattning synes snarast vara ett utslag av tesen
            att makt är rätt. Det är oundvikligt att denna ”rättsuppfattning”
            också sprids till andra delar av samhället. Om inte riksdagen
            förmår följa sina egna spelregler, riskerar den enskilde medbor-
            garens respekt för rättsordningen i övrigt att undergrävas. På
            sikt kan därmed rättsstaten också allvarligt skadas. Om fördelningspolitik
            enbart är maktpolitik, finns det inget skydd för den svage, den
            enskilde, vare sig mot det allmänna eller andra starka krafter.
            Utan gränser också för riksdagens makt kan man inte upprätthålla
            den fredade zon, det ”civila” samhälle, som bl.a. företrädare
            för den politiska vänstern numera säger sig vilja förespråka.
          </p>
          <p xml:id="i-UCzvxEZTkM5qA4QaVxpSsh">
            Det paradoxala motståndet
          </p>
          <p xml:id="i-5iBXKU4aA8GKBzApgvQCg4">
            Mot uppfattningen att också riksdagens makt bör vara begränsad
            brukar från socialistiskt håll ofta anföras att folksuveräniteten
            är oinskränkt. Folkets i val utsedda representanter är bärare
            av all makt. Ansvar för deras misstag kan enbart utkrävas i allmänna
            val. Riksdagsmajoriteten står över yttre kontroll. Detta synsätt
            torde dock i Sverige enbart omfattas av en liten minoritet (se
            bl.a. prop. 1975/76:209 s. 91). Som princip erkänns behovet av
            konstitutionell kontroll utanför riksdagen av en överväldigande
            majoritet. Detta kommer till uttryck inte enbart i den inledande
            förklaring- en om maktutövningens lagenlighet i regeringsformen
            utan också i erkän- nandet av en judiciell kontroll genom lagprövning.
            Det är enbart när frågan väcks om att göra denna kontroll effektiv
            och verkningsfull i praktiken som meningarna bryts. Detta kan
            förefalla paradoxalt och förvirrande. Accep- teras tanken på vissa
            garanterade fri- och rättigheter och .en konstitutionell kontroll
            utanför riksdagen, borde därav även följa en vilja att skapa förut-
            sättningar för ett utövande av en sådan kontroll. De som motsätter
            sig att sådana förutsättningar tillskapas intar därmed en intellektuellt
            mera svår- förståelig hållning än de som förespråkar en absolut
            folkvilja utan någon form av inskränkning. Denna senare uppfattning
            är för övrigt en del av den teoretiska grundvalen för bl. a. de
            s. k. folkdemokratierna i Östeuropa.
          </p>
          <p xml:id="i-XW7TvPbWPqFC8eKadDPwfw">
            EA LG
          </p>
          <p xml:id="i-DP72snsHGqHmrW9Mruk5vC">
            Mot. 1986/87 K231
          </p>
          <p xml:id="i-Q7mRDfoUdxKiM8yvDTri37">
            1
          </p>
          <pb facs="riksdagen-motions-pdf/data/198687/mot_198687_k_231/mot_198687_k_231-003.pdf"/>
          <p xml:id="i-Nf3WeiuFvwfd6EMen4PFEA">
            Argumentet mot en förbättrad konstitutionell kontroll
          </p>
          <p xml:id="i-DRkYNBtrWr4UMcfpnAxQWH">
            Frågan om att utvidga och förbättra den konstitutionella och
            judiciella kontrollen har vid flera tillfällen väckts i riksdagen
            genom motioner. Där- vid har önskemål framställts om såväl en
            utvidgning av lagprövningsinsti- tutet i dess nuvarande form som
            ett inrättande av en författningsdomstol efter vissa utländska
            förebilder. Genomgående har dessa förslag dock hittills tillbakavisats
            av riksdagens majoritet med endast följande argu- ment: Ett tillmötesgående
            av förslagen skulle innebära en icke önskvärd förskjutning i det
            svenska politiska maktsystemet och dessutom bryta mot svensk författningstradition
            (se exempelvis KU 1985/86: 5 s. 9). Detta argument är som synes
            inget argument i sak utan enbart ett uttryck för konservatism.
            Det förklarar inte varför den nuvarande ordningen skulle vara
            överlägsen förslagen om reell konstitutionell kontroll. Argumentet
            saknar en rationell grund. En förbättrad konstitutionell kontroll
            utanför riksdagen skulle naturligtvis innebära en förskjutning
            i det politiska makt- systemet. Detta är inte bara önskvärt utan
            även nödvändigt, om den demokratiska rättsstatsprincipen skall
            få något innehåll och den enskilde medborgaren det skydd som grundlagen
            påstår att han eller hon har. Att en förändring i denna riktning
            också skulle innebära ett brott mot den hittillsvarande författningstraditionen
            kan bara hälsas med tillfredsställelse av dem som är anhängare
            av det demokratiska rättsstatsidealet. En utveckling i denna riktning
            borde också välkomnas av dem som förespråkar en maktens decentralisering
            eller balans genom flera motkrafter. Enbart en anhängare av emotionellt
            färgad konservatism eller utpräglad etatism kan vara där- emot.
            Motståndarna till en ökad judiciell kontroll brukar i debatten
            hänvisa till risken av att domstolarna kommer att få träffa ”politiska”
            avgöranden och att domstolarna riskerar att ”politiseras” (se
            exempelvis RD prot. 1985/ 86: 37—38 s. 29 ff.). Detta slag av
            invändning bygger på en missuppfatt- ning. All rättstillämpning,
            inkl. tolkning av grundlag, kan sägas vara ”poli- tisk” i en vid
            mening. Redan i dag kan avgöranden i domstol, exempelvis i frågor
            om skadestånd på grund av felaktig myndighetsutövning eller en
            prövning av kommunal kompetens, få långtgående politiska konsekvenser.
            Det innebär dock inte att domstolen träffat ett politiskt avgörande.
            — Att allt beslutsfattande, även det som sker i domstol, innefattar
            en mänsklig och därmed en värderingsmässigt färgad verksamhet,
            är en annan sak. Processuella regler och den juridiska argumentationsmetoden
            syftar till att neutralisera det värderingsmässiga inslaget. Domstolarna
            erbjuder därige- nom i jämförelse med andra organ ett bättre skydd
            mot en värderingsmäs- sigt eller ”politiskt” färgad subjektivism
            i beslutsfattandet. — Önskar man ytterligare förhindra att domstolarna
            exempelvis partipolitiseras (utöver den närvaro som de politiskt
            valda nämndemännen nu utgör) går det att skapa garantier häremot
            genom att t.ex. se över tillsättningsförfarandet och vidta lämpliga
            organisatoriska och administrativa åtgärder. Förutsätt- ningarna
            för domstolarnas självständighet och kompetens i detta hänseen-
            de behöver för övrigt alltid beaktas, oberoende av omfattningen
            av deras
          </p>
          <p xml:id="i-SDVS7gusoLRbusz5ULHmpz">
            Mot. 1986/87 K231
          </p>
          <p xml:id="i-BWQvJVwm16X6gzLx9268hc">
            12
          </p>
          <pb facs="riksdagen-motions-pdf/data/198687/mot_198687_k_231/mot_198687_k_231-004.pdf"/>
          <p xml:id="i-2knAuA1mpHWCak2B97qV6L">
            konstitutionella funktioner. Den enskilde medborgarens tilltro
            till våra domstolars opartiskhet och oväld torde emellertid i
            dag vara sådan att en ökad judiciell kontroll utan vidare kan
            anförtros dem.
          </p>
          <p xml:id="i-BdzP8ozvt5XHSyJ1WYL2yv">
            Argument för en förbättrad konstitutionell kontroll
          </p>
          <p xml:id="i-XfE3gSLJc9pRQqvqGRsWqm">
            Mot bakgrund av vad som anförts i föregående avsnitt framgår
            det att redan grundlagens nuvarande utformning är ett tungt argument
            för att förbättra den konstitutionella kontrollen utanför riksdagen.
            De hittillsva- rande invändningarna mot en utvidgad judiciell
            kontroll är som nämnts icke hållbara. Genom att förstärka kontrollen
            av de materiella rättighets- reglernas efterlevnad fullföljs vidare
            de steg i denna riktning som redan tagits efter den nya regeringsformens
            ikraftträdande, nämligen den senare utvidgningen av fri- och rättighetskatalogen
            i 2 kap. RF och kodifieringen av lagprövningsrätten i 11 kap.
            14$ RF. Huruvida den förbättrade kontrol- len skall ske enbart
            genom en förändring av lagprövningsinstitutet eller även genom
            domstolsorganisatoriska reformer bör övervägas närmare. Valet
            av teknisk lösning för en förbättring bör också ske med beaktande
            av behovet av en förstärkning av det grundlagsenliga skyddet för
            den enskilde i övrigt, liksom bl. a. frågan om en inkorporering
            av Europakonventionen med svensk rätt. Den för vår rättsordning
            grundläggande principen att en domstol har att i en lagtolkningssituation
            ge högre föreskrift företräde framför en lägre har ännu inte satts
            i fråga av någon (jfr prop. 1975/76:209 s. 93). En mera effektiv
            och verkningsfull grundlagstolkning borde inte heller framdeles
            behöva ifrågasättas av alla dem som anser att vissa grundläggande
            fri- och rättigheter är ett nödvändigt inslag i en demokrati som
            vår.
          </p>
          <p xml:id="i-7c5Xzsp91vdWWwFR7dvGmt">
            Hemställan
          </p>
          <p xml:id="i-D8mkAed4YitK3pnNYFRYFo">
            Med hänvising till vad som anförts i denna motion hemställs att
            riksdagen hos regeringen begär en utredning om en förbättring
            av den konstitutionella kontrollen enligt de riktlinjer som angivits
            i motionen.
          </p>
          <p xml:id="i-2G4ZYM4ibTxM5W5HnKXUz9" type="date">
            Stockholm den 21 januari 1987
          </p>
          <p xml:id="i-FshQZy9JChYut4HLky9tE4">
            Rune Rydén (m)
          </p>
          <p xml:id="i-8pUP6L4mS6VoCv9SbSJafN">
            Lars De Geer (fp) Margit Gennser (m) Rolf Kenneryd (c) Björn
            Körlof (m) Per-Richard Molén (m) Birger Hagård (m)
          </p>
          <p xml:id="i-4JEFVE4exMTD96YfSFqseH">
            Bengt Wittbom (m)
          </p>
          <p xml:id="i-FySJTwKCsn5ei37nPyS5a3">
            Norstedts Tryckeri, Stockholm 1987
          </p>
          <p xml:id="i-77jd2JU7skmCGcCom5mFzP">
            FR SA art SR SA
          </p>
          <p xml:id="i-BMuZF3tFGJQ3XvBFGk9rzX">
            Mot. 1986/87 K231
          </p>
          <p xml:id="i-LJpPVVbMskhpLqYfD9xr9B">
            13
          </p>
          <pb facs="riksdagen-motions-pdf/data/198687/mot_198687_k_231/mot_198687_k_231-005-001.pdf"/>
          <pb facs="riksdagen-motions-pdf/data/198687/mot_198687_k_231/mot_198687_k_231-005-002.pdf"/>
          <pb facs="riksdagen-motions-pdf/data/198687/mot_198687_k_231/mot_198687_k_231-005.pdf"/>
          <pb facs="riksdagen-motions-pdf/data/198687/mot_198687_k_231/mot_198687_k_231-006.pdf"/>
          <pb facs="riksdagen-motions-pdf/data/198687/mot_198687_k_231/mot_198687_k_231-007-001.pdf"/>
          <pb facs="riksdagen-motions-pdf/data/198687/mot_198687_k_231/mot_198687_k_231-007.pdf"/>
        </div>
      </div>
    </body>
  </text>
</TEI>
