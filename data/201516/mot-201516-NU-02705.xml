<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201516-NU-02705">
  <teiHeader>
    <fileDesc>
      <titleStmt>
        <title>Innovation</title>
        <author corresp="i-9118KyeHJPwjSm2gBg9zwB">av Lars Hjälmered m.fl. (M)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2015/16:2705 av Lars Hjälmered m.fl. (M)</title>
          <idno type="rdwebb">H3022705</idno>
          <rs type="number">2705</rs>
          <orgName type="comitteeAbbreviation">NU</orgName>
          <ref type="dokument_url_text">http://data.riksdagen.se/dokument/H3022705/text</ref>
          <ref type="dokument_url_html">http://data.riksdagen.se/dokument/H3022705</ref>
          <ref type="dokumentstatus_url_xml">http://data.riksdagen.se/dokumentstatus/H3022705</ref>
          <ref type="docx">http://data.riksdagen.se/fil/C7EBBEB8-FF29-45DB-AF71-103095EC432E</ref>
          <ref type="pdf">http://data.riksdagen.se/fil/93D17B24-F5B2-43BF-8B0C-9C9B97F3232A</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-9118KyeHJPwjSm2gBg9zwB</idno>
            <name>Lars Hjälmered</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-J6HemNwzcYVLs5m9EZ9Tmt</idno>
            <name>Hans Rothenberg</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-LGuxQcep33nPWKPbzHtqsR</idno>
            <name>Cecilie Tenfjord-Toftby</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-BNPcdNmACXycfvLR8wqbHp</idno>
            <name>Ann-Charlotte Hammar Johnsson</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-4fjwccvGrtcBzgdzdxhXhs</idno>
            <name>Jörgen Warborn</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-U5C1phL9tkz989YqXEWCcj" type="signed"/>
        <correspContext corresp="i-U5C1phL9tkz989YqXEWCcj">
          <note type="signatory" corresp="i-9118KyeHJPwjSm2gBg9zwB"/>
          <note type="signatory" corresp="i-J6HemNwzcYVLs5m9EZ9Tmt"/>
          <note type="signatory" corresp="i-LGuxQcep33nPWKPbzHtqsR"/>
          <note type="signatory" corresp="i-BNPcdNmACXycfvLR8wqbHp"/>
          <note type="signatory" corresp="i-4fjwccvGrtcBzgdzdxhXhs"/>
        </correspContext>
        <correspAction xml:id="i-ChFkL246SC1QFcX8Ytx3UL" type="submitted">
          <date when="2015-10-06"/>
          <time when="14:29:22"/>
        </correspAction>
        <correspAction xml:id="i-MRxfDmkmB4NDtSPi5zNtJG" type="reviewed">
          <date when="2015-10-07"/>
          <time when="09:17:02"/>
        </correspAction>
        <correspAction xml:id="i-VytThTaZ3fvKTuwfiWXwGj" type="referred">
          <date when="2015-10-13"/>
        </correspAction>
        <correspAction xml:id="i-Fh29o5sZpWj5oTQcPo8w3N" type="assigned">
          <date when="2018-06-05"/>
          <time when="10:32:18"/>
        </correspAction>
        <correspContext corresp="i-Fh29o5sZpWj5oTQcPo8w3N">
          <ref type="assignedTo">Näringsutskottet</ref>
        </correspContext>
        <correspAction xml:id="i-maYnMgc2Nb7W15FDjHSUL" type="behandlas_i"/>
        <correspContext corresp="i-maYnMgc2Nb7W15FDjHSUL">
          <ref type="uppgift">2015/16:NU12</ref>
          <ref type="ref_dok_id">H301NU12</ref>
          <ref type="ref_dok_typ">bet</ref>
          <ref type="ref_dok_rm">2015/16</ref>
          <ref type="ref_dok_bet">NU12</ref>
          <ref type="ref_dok_titel">Politik för hållbart företagande</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-Vj3yGcdSJJCbyhbkMKwqbi" type="behandlas_i"/>
        <correspContext corresp="i-Vj3yGcdSJJCbyhbkMKwqbi">
          <ref type="uppgift">2015/16:NU24</ref>
          <ref type="ref_dok_id">H301NU24</ref>
          <ref type="ref_dok_typ">bet</ref>
          <ref type="ref_dok_rm">2015/16</ref>
          <ref type="ref_dok_bet">NU24</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-Lr6ozLo43hEZCwWgUseWYg" type="behandlas_i"/>
        <correspContext corresp="i-Lr6ozLo43hEZCwWgUseWYg">
          <ref type="uppgift">2015/16:NU23</ref>
          <ref type="ref_dok_id">H301NU23</ref>
          <ref type="ref_dok_typ">bet</ref>
          <ref type="ref_dok_rm">2015/16</ref>
          <ref type="ref_dok_bet">NU23</ref>
          <ref type="ref_dok_titel">Staten och kapitalet - struktur för finansiering av innovation och hållbar tillväxt</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-ES4ct9PWADsVBjNikR48DD" type="behandlas_i"/>
        <correspContext corresp="i-ES4ct9PWADsVBjNikR48DD">
          <ref type="uppgift">2015/16:NU15</ref>
          <ref type="ref_dok_id">H301NU15</ref>
          <ref type="ref_dok_typ">bet</ref>
          <ref type="ref_dok_rm">2015/16</ref>
          <ref type="ref_dok_bet">NU15</ref>
          <ref type="ref_dok_titel">Näringspolitik</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-AuXAYXuMUqYjvEozTJDLYU" type="behandlas_i"/>
        <correspContext corresp="i-AuXAYXuMUqYjvEozTJDLYU">
          <ref type="uppgift">2015/16:SfU15</ref>
          <ref type="ref_dok_id">H301SfU15</ref>
          <ref type="ref_dok_typ">bet</ref>
          <ref type="ref_dok_rm">2015/16</ref>
          <ref type="ref_dok_bet">SfU15</ref>
          <ref type="ref_dok_titel">Anhörig- och arbetskraftsinvandring</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">
          Motion till riksdagen 2015/16:2705 av Lars Hjälmered m.fl. (M)
          Innovation
        </div>
      </div>
      <div type="motBody">
        <div type="motProposal" subtype="förslag">
          <head xml:id="i-Ga4mJDmDmja1rpZMr7CrnM">
            Förslag till riksdagsbeslut
          </head>
          <list style="ol">
            <item xml:id="i-ABe2tEMWRYjW2Wnqao1NTX">
              Riksdagen ställer sig bakom det som anförs i motionen om att
              genomföra en översyn av stödsystemet som också omfattar entreprenörskap
              utanför den akademiska sektorn och tillkännager detta för regeringen.
            </item>
            <item xml:id="i-DPpobnbjnzL7ZxxQe1DRt7">
              Riksdagen ställer sig bakom det som anförs i motionen om att
              det vidare arbetet med innovationsstrategin bör ta sikte på att
              finna lösningar på samhällsutmaningar och de möjligheter som dessa
              kan ge, i stället för att peka ut specifika sektorer eller branscher,
              och tillkännager detta för regeringen.
            </item>
            <item xml:id="i-PSLS654Wyiz9r8RDcfxeEE">
              Riksdagen ställer sig bakom det som anförs i motionen om att
              reformera och effektivisera det statliga riskkapitalet så att
              det i högre grad kompletterar privat riskkapital och tillkännager
              detta för regeringen.
            </item>
            <item xml:id="i-MsTbVBFomNKkFGc9mvDtgU">
              Riksdagen ställer sig bakom det som anförs i motionen om att
              Sverige ska ha goda villkor för arbetskraftsinvandring för att
              tillgodose företagens behov av kompetent arbetskraft och tillkännager
              detta för regeringen.
            </item>
            <item xml:id="i-D9Xxco9GsL2yo8FCHnzP52">
              Riksdagen ställer sig bakom det som anförs i motionen om att
              ansökningar om uppehålls- och arbetstillstånd bör behandlas inom
              30 dagar och tillkännager detta för regeringen.
            </item>
            <item xml:id="i-DdB56WjbeqcEkgZyDgXfDF">
              Riksdagen ställer sig bakom det som anförs i motionen om att
              Sverige för att kunna upprätthålla internationell konkurrenskraft
              ska erbjuda konkurrenskraftiga skattenivåer, enkla regler och
              goda företagsvillkor som uppmuntrar till jobb och företagsamhet,
              och riksdagen tillkännager detta för regeringen.
            </item>
          </list>
        </div>
        <div type="motContent">
          <head xml:id="i-NMjmhAJALbDiYY35hCNfeK" type="h1">
            Människors drivkraft ger morgondagens innovationer
          </head>
          <p xml:id="i-DiJNf3Xar4qdTtj4ftw12t">
            Sverige rankas som en av världens mest innovativa och konkurrenskraftiga
            ekonomier av bland annat World Economic Forum, Världsbanken och
            EU-kommissionen. Ett innovativt klimat och en global konkurrenskraft
            i världsklass är avgörande för ett litet exportberoende land som
            Sverige. Entreprenörskap, innovation och jobbskapande går hand
            i hand. Det är morgondagens Ikea, Volvo eller Spotify som skapar
            morgondagens jobb. De flesta nya jobb som växer fram skapas av
            små och medelstora företag. De skapas av drivna entreprenörer
            överallt i vårt avlånga land som vågat ta klivet från dröm till
            verklighet men som också trotsat byråkratiska och politiska hinder
            på vägen.
          </p>
          <p xml:id="i-WkzwTirmxXJk6Por24gAyR">
            Fyra av de mest grundläggande förutsättningarna för att goda
            idéer kan utvecklas till fungerande innovationer ligger i:
          </p>
          <list style="ul">
            <item xml:id="i-WfTErgPhLFu7Lu1RqPtB2k">
              Tekniskt kunnande
            </item>
            <item xml:id="i-AUNriQe8VsSEDjEVUxL82E">
              Marknadskännedom
            </item>
            <item xml:id="i-7rEP7iqR5jAUejr46sqnHZ">
              Autonomi
            </item>
            <item xml:id="i-3kwKXYpxpoQEkVRW9sSBdC">
              Tillgång till kapital
            </item>
          </list>
          <p xml:id="i-9Vt2ihp1c1QYSp669R5znS">
            För statens del handlar det därför till övervägande del om att
            på dessa fyra punkter undanröja hinder, agera där marknadsmisslyckanden
            råder samt att smörja redan fungerande system. För bästa utfall
            förutsätter det ett underifrånperspektiv med fokus från den enskilde
            innovatörens utgångspunkt. Förutsättningarna för att utvecklas
            varierar mellan olika branscher. Behoven av kapitaltillskott i
            tidiga skeden är betydligt större inom life science-sektorn än
            inom verkstadsindustrin. I den förstnämnda dominerar universiteten
            vad gäller utveckling medan det inom den senare är företag som
            svarar för de innovativa processerna. Inom it-sektorn sker däremot
            utvecklingen i högre grad av fristående innovatörer där, förutom
            kapital, behovet av affärsnätverk är betydande.
          </p>
          <p xml:id="i-WictnHeGqRVPjbTqJzgSeg">
            Det innebär att man inte kan ha ett specifikt förhållningssätt
            för innovationspolitiken och riskkapitalförsörjning, utan den
            måste anpassas utifrån branschhänsyn, mognadsgrad och tillväxtförutsättningar.
            Innovationer förutsätter således ett individuellt underifrånperspektiv.
          </p>
          <head xml:id="i-vpCuQtQrStZmXshy16m4q" type="h1">
            Företagsklimat
          </head>
          <p xml:id="i-83noZotmEknTEnHiBoTYXT">
            Efter 1960 har det bildats allt färre företag med stor växtkraft.
            1970–1990 var riktigt dåliga år och orsaken var i första hand
            mycket stora skattehöjningar och ökningar av olika offentliga
            utgifter. De stora företagen stod kvar men nystartandet uteblev
            nästan helt. Därför är företagsstrukturen i Sverige ”som ett timglas”
            med stor omsättning vid ett fåtal mycket stora företag och ett
            stort antal mindre företag. Däremot är det tunt i mitten och jämfört
            med Tyskland saknar Sverige ett stort antal medelstora företag
            som växer till att bli riktigt stora.
          </p>
          <p xml:id="i-Qa39V4SCABz2DKdJPj335z">
            Det är en stor utmaning för Sverige att bredda midjan på företagsstrukturen.
            Det måste ske systematiskt genom att utveckla företagsklimatet
            genom attraktiva skattevillkor, förnuftig regelhantering och en
            övergripande ambition att skapa en jordmån för kreativitet och
            kapitalförsörjning under företagandets olika faser. Många mindre
            utvecklingsföretag blir idag uppköpta i skeden innan de hunnit
            etablera sig och växa till medelstora. Det är dessvärre snarare
            regel än undantag att de försvinner bortom landets gränser.
          </p>
          <head xml:id="i-Wpijx8BTReTiUmzQRWN2MQ" type="h1">
            Aktivt innovationsarbete
          </head>
          <p xml:id="i-SRHNGFcw9aU3qM5ThJSS3H">
            Det är inte företag, universitet eller regeringar som skapar
            innovationer. Innovationer uppstår genom människors drivkraft
            att bryta mönster och söka nya lösningar på beprövade och oprövade
            metoder. Genom tillåtande miljöer och visat acceptans för att
            bryta ny mark, kan däremot organisationer och myndigheter få människors
            idéer att lyfta.
          </p>
          <p xml:id="i-SiT6RGtXATPpXPzEyFN3VZ">
            Den svenska innovationsmodellen bör utformas så att hela systemet
            utvecklas och blir självlärande. Sverige har länge prioriterat
            akademiskt entreprenörskap, och behovet av att se över stödsystemet
            så att det når även andra aktörer utanför universitetssektorn
            är därför stort. I denna översyn bör stegvisa finansieringsmodeller
            – så kallade milestones – belysas. Vidare bör man samtidigt se
            över hur rådgivning inom immaterialrättsområdet kan stärkas.
          </p>
          <p xml:id="i-MyPXAUChRLuv9AExhpjPjG">
            Alliansregeringen antog 2012 en innovationsstrategi framarbetad
            genom en öppen och inkluderande process, där många och betydelsefulla
            aktörer från det offentliga, privata och civila samhället medverkade.
            Innovationsstrategin är ett aktivt redskap som kompletterar forsknings-och
            innovationspropositionen, antagen 2012. I det vidare arbetet bör
            man se över möjligheten att följa såväl OECD:s innovationsstrategi
            som EU2020 vilka tillämpat en bred syn på innovation.
          </p>
          <head xml:id="i-Pbrf1bRmSx23twutyXLpHy" type="h1">
            Riskkapital
          </head>
          <p xml:id="i-5wxdha4tBsdS6na3E2PUMm">
            I dag finns runt 10 miljarder kronor i offentligt riskkapital,
            men bara 27 procent av detta investeras i start-upp-fasen och
            endast 0,2 procent i den tidiga såddfasen. Det är i såddfasen,
            innan företaget har dokumenterad efterfrågan på sina produkter,
            som de största informationsasymmetrierna existerar. Detta finansieringsgap
            motiverar också kompletterande finansiering, det vill säga riskkapital.
          </p>
          <p xml:id="i-3qpfnykpGrGPGKbH9DKzY1">
            Innovationssystemet måste innebära pluralism. Det finns inget
            framgångsrikt innovationssystem som inte bygger på pluralism.
            Det innebär att flera investerare får möjlighet att oberoende
            av varandra bedöma investeringsobjekt. Privata investerare innehar
            oftast andra kompetenser, gör andra riskbedömningar på mer subjektiva
            grunder än vad statliga aktörer gör. Att välja en finansiering
            i flera steg (milestones) är något som ofta rekommenderas.
          </p>
          <p xml:id="i-N7Er7D3CVGgUs73tn8BvPz">
            I Sverige är antalet affärsänglar som investerar och engagerar
            sig i små och nystartade företag relativt begränsat. En vanlig
            förklaring till detta är skattesystemets utformning som under
            lång tid har motverkat privat förmögenhetsuppbyggnad genom företagande.
            Statliga riskkapitalsatsningar kan därför under vissa förutsättningar
            vara motiverade som komplement till privat riskkapital. Riktlinjen
            bör dock vara att statliga insatser inte ska undantränga privata
            aktörer utan snarare stimulera fram dem.
          </p>
          <p xml:id="i-PGdNDhvAUH9mU5Sg4XX4ip">
            Om Sverige skulle ha som ambition att nå anglosaxisk nivå i nya
            idéer, hade de privata investeringarna från affärsänglar behövt
            uppgå till mer än 10 miljarder kronor årligen. I dag uppskattas
            nivån ligga i storleksordningen 2–4 miljarder. En möjlig väg att
            stimulera att privat kapital kan få ökad utväxling vore en saminvesteringsmodell
            mellan staten och privata investerare. En liknande modell är prövad
            i USA där privatinvesterare får låna två till tre gånger sitt
            eget kapital på förmånliga villkor från staten via så kallade
            Small Business Investment Companies (SBIC). Dessa förbinder sig
            att investera i unga företag vilket innebär att lånet från staten
            till SBIC i nästa steg blir egenkapital i ett ungt företag.
          </p>
          <head xml:id="i-ovimNsGgfgdJUPv3pWdeX" type="h1">
            Privat kapital i första hand
          </head>
          <p xml:id="i-MvT8QDkjkksg5fJUrbCAHj">
            Grundprincipen för insatser av statligt riskkapital i innovationssystemet
            är att de primärt ska aktiveras i skeden av marknadsmisslyckanden
            och nya, riskfyllda skeden. Dels för att de fyller en viktig funktion
            i faser då andra aktörer inte är tillgängliga, dels för att motverka
            undanträngningseffekter av privat kapital. Om statligt kapital
            används i skeden där det finns god tillgång på fristående privat
            kapital kan det få till följd att dessa aktörer flyttar sitt engagemang
            till insatser senare i kedjan där risken är mindre. I sådana fall
            kan det statliga kapitalet rent av vara kontraproduktivt.
          </p>
          <head xml:id="i-8odBZJCphfFcUGcGmBk3Jy" type="h1">
            Attrahera talanger
          </head>
          <p xml:id="i-M2jXbYzWwyJksED697uMMH">
            Alla världens länder konkurrerar om att attrahera nya och behålla
            befintliga talanger. Samtidigt är kompetensrörligheten över gränserna
            i sig viktig. För att vara en attraktiv arena att verka i på denna
            globala kunskapsmarknad, är det viktigt att Sverige över tid erbjuder
            konkurrenskraftiga och förutsägbara villkor för såväl studenter,
            expertis som företag. Då ökar också förutsättningarna för att
            investeringar landar i Sverige med dess jobbskapande följdeffekter.
          </p>
          <p xml:id="i-7zd5zZaWHybmPbsY4hRiHX">
            För många företag är rekrytering från andra länder en möjlighet
            och ibland en nödvändighet. Exempelvis skulle många svenska it-företag
            ha stora problem att hitta kompetenta medarbetare om inte möjlighet
            att rekrytera från andra länder fanns. De regler Sverige har idag
            är liberala jämfört med flera andra jämförbara länder. Dock finns
            problem med allt för långa handläggningstider för uppehålls- och
            arbetstillstånd. Det är rimligt att ge ansvarig myndighet ett
            uppdrag att ansökningar i normalfallet bör behandlas inom 30 dagar.
          </p>
          <head xml:id="i-T51S3xZ2svUpTe8c8aXBTU" type="h1">
            Skatter
          </head>
          <p xml:id="i-5QD6B159z1ETKKJYJfV7Cn">
            De skattemässiga villkoren för företagande har stadigt förbättrats
            över de senaste åren med alliansregeringen. Bland annat sänkt
            bolagsskatt, förenklad expertskatt, och sänkta socialavgifter
            för unga och äldre. Men det svenska skattesystemet behöver fortsatt
            utvecklas så att det skapar attraktiva förutsättningar för företag
            att bedriva sin verksamhet i Sverige, och särskilt främjar entreprenörskap
            och innovation. Sverige hade fram till 1989 en bolagsskatt på
            52 procent. Vid skattereformen 1990–1991 sänktes bolagsskattesatsen
            först till 40 och sedan 30 procent. Samtidigt breddades skattebaserna
            genom att en rad avdrags- och reserveringsmöjligheter slopades.
            Mellan 1994 och 2008 var skattesatsen oförändrad på 28 procent.
            2009 sänktes den till 26,3 procent och 2013 till 22,0 procent.
            Mellan 2004 och 2012 låg den genomsnittliga bolagsskattesatsen
            i EU lägre än den svenska, men den senaste sänkningen har gjort
            att Sverige nu återigen tagit sig strax under EU-snittet. Mellan
            år 2000 och 2015 har bolagsskatterna sjunkit med 10,7 procentenheter
            inom EU och med drygt 8 procentenheter bland OECD-länderna. Under
            samma period har skattesatsen sänkts med totalt 6 procentenheter
            i Sverige.
          </p>
          <p xml:id="i-3qxKxXBLRsSGHHdEDxD4oi">
            En femtedel av svenska företag anser att skattesystemet framför
            allt hämmar anställning av kvalificerade, högutbildade medarbetare.
            Sedan år 2001 kan utländska arbetstagare som klassificeras som
            experter, specialister, forskare och andra nyckelpersoner beviljas
            skattelättnad hos Forskarskattenämnden. Expertskatten innebär
            för arbetstagaren att 25 procent av kontant lön och förmåner undantas
            från beskattning medan reglerna för arbetsgivaren innebär att
            skattefri lön och ersättning undantas från underlag för beräkning
            av sociala avgifter. Skattelättnaden infördes bl.a. för att öka
            Sveriges möjligheter att attrahera och rekrytera kvalificerad
            arbetskraft. Expertskatten är ett viktigt konkurrensredskap för
            att bibehålla landets konkurrenskraft. Den ger också möjlighet
            för duktiga människor att kunna verka i Sverige utan att personligen
            försaka de arbetsersättningar som kan vara mer attraktiva i andra
            länder. Ur såväl företagens, universitetens som individens perspektiv
            bidrar expertskatten till att öka kompetensrörligheten och tillgodose
            kvalitet inom verksamheten. Villkoren för expertskatten tillika
            avdragsmöjligheter för utländsk arbetskraft, måste därför kontinuerligt
            ses över för att tillförsäkra dess konkurrensmässighet.
          </p>
          <p xml:id="i-WthqtiQ9xiNLvCNDEkrU7e">
            Höga marginalskatter påverkar antalet arbetade timmar i ekonomin
            och skapar spänningar mellan beskattning på arbete och kapital,
            vilket leder till sämre förtroende för skattesystemet. På sikt
            bör därför marginalskatterna minska. Det är viktigt att de översyner
            och reformer som krävs görs utan att ge avkall på principer om
            rättvis beskattning och förenas med ett aktivt arbete mot så kallat
            skatteläckage, det vill säga möjligheter för människor att undandra
            sig skatt på ett sätt som inte är syftet med lagstiftningen.
          </p>
        </div>
        <div type="motSignatures">
          <list>
            <item xml:id="i-NvjeY4BAj4N5MFePjVJqcE" who="i-9118KyeHJPwjSm2gBg9zwB">
              Lars Hjälmered (M)
            </item>
            <item xml:id="i-AJN1vhKuCJsMhmGmX8wbLU" who="i-J6HemNwzcYVLs5m9EZ9Tmt">
              Hans Rothenberg (M)
            </item>
            <item xml:id="i-JGv9p4USe2J1hQUDN2RLfR" who="i-LGuxQcep33nPWKPbzHtqsR">
              Cecilie Tenfjord-Toftby (M)
            </item>
            <item xml:id="i-RqdVCPxAV4738Ksy8gMSb8" who="i-BNPcdNmACXycfvLR8wqbHp">
              Ann-Charlotte Hammar Johnsson (M)
            </item>
            <item xml:id="i-A6mBaPPbWpYEGFKdQacSX3" who="i-4fjwccvGrtcBzgdzdxhXhs">
              Jörgen Warborn (M)
            </item>
          </list>
        </div>
      </div>
    </body>
  </text>
</TEI>
