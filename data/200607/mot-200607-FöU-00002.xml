<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200607-FöU-00002">
  <teiHeader>
    <fileDesc>
      <titleStmt>
        <title>En anpassad försvarsunderrättelseverksamhet</title>
        <author corresp="i-2aZQBvMx8o6ihusfvExbt8">av Alice Åström m.fl. (v)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>En anpassad försvarsunderrättelseverksamhet</title>
          <idno type="rdwebb">GU02Fö2</idno>
          <rs type="number">Fö2</rs>
          <orgName type="comitteeAbbreviation">FöU</orgName>
          <ref type="dokument_url_text">http://data.riksdagen.se/dokument/GU02Fö2/text</ref>
          <ref type="dokument_url_html">http://data.riksdagen.se/dokument/GU02Fö2</ref>
          <ref type="dokumentstatus_url_xml">http://data.riksdagen.se/dokumentstatus/GU02Fö2</ref>
          <ref type="doc">http://data.riksdagen.se/fil/652DFAA8-65CC-4FA0-8B9C-1C957D38BACF</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-2aZQBvMx8o6ihusfvExbt8</idno>
            <name>Alice Åström</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-JxxHuvwXWsJTZYTnBZLHj</idno>
            <name>Marianne Berg</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-CNBy5dFgNNyEozHVpAj93c</idno>
            <name>Jacob Johnson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-mN8mVTBvBYjtHLNThWLo4</idno>
            <name>Kalle Larsson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-K3yJ7rruozYUK99nj91ffc</idno>
            <name>Hans Linde</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-6MWLY5JdykMGLLUo96skfp</idno>
            <name>Lena Olsson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-991obiMTz36s9V7z3YpuZk</idno>
            <name>Gunilla Wahlén</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-5pddtLwy622h33X3RtqGeL</idno>
            <name>Pernilla Zethraeus</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction type="basedOn" xml:id="i-U2JeEu9qfaL6jfB25JADbu"/>
        <correspContext corresp="i-U2JeEu9qfaL6jfB25JADbu">
          <ref>Proposition 2006/07:63</ref>
        </correspContext>
        <correspAction xml:id="i-KSMZDmnJYcPDaBGyAABVAK" type="signed"/>
        <correspContext corresp="i-KSMZDmnJYcPDaBGyAABVAK">
          <note type="signatory" corresp="i-2aZQBvMx8o6ihusfvExbt8"/>
          <note type="signatory" corresp="i-JxxHuvwXWsJTZYTnBZLHj"/>
          <note type="signatory" corresp="i-CNBy5dFgNNyEozHVpAj93c"/>
          <note type="signatory" corresp="i-mN8mVTBvBYjtHLNThWLo4"/>
          <note type="signatory" corresp="i-K3yJ7rruozYUK99nj91ffc"/>
          <note type="signatory" corresp="i-6MWLY5JdykMGLLUo96skfp"/>
          <note type="signatory" corresp="i-991obiMTz36s9V7z3YpuZk"/>
          <note type="signatory" corresp="i-5pddtLwy622h33X3RtqGeL"/>
        </correspContext>
        <correspAction type="referral" xml:id="i-5Cz7dXSpHdWSwRSEaSjQmR">
          <date when="2007-03-29"/>
        </correspAction>
        <correspAction type="dismissal" xml:id="i-Cujd31YeZD76pANiRRcLD3">
          <date when="2007-03-28"/>
        </correspAction>
        <correspAction type="transfer" xml:id="i-CEK1c88iK6EdXrEXavbseY">
          <date when="2007-03-23"/>
        </correspAction>
        <correspAction type="submission" xml:id="i-DPU8Hg8ffE7GrqpwmMDPYs">
          <date when="2007-03-23"/>
        </correspAction>
        <correspAction type="assigned" xml:id="i-S91LS6oWPWX9cyLH3GZ5M9"/>
        <correspContext corresp="i-S91LS6oWPWX9cyLH3GZ5M9">
          <ref type="assignedTo">Försvarsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div type="motHeader"/>
      <div type="motBody">
        <div type="motProposal" subtype="förslag">
          <head xml:id="i-LxLhE8BAZQMm4Ndp3VBLGG">
            Förslag till riksdagsbeslut
          </head>
          <p xml:id="i-Tpfq5s6BKyLvNsx5qJiN7c">
            Riksdagen avslår proposition 2006/07:63 En anpassad försvarsunderrättelse­verksamhet.
          </p>
        </div>
        <div type="motContent">
          <head type="h1" xml:id="i-NeCLoBh5rR6mr5utAL2Z1h">
            En anpassad försvarsunderrättelseverksamhet
          </head>
          <head type="h1" xml:id="i-7hiz6tNLvymgELpShXYj4D">
            Inledning
          </head>
          <p xml:id="i-KUwRnPthMpMVAfBVYFJc1A">
            Försvarsunderrättelseverksamhet bedrivs för att skaffa information
            om yttre militära hot samt till stöd för svensk utrikes-, säkerhets-
            och försvarspolitik i övrigt. Verksamheten bedrivs bland annat
            med hjälp av signalspaning i etern. Regeringen föreslår i propositionen
            stora förändringar i lagstiftningen för verksamheten.
          </p>
          <p xml:id="i-SCejWsrNHyovdkNQzbqyug">
            Låt oss till att börja med konstatera att denna proposition inte
            kan ses ensam utan måste betraktas i ljuset av en rad förändringar
            av samhället där den personliga integriteten inskränks och rättssäkerheten
            får stryka på foten. Vänsterpartiet är mycket kritiskt till utvecklingen.
            Rätten till respekt för privatlivet är en mänsklig rättighet och
            en förutsättning för demokrati, men denna rätt har gång på gång
            satts på undantag för andra mål.
          </p>
          <p xml:id="i-3DkH1WJ1V1sD5XAeTdR1ty">
            I stället för att införa fler inskränkningar i fri- och rättigheter
            behöver lagstiftare både i Sverige och världen i övrigt stanna
            upp och tänka efter. Som ett instrument för detta har Vänsterpartiet
            i riksdagen drivit frågan om att tillsätta den integritetsskyddskommitté
            som just nu arbetar med ett brett grepp om skyddet för den personliga
            integriteten. Riksdagen bör invänta detta arbete innan större
            beslut som inskränker den personliga integriteten tas.
          </p>
          <p xml:id="i-T5EX1t3xnzvm6oo3QXJf3d">
            Vad gäller den aktuella propositionen kan Vänsterpartiet konstatera
            att det finns stora brister i regeringens analys av vad förslagen
            innebär för den personliga integriteten och rättssäkerheten. Dessa
            brister skulle göra Sverige till ett av de länder där medborgarna
            ställs under hårdast bevakning av staten.
          </p>
          <p xml:id="i-YJ3oecnNJRQbDdatR4R8Bu">
            Om en proposition av denna vikt ska läggas fram bör den föregås
            av en offentlig utredning med parlamentarisk representation. Bara
            avsaknaden av denna är ett tillräckligt skäl för att avslå propositionen.
            Utredningsbristerna märks också mycket tydligt på flera punkter
            som vi i denna motion översiktligt ska redogöra för.
          </p>
          <head type="h1" xml:id="i-R4KFWbGadZiac9JenfLFpX">
            Signalspaning i kabel
          </head>
          <p xml:id="i-MatxbYvphMnFgsfcamzaxB">
            Hittills har Försvarets radioanstalt (FRA) bara kunnat spana
            på signaler som har skickats i etern. Det har i allmänhet också
            ansetts att detta inte har behövt regleras och att detta inte
            har berörts av vårt grundlagsskydd, därför att etern är fri och
            har varit omöjlig att kontrollera. Detta har också varit internationellt
            vedertaget.
          </p>
          <p xml:id="i-AsGPABaaw6hSFpj4JkCXjR">
            I regeringens proposition föreslås att man nu även får möjlighet
            att spana i kabel. Detta får man göra för att försvarsunderrättelseverksamheten
            ligger efter i den tekniska utvecklingen av informationsflödet.
            Vänsterpartiet är berett att diskutera detta, men vi anser att
            frågan borde ha beretts i en parlamentarisk utredning och att
            den är långt ifrån okomplicerad från integritetssynpunkt. Regeringens
            proposition är inte ett bra svar på denna problematik.
          </p>
          <p xml:id="i-6ArwaVHHtM398YzrYE77kK">
            I stället är förslaget ett av de mest långtgående förslagen i
            världen när det gäller möjlighet till signalspaning. Inte ens
            i USA, som var det land som blev drabbat av terrorattentatet den
            11 september och som varit pådrivande i utvecklingen av övervakning
            och icke-rättssäkra metoder för terrorismbekämpning världen över,
            har man kunnat genomföra så långtgående förändringar när det gäller
            att ge en myndighet rätten att signalspana på sina medborgare
            utan den demokratiska kontroll som man då har rätt att kräva.
            Vi återkommer till detta senare i motionen.
          </p>
          <head type="h1" xml:id="i-KPxrtouxeZ3uaKxvi69YoA">
            Utvidgning av försvarsunderrättelseverksamheten
          </head>
          <p xml:id="i-VZ27VqP5PRpsv5oDJtcZwF">
            I nuläget finns en avgränsning för försvarsunderrättelseverksamheten
            till att handla om militära hot mot landet samt till stöd för
            svensk utrikes-, försvars- och säkerhets­politik. Regeringen föreslår
            nu att i den del som handlar om yttre hot ska man inte längre
            begränsa verksamheten till militära hot. Propositionen anger vad
            detta kan innebära:
          </p>
          <p xml:id="i-AfYJ9odXWMoTVuQf4Szfzs">
            En rad andra hot och risker än de traditionella måste nu ges
            ökad uppmärksamhet i säkerhetspolitiken och därmed också i underrättelseverksamheten.
            Sådana hot och risker är bl.a. terrorism, spridning av massförstörelsevapen,
            internationell kriminalitet av stor omfattning och kvalificerad
            art som t.ex. smuggling av vapen, droger och människor, samt hot
            mot den tekniska infrastrukturen, inte minst tele- och datasystemen.
          </p>
          <p xml:id="i-WvhN4kcSCZSW2vyBuLgqrK">
            Vänsterpartiet anser att det är ett problem att mandatet i sig
            utvidgas. Försvarsunderrättelseverksamhet bör vara inriktad på
            militära hot, medan andra typer av hot bör hanteras inom ramen
            för annan verksamhet, detta för att det i ett demokratiskt samhälle
            är nödvändigt med en tydlig gräns mellan det civila och det militära.
          </p>
          <p xml:id="i-YFbMKkYwKANyVZTDJ3qDVv">
            I debatten runt förslaget har hävdats att det är de som är kritiska
            som blandar ihop den polisiära brottsbekämpningen och det militära
            uppdraget. I stället har man menat att det klart och tydligt står
            att man inte ska ge sig in på området brottsbekämpning. Att detta
            är felaktigt framgår klart och tydligt av ovanstående citat från
            propositionen. Enligt 8 § i den föreslagna lagen om signalspaning
            i försvarsunderrättelseverksamhet får man rapportera uppgifter
            som berör en viss fysisk person om uppgifterna rör försvarsunderrättelse­verksamhet,
            vilket internationell kriminalitet av stor omfattning och kvalificerad
            art alltså föreslås göra. Enligt regeringens förslag till ändring
            i 4 § i lagen om försvars­underrättelseverksamhet får man sedan
            rapportera uppgifterna vidare till berörda brotts­bekämpande myndigheter.
          </p>
          <p xml:id="i-8Y2bMBFvfqAvNcoeCfjdnb">
            Enligt 2 § i den föreslagna lagen om försvarsunderrättelseverksamhet
            kan man dessutom få anpassa signalspaningen till en viss person
            om det finns synnerliga skäl. Hur det är kopplat till ovanstående
            bestämmelser framgår inte av propositionen, men sammantaget ger
            bestämmelserna möjligheter som liknar de hemliga tvångsmedel som
            används i den traditionella brottsbekämpningen.
          </p>
          <p xml:id="i-VCJ9eWQLa1QPKQ4pTahHna">
            Försvarsunderrättelseverksamheten föreslås inte få lösa brottsbekämpande
            uppgifter, men det är otvetydigt så att man ger sig in på det
            brottsbekämpande området. Regeringen skriver i propositionen att
            bestämmelserna måste anpassas så att
          </p>
          <p xml:id="i-9xP7TKeTn1q6QjoBnZrc5y">
            kartläggning av terrorism och annan internationell brottslighet
            av sådan kvalificerad art att den kan anses utgöra yttre hot mot
            landet inte utesluts från tillämpningsområdet för försvarsunderrättelseverksamheten.
            Det är dock samtidigt viktigt att framhålla att det även i fortsättningen
            är polisen som har ansvaret för att leda och bedriva bekämpningen
            av sådan kriminalitet. Vad de myndigheter som ägnar sig åt försvarsunderrättelseverksamhet
            i fortsättningen kan göra är att bidra med underrättelser.
          </p>
          <p xml:id="i-CQyxo7pVuAWVjBBFuUUg5X">
            Myndigheterna som varit kritiska till utvidgningen av mandatet
            är exempelvis Ekobrottsmyndigheten, Rikspolisstyrelsen, Säkerhetspolisen,
            Registernämnden, Datainspektionen och Kammarkollegiet.
          </p>
          <p xml:id="i-H2bsrCnrZoQAs5EAiot2Yv">
            Regeringen säger att verksamheten dock endast får avse utländska
            förhållanden. Men man säger också att sådana utländska förhållanden
            kan sträcka sig innanför vårt lands gränser, till exempel när
            ett annat land eller en organisation med ursprung i annat land
            verkar inom Sverige och utgör ett hot.
          </p>
          <p xml:id="i-EvJ8HtbZy1mUFwAcDGJghw">
            Om vi tittar vidare på det utvidgade mandatet kan vi snabbt konstatera
            att för olika former av yttre hot så måste olika avvägningar göras
            mellan vilka metoder för underrättelseverksamhet som är nödvändiga.
            Att formen för försvarsunderrättelseverksamhet möjligen bör anpassas
            till teknikutvecklingen och att man därför kanske måste tillåta
            spaning i kabel betyder inte att samma resonemang måste gälla
            för de nya former av yttre hot som regeringen vill inkludera i
            verksamheten. Någon analys av dessa frågeställningar saknas.
          </p>
          <p xml:id="i-XGSQXNhBtcpBwzEPY81GAs">
            Det är också problematiskt att försvarsunderrättelseverksamhetens
            mandat inte är klart avgränsat utan att propositionen endast anger
            exempel. Om lagförslagen antas innebär det att riksdagen inte
            har överblick över exakt vad som beslutats, vilket är absolut
            nödvändigt när frågan rör mänskliga fri- och rättigheter. Regeringen
            skriver:
          </p>
          <p xml:id="i-7owR19b6bsUNbod3b2jwN3">
            Begreppet yttre hot är vidsträckt och måste också vara det för
            att ge utrymme för nödvändig flexibilitet och förmåga att anpassa
            verksamheten efter nya företeelser.
          </p>
          <p xml:id="i-FULKYsjzvWMBoDbjrKi6CN">
            Med den otydliga bestämmelsen kommer vi troligen också att få
            se en ändamålsglidning i framtiden, där allt fler hot tas in i
            begreppet försvarsunderrättelseverksamhet utan att frågan går
            till riksdagen.
          </p>
          <p xml:id="i-DQb6Fo7ssh1aFMFcvkUBza">
            Kopplar man ihop det utvidgade mandatet med möjligheten till
            en signalspaning som är teknikoberoende blir det här ett gigantiskt
            avlyssningsinstrument, och regeringens motivering till detta haltar
            alltså märkbart.
          </p>
          <head type="h1" xml:id="i-EHZHWWV88Lj6nuWyDdLcoq">
            Effektiva rättsmedel
          </head>
          <p xml:id="i-ASr7Crea1Lin8JBuXer3c7">
            Artikel 13 i Europakonventionen reglerar rätten till ett effektivt
            rättsmedel och säger att var och en vars fri- och rättigheter
            har kränkts ska ha rätt till ett effektivt rättsmedel inför en
            nationell myndighet.
          </p>
          <p xml:id="i-MWJrqJvAR937GrE1fd92EW">
            Normalt sett så ska det finnas möjlighet att väcka åtal för den
            som känner sig kränkt eller att vända sig till exempelvis JO.
            Men av naturliga skäl är det svårt i dessa fall, eftersom man
            aldrig kommer att få veta att man blivit utsatt, vilket regeringen
            också konstaterar. Regeringen hänvisar då till att Europadomstolen
            i vissa fall tidigare ansett det vara tillräckligt med flera kontrollfunktioner
            som tillsätts av myndigheterna. I propositionen hänvisar man till
            att kontrollmyndigheter ska inrättas samt dessa myndigheters möjligheter
            att vända sig till JO och Datainspektionen.
          </p>
          <p xml:id="i-17uAXbSk4F8eH2Dszvr5ff">
            Regeringen föreslår att det ska finnas en förhandskontroll av
            signalspaningen genom att det krävs tillstånd från en myndighet
            om inriktningen för ett spanings­uppdrag. Myndigheten ska pröva
            om inriktningen stämmer överens med lagar och bestämmelser för
            verksamheten om inriktningen avser en viss fysisk person samt
            göra en proportionalitetsbedömning. Myndighetens ledamöter ska
            utses bland personer som föreslagits av partigrupperna i riksdagen,
            men ordföranden och vice ordföranden ska vara eller ha varit ordinarie
            domare.
          </p>
          <p xml:id="i-FV7nrJHL1RyoFLY33xZWFR">
            Vänsterpartiet anser dock att det är långtifrån tillfredsställande
            att det endast är inriktningen som ska anges och att signalspaningsmyndigheten
            får relativt fria händer att därefter utforma sökbegrepp.
          </p>
          <p xml:id="i-BujYNQMb7sEf9y5X3aeQhR">
            Partiet är också kritiskt till att i de fall där regeringen står
            som beställare behövs inget tillstånd från myndigheten. Det är
            ett misstag att tro på den för evigt goda staten. Även en regering
            kan missbruka sin makt, och därför behövs rättssäkerhetsfunktioner
            även i dessa fall.
          </p>
          <p xml:id="i-UejyE5qSWR9ND4kdEwSKgG">
            Under verksamhetens gång ska information från spaningen förstöras
            om innehållet avser en viss fysisk person och det har bedömts
            sakna betydelse för den verksamhet som regleras i lagen, om den
            avser uppgifter som omfattas av tystnadsplikten i det journalistiska
            käll­skyddet eller efterforskningsförbudet när det gäller meddelarfriheten,
            eller om den avser information om samtal mellan misstänkt och
            försvarare. Det finns dock inget skydd för exempelvis själavårdssamtal
            eller samtal mellan läkare och patient, och någon kommentar kring
            detta finns inte ens i propositionen. När det gäller tryck- och
            yttrandefriheten återkommer vi till detta senare i motionen.
          </p>
          <p xml:id="i-HgnPMEB8wWFtxu5nFFg61P">
            Det föreslås också att det ska ske en efterhandskontroll som
            ska avse vilka sökbegrepp som används, förstöring av uppgifter
            samt hur rapportering sker. Sammansättningen av myndighetens ledamöter
            ska följa samma principer som vid tillstånds­givningen. Om den
            föreslagna inriktningen inte är förenlig med de aktuella lagarna
            eller innebär ett intrång i enskildas rättigheter som inte står
            i rimlig proportion till syftet får man besluta att inhämtningen
            ska upphöra eller att uppgifter ska förstöras.
          </p>
          <p xml:id="i-rfGTPMah98hb5rL3Tx1U6">
            Vid detta tillfälle är dock skadan redan skedd och signalspaningsmyndighetens
            personal kommer att ha tagit del av integritetskänslig information
            som inte kan raderas ur deras minnen av en myndighet. Samma sak
            gäller om signalspaningsmyndigheten själv upptäcker och förstör
            sådan information. Detta innebär att skyddet för enskildas personliga
            integritet inte är tillräckligt.
          </p>
          <p xml:id="i-XPp8kLf3LRp7FksLNPAQoo">
            Det är inte heller lämpligt att lagen tillåter att för- och efterhands­kontroll
            sköts av samma myndighet, även om det krävs att ledamöterna inte
            får vara desamma vid förhands- och efterhandskontroll. Det uppstår
            ändå en lojalitets­konflikt. Några krav när det gäller myndighetens
            tjänstemän uppställs inte. Det skulle också vara möjligt att ställa
            högre krav på rapportering till riksdagen och på offentliga utfrågningar
            av ledamöterna, samt även när det gäller längden på ledamöternas
            mandatperioder och att ledamöterna inte ska vara möjliga att återvälja,
            för att trygga självständigt agerande.
          </p>
          <p xml:id="i-4gNktgwh7R8qpi2eymjHSk">
            På det hela taget kan det också ifrågasättas om den myndighet
            som faktiskt föreslås få ansvaret för kontrollen, Försvarets underrättelsenämnd,
            är tillräckligt självständig gentemot underrättelseverksamheten.
            Det rör sig till exempel om sorterandet under Försvarsdepartementet.
          </p>
          <p xml:id="i-EZAZtQjAnMW7Y5ezpWZNQD">
            Även om dessa kontrollmyndigheter inrättas på ett lämpligt sätt
            kan det dock ifrågasättas om det verkligen räcker för att uppfylla
            Europakonventionens artikel 13. Sverige har relativt nyligen blivit
            fällt i Europadomstolen i målet Segerstedt-Wiberg m.fl. mot Sverige.
            I detta fall rörde det sig om övervakning utförd av Säpo, och
            där ansågs i domen att den sammantagna tillsyn som bedrivs av
            JO, JK, Datainspektionen och Registernämnden inte är tillräcklig.
            Regeringen menar i propositionen att det inte går att dra en parallell
            och ställa samma krav på effektiva rättsmedel i försvarsunder­rättelseverksamheten
            eftersom den inte inbegriper några åtgärder mot enskilda av motsvarande
            karaktär som kan bli resultatet av användning av hemliga tvångsmedel
            i brottsbekämpande syften. Vi menar att detta påstående kan ifrågasättas
            eftersom detta i synnerhet kan vara fallet när man tillåter sökbegrepp
            i signalspaningen som hänför sig till en enskild person om det
            är av synnerlig vikt för verksamheten. Även uppgifter som snappas
            upp av övrig verksamhet kan, som framgår av lagstiftningen, rapporteras
            med information om enskilda personer, och detta kan dessutom rapporteras
            vidare, till exempel i fall av terrorism eller internationell
            kriminalitet av stor omfattning och kvalificerad art.
          </p>
          <p xml:id="i-CGFcERqxaySCTGtTUfqn1U">
            Inom signalspaningsmyndigheten ska tillsättas ett råd med uppgift
            att utöva tillsyn över de åtgärder som vidtas för att säkerställa
            integritetsskyddet. Detta är självklart bra och nödvändigt, men
            den uppenbara lojalitetskonflikten gör att detta kan ses som en
            parentes i sammanhanget. Den interna kontrollen skulle också kunna
            förstärkas med en tydlig möjlighet för anställda inom signalspaningsmyndigheten
            att anonymt kunna rapportera misstag och lagbrott till kontrollmyndigheten.
          </p>
          <p xml:id="i-59JvMKKHFNWMyV9oHcBhvL">
            Även om regeringen förbättrat kontrollfunktionerna under arbetets
            gång är de alltså långt ifrån tillräckliga. Det finns alltjämt
            en rad brister i förslagen. Kontrollmyndigheter kan heller aldrig
            kompensera för den brist på den grundlags- och konventionsfästa
            analys som vi ska komma in på härnäst.
          </p>
          <head type="h1" xml:id="i-MNf5AxvYZdGdPkEPbBEAUq">
            Behov, effektivitet, nödvändighet och proportionalitet
          </head>
          <p xml:id="i-6hYudfUjf4k7DHKcgz9V1L">
            Artikel 8 i Europakonventionen säger att var och en har rätt
            till skydd för sitt privat- och familjeliv, sitt hem och sin korrespondens.
            Begränsningar av denna rättighet får endast göras om det kan anses
            nödvändigt i ett demokratiskt samhälle med hänsyn till det ändamål
            som föranlett inskränkningen. En inskränkning måste alltså vara
            proportionerlig. För att kraven enligt artikel 8 ska vara tillgodosedda
            krävs att regeringen kan redovisa att det finns ett behov av de
            föreslagna medlen, att de är effektiva för sitt syfte och att
            de är nödvändiga och proportionella.
          </p>
          <p xml:id="i-QQWd2xXxaoKTARRJLCjBiL">
            Det område där regeringen har lyckats bäst i detta är när det
            gäller att visa på behovet och nödvändigheten av förändringarna
            när det gäller teknikneutraliteten. Att försvarsunderrättelse­verksamheten
            bör utvidgas till att omfatta spaning i kabel är troligen nödvändigt
            för att kunna bedriva en signalspaning.
          </p>
          <p xml:id="i-JYZyJ44M4hKuGamTvtVi71">
            Verksamheten innebär dock en omfattande kränkning av människors
            personliga integritet. Hur effektiva metoderna skulle vara, dvs.
            hur ofta man har nytta av informationen, finns det ingen information
            om. Avvägningen mot proportionaliteten i förslagen är oerhört
            summarisk och långt ifrån tillräckligt analyserad.
          </p>
          <p xml:id="i-KoUJ5aJUerKMqg7mj1AWSw">
            Ett tydligt exempel på att regeringen inte tagit avvägningen
            på allvar är frågan om vid vilket tillfälle det sker ett intrång
            i den enskildes personliga integritet. I lagrådsremissen gjordes
            bedömningen att intrånget inte sker vid datorbehandling av den
            genomströmmande informationen, utan först när meddelanden snappats
            upp och analyseras av människor. Efter Lagrådets synpunkter har
            detta ändrats, och man gör i stället bedömningen att intrånget
            sker redan genom att det omfattande söksystemet inrättas och används
            för att automatiskt göra en kontroll av varje meddelande som rör
            sig över våra gränser. Vänsterpartiet håller visserligen med om
            detta men anser också att detta gör en avse­värd skillnad i avvägningen
            mellan nytta och personlig integritet jämfört med lagråds­remissen.
            Det har inte skett en remissrunda utifrån de nya förutsättningarna,
            och skillnaderna avspeglas inte heller nämnvärt i regeringens
            analys.
          </p>
          <p xml:id="i-8DSALje7MjhaA4iBUBt5Er">
            Något som man helt bortser från i integritetsanalysen är att
            det i informationsflödet inte går att skilja på inhemsk och utländsk
            trafik. Information rör sig i dag över gränserna utan hänsyn till
            geografiska avstånd, och det är inte landgränser som avgör om
            informationen rör inhemska eller utländska förhållanden allt detta
            alltså bortsett från om man ser till utvidgningen av begreppet
            försvarsunderrättelseverksamhet. Som anges tidigare i motionen
            är det också ett problem att verksamhetens mandat inte är klart
            avgränsat. Mandatet är medvetet vagt formulerat för att kunna
            vara flexibelt. Det gör det omöjligt att bevisa behov, effektivitet,
            nödvändighet och proportionalitet av verksamheten för de olika
            områdena, vilket är nödvändigt. Analysen av dessa aspekter är
            i stort sett obefintlig när det gäller de områden som regeringen
            exemplifierar med:
          </p>
          <list style="ul">
            <item xml:id="i-BHafVCBUqMwSaMHAFMbuN2">
              terrorism
            </item>
            <item xml:id="i-64NKmxMdQyVED64Hwxhfod">
              spridning av massförstörelsevapen
            </item>
            <item xml:id="i-N1oWspMJYxarJHdAZcbtb2">
              internationell kriminalitet av stor omfattning och kvalificerad
              art som smuggling av vapen, droger och människor, samt
            </item>
            <item xml:id="i-6PhUXW1AERMCigRKq8BAGP">
              hot mot den tekniska infrastrukturen, inte minst tele- och datasystemen.
            </item>
          </list>
          <p xml:id="i-7sm899PCi1iSaaomGaLLXc">
            Regeringen har alltså misslyckats med att motivera inskränkningarna
            i personers fri- och rättigheter, vilket enligt regeringsformen
            och Europakonventionen ska medföra att de inte får genomföras.
            Att Lagrådet inte reagerat är anmärkningsvärt.
          </p>
          <head type="h1" xml:id="i-EPKgMmZdJhAtPdjSYRD3DL">
            FN:s konvention om medborgerliga och politiska rättigheter
          </head>
          <p xml:id="i-4T89X1wK2aGTbY6ymnYbxo">
            Regeringens proposition och Lagrådets yttrande innehåller alltså
            analyser av Europa­konventionen, även om vi kan se stora brister
            i dessa. En annan konvention som Sverige är bunden av är emellertid
            FN:s konvention om medborgerliga och politiska rättigheter. Att
            ingen analys finns av denna är en klar brist.
          </p>
          <p xml:id="i-DSGczznN9dLfeRG2e6weUu">
            Artikel 17 i konventionen säger:
          </p>
          <p xml:id="i-ViLQgQFVWtnpzc2h5MDjD1">
            1. Ingen må utsättas för godtyckliga eller olagliga ingripanden
            i sitt privat- och familjeliv, sitt hem eller sin korrespondens,
            ej heller för olagliga angrepp på sin heder och sitt anseende.
          </p>
          <p xml:id="i-AzBZP793iNTAeNhMApicNS">
            2. Envar har rätt till lagens skydd mot sådana ingripanden eller
            angrepp.
          </p>
          <p xml:id="i-C1jo7hCUaZoVSpfTuxegWi">
            FN:s människorättskommitté har i kommentarerna till konventionen
            anfört följande (General Comment 16/32:8):
          </p>
          <p xml:id="i-JQYQoKRnfWDDXRPgGuQ7Dd">
            Even with regard to interferences that conform to the Covenant,
            relevant legislation must specify in detail the precise circumstances
            in which such interferences may be permitted. A decision to make
            use of such authorized interference must be made only by the authority
            designated under the law, and on a case by case basis. [] Correspondence
            should be delivered to the addressee without interception and
            without being opened or otherwise read. Surveillance, whether
            electronic or otherwise, interceptions of telephonic, telegraphic
            and other forms of communication, wire tapping and recording of
            conversations should be prohibited.
          </p>
          <p xml:id="i-XKVmFNeDyNkrSiHymATRf9">
            Fritt översatt innebär detta att även om det finns vissa ingripanden
            som tillåts enligt konventionen så måste det anges i lag under
            vilka omständigheter de kan komma i fråga. Beslut måste tas av
            behörig myndighet i det enskilda fallet. Korrespondens ska levereras
            till adressaten utan ingripande och utan att ha lästs. Övervakning
            av kommunikation bör förbjudas oavsett om den sker på elektronisk
            väg eller inte.
          </p>
          <p xml:id="i-8sjEnLyDBGHhMv9HCf4ZJD">
            Avsaknaden av analys av denna FN-konvention, som Sverige alltså
            är bunden av, är en klar brist.
          </p>
          <head type="h1" xml:id="i-2jTNwZiF46Jb9wcvpGv3QM">
            Tryck- och yttrandefrihet
          </head>
          <p xml:id="i-NhGSMGJDFWRnbHngdoZCiD">
            Uppgifter ska enligt propositionen förstöras om det visar sig
            att de rör uppgifter som är skyddade enligt 3 kap. 3 § tryckfrihetsförordningen
            eller 2 kap. 3 § yttrandefrihets­grundlagen, eller som omfattas
            av efterforskningsförbudet i 3 kap. 4 § tryckfrihets­förordningen
            eller 2 kap. 4 § yttrandefrihetsgrundlagen.
          </p>
          <p xml:id="i-VJU2CruEHjhMNY8Y85KW6B">
            Vid det laget är emellertid skadan redan skedd, och ett brott
            mot grundlagen har inträffat. Tidningsutgivarna har ansett att
            det krävs grundlagsändringar för att regeringens förslag ska kunna
            gå igenom. Regeringen gör dock en kortfattad, annorlunda bedömning.
            Man menar att så länge som informationen förstörs omedelbart om
            signalspaningsmyndigheten kommer över den, så upprätthålls både
            anonymitetsskyddet och efterforskningsförbudet.
          </p>
          <p xml:id="i-88R9eiuLJ3MHm2yyJyQuvV">
            Frånvaron av en mer djuplodande analys och utredning kring dessa
            frågor är en av de klarast lysande bristerna i propositionen och
            är ett mycket tungt skäl att avslå propositionen.
          </p>
          <head type="h1" xml:id="i-FVPzcpftuZjQgbhXL3uTkB">
            Minoritetsbordläggning
          </head>
          <p xml:id="i-XDqCVViJ3iCJH9VPe9vxsp">
            Riksdagen kommer i och med denna och andra motioner att ta ställning
            till om regeringens proposition ska avslås. Om detta ej blir fallet
            finns dock även ett skydd för grundläggande fri- och rättigheter
            i regeringsformen 2:12. Skyddet finns till för att minimera risken
            att en majoritet av riksdagens ledamöter missbrukar sin makt för
            att på ett otillbörligt sätt inkräkta på människors fri- och rättigheter.
            Tio ledamöter av riks­dagen kan enligt detta skydd begära en bordläggning
            av ärendet i tolv månader, varefter ett särskilt förfarande inleds
            för att ta ställning till frågan om bordläggning. Vänsterpartiet
            kommer att lägga ett sådant förslag till riksdagen om propositionen
            inte avslås.
          </p>
          <p xml:id="i-BBDNJeav357vKg7uMd2rr4">
            En minoritetsbordläggning skulle ge samhället en chans till en
            mer omfattande diskussion. Det ger också en chans att väga in
            resultaten av Integritetsskyddskommitténs delbetänkande eller
            att låta Integritetsskyddskommittén kommentera frågan. Integritetsskydds­kommittén
            är en helhetsutredning med har i uppdrag att titta på integritetsskyddet
            i alla aspekter av samhället.
          </p>
        </div>
        <div type="motSignatures">
          <list>
            <item xml:id="i-LZuY4qGuciLAZwfcq7jc2b">
              Alice Åström (v)
            </item>
            <item xml:id="i-XgVtmMr3PFWytkjrE1aVJE">
              Marianne Berg (v)
            </item>
            <item xml:id="i-HCnchQx52ssG9T7cZ6ptnU">
              Jacob Johnson (v)
            </item>
            <item xml:id="i-JN6YciAAp3NsbAi3yZpHk">
              Kalle Larsson (v)
            </item>
            <item xml:id="i-8a9t4TxSKFv2dSmWKZQDyW">
              Hans Linde (v)
            </item>
            <item xml:id="i-EYUYuJJBWqn7wQBeMkKrTQ">
              Lena Olsson (v)
            </item>
            <item xml:id="i-S3Xzd1DoAQF2UFVvaNdwX7">
              Gunilla Wahlén (v)
            </item>
            <item xml:id="i-6Lr2u8mnGfXNaL1yLB1MEy">
              Pernilla Zethraeus (v)
            </item>
          </list>
        </div>
      </div>
    </body>
  </text>
</TEI>
