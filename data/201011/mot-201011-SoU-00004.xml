<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201011-SoU-00004">
  <teiHeader>
    <fileDesc>
      <titleStmt>
        <title>med anledning av prop. 2010/11:47 En samlad strategi för alkohol-, narkotika-, dopnings- och tobakspolitiken</title>
        <author corresp="i-du5LHNwBWrCH1am94GCk1">av Eva Olofsson m.fl. (V)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>med anledning av prop. 2010/11:47 En samlad strategi för alkohol-, narkotika-, dopnings- och tobakspolitiken</title>
          <idno type="rdwebb">GY02So4</idno>
          <rs type="number">So4</rs>
          <orgName type="comitteeAbbreviation">SoU</orgName>
          <ref type="dokument_url_text">http://data.riksdagen.se/dokument/GY02So4/text</ref>
          <ref type="dokument_url_html">http://data.riksdagen.se/dokument/GY02So4</ref>
          <ref type="dokumentstatus_url_xml">http://data.riksdagen.se/dokumentstatus/GY02So4</ref>
          <ref type="doc">http://data.riksdagen.se/fil/0FA6ED7A-1FCF-4D08-907D-6A1A05E6928B</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-du5LHNwBWrCH1am94GCk1</idno>
            <name>Eva Olofsson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-CpDe8Ez4j6HcFbBfHMRKAE</idno>
            <name>Bengt Berg</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-JxxHuvwXWsJTZYTnBZLHj</idno>
            <name>Marianne Berg</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-548HUVvKe8n48M3pQmFeUC</idno>
            <name>Amineh Kakabaveh</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-6MWLY5JdykMGLLUo96skfp</idno>
            <name>Lena Olsson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-B4hV7rgBZqLtXzSvZhQHbo</idno>
            <name>Mia Sydow Mölleby</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-YAFBLH7EgbZFZpKMaaLZiY" type="basedOn"/>
        <correspContext corresp="i-YAFBLH7EgbZFZpKMaaLZiY">
          <ref>Proposition 2010/11:47</ref>
        </correspContext>
        <correspAction xml:id="i-CWkR6sMqEa8Mmo9AddaAC6" type="signed"/>
        <correspContext corresp="i-CWkR6sMqEa8Mmo9AddaAC6">
          <note type="signatory" corresp="i-du5LHNwBWrCH1am94GCk1"/>
          <note type="signatory" corresp="i-CpDe8Ez4j6HcFbBfHMRKAE"/>
          <note type="signatory" corresp="i-JxxHuvwXWsJTZYTnBZLHj"/>
          <note type="signatory" corresp="i-548HUVvKe8n48M3pQmFeUC"/>
          <note type="signatory" corresp="i-6MWLY5JdykMGLLUo96skfp"/>
          <note type="signatory" corresp="i-B4hV7rgBZqLtXzSvZhQHbo"/>
        </correspContext>
        <correspAction xml:id="i-3fNPPWSfXq4gnGARXCPron" type="referral">
          <date when="2011-02-04"/>
        </correspAction>
        <correspAction xml:id="i-AaNJwwqF6ghAMw4Bucrhv2" type="dismissal">
          <date when="2011-02-03"/>
        </correspAction>
        <correspAction xml:id="i-D72UHSupgU6vCaW29J8Tk9" type="dismissal">
          <date when="2011-02-03"/>
        </correspAction>
        <correspAction xml:id="i-PNi6ncbzCgTx5NJpfcjqui" type="transfer">
          <date when="2011-02-02"/>
        </correspAction>
        <correspAction xml:id="i-HCmUKgbogkqVGBouTApxCu" type="submission">
          <date when="2011-02-02"/>
        </correspAction>
        <correspAction xml:id="i-NJkkYmCosJNXBrPHL5hbJ7" type="assigned"/>
        <correspContext corresp="i-NJkkYmCosJNXBrPHL5hbJ7">
          <ref type="assignedTo">Socialutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div xml:id="i-DdRfFQ2tPm7BFMngc7p87Q" type="motBody">
        <div xml:id="i-V3i1Ad6pEuWLxRz8rHF5je" type="motProposal" subtype="förslag">
          <head xml:id="i-NJmd3qijzbnQ1z2weAzWgK">
            1 Förslag till riksdagsbeslut
          </head>
          <list xml:id="i-TXBwVH111JSMKxMVVRXC64" style="ol">
            <item xml:id="i-AmwW4uwxpwAn3sBeAh56wx">
              Riksdagen tillkännager för regeringen som sin mening vad som
              anförs i motionen om att det övergripande målet bör lyda: ett
              samhälle fritt från narkotika och dopning, en sänkning av alkoholkonsumtionen
              och minskade medicinska och sociala skador orsakade därav, samt
              ett minskat tobaksbruk.
            </item>
            <item xml:id="i-22ahXEPxLUX1FEGoWnADnA">
              Riksdagen tillkännager för regeringen som sin mening vad som
              anförs i motionen om nationell handlingsplan för minskat alkoholbruk
              bland ungdomar.
            </item>
            <item xml:id="i-3pdrf2FtW4rgb6qWUXtkQc">
              Riksdagen tillkännager för regeringen som sin mening vad som
              anförs i motionen om studenthälsan.
            </item>
            <item xml:id="i-6zsrj875rq1C8CqiBwtvfc">
              Riksdagen tillkännager för regeringen som sin mening vad som
              anförs i motionen om att sänkta införselkvoter av alkohol.
            </item>
            <item xml:id="i-VaNnvV82zntgJfiqSodCyb">
              Riksdagen tillkännager för regeringen som sin mening vad som
              anförs i motionen om alkolås.
            </item>
            <item xml:id="i-KywXX25BzxPkbvDLVSXxz6">
              Riksdagen tillkännager för regeringen som sin mening vad som
              anförs i motionen om att implementera WHO:s konvention om tobak
              i svensk lagstiftning.
            </item>
            <item xml:id="i-RFyFpgM3f2MHawke8H9An1">
              Riksdagen tillkännager för regeringen som sin mening vad som
              anförs i motionen om att regeringen bör återkomma till riksdagen
              med förslag till åtgärder utifrån ett klass-, köns- och etnicitetsperspektiv.
            </item>
            <item xml:id="i-M16zrxxPRt45nh3J6Lvre8">
              Riksdagen tillkännager för regeringen som sin mening vad som
              anförs i motionen om samverkansmodeller.
            </item>
            <item xml:id="i-NBxFrhJkKcFQ36AaP88n19">
              Riksdagen tillkännager för regeringen som sin mening vad som
              anförs i motionen om att regeringen bör återkomma med förslag
              på konkreta åtgärder för att minska våldet mot barn i familjer
              med missbruk.
            </item>
            <item xml:id="i-UGyqwfqjwSw5c9LELGqN4Q">
              Riksdagen tillkännager för regeringen som sin mening vad som
              anförs i motionen om att regeringen bör återkomma till riksdagen
              med konkreta förslag till åtgärder för att minska våldet mot och
              öka skyddet för missbrukande kvinnor.
            </item>
          </list>
        </div>
        <div xml:id="i-Xpr8Mjc1gsFrH9u4RCy3o7" type="motContent">
          <head xml:id="i-9ownebXZoUE1MzovG4rmo8" type="h1">
            2 Inledning
          </head>
          <p xml:id="i-DJ6dgL75driYDEYnAFyuia">
            Syftet med regeringens proposition En samlad strategi för alkohol-,
            narkoti-ka-, dopnings- och tobakspolitiken är att ange mål och
            inriktning för hur samhällets insatser ska genomföras, samordnas
            och följas upp under 20112015 på alkohol-, narkotika-, dopnings-
            och tobaksområdet (ANDT). Strategin är uppdelad i sju långsiktiga
            mål, utan någon bortre tidsgräns, som anger inriktningen för ANDT-arbetet
            i sin helhet. Målen omfattar tillgångs- och tillgänglighetsbegränsande
            arbete, skydd av barn och ungdomar, förebyggande arbete, tidiga
            insatser, vård och behandling samt riktlinjer för samarbetet med
            andra länder inom EU och internationellt. Dessa mål är i sin tur
            uppdelade i prioriterade mål som ska uppnås under strategiperioden.
          </p>
          <head xml:id="i-DkvotxHHX9PxLqbBFcuY9R" type="h1">
            3 Våra ståndpunkter och förslag
          </head>
          <p xml:id="i-Gkwzix7MRbLRzogLPXLVdp">
            Vänsterpartiet anser att propositionen är ett steg i rätt riktning
            men att en strategi på ett sådant viktigt område som ANDT-politiken
            bör vara mycket tydligare och innehålla många fler skarpa förslag.
            Vi har noterat att regeringen planerar att återkomma med förslag
            på insatser inom de olika sakområdena under strategiperioden.
            Vänsterpartiet ser fram emot att se vilka skarpa förslag som regeringen
            kommer att lägga fram för att leva upp till den ambition som propositionen
            har. Vi anser den strategi som regeringen nu presenterar vara
            tandlös. Utan konkreta förslag på åtgärder blir propositionen
            verkningslös.
          </p>
          <p xml:id="i-AUZzzw8XZSB1Rq5NSjnkDv">
            Vänsterpartiet har en långsiktig och ambitiös ANDT-politik. I
            denna motion kommer vi att lyfta fram den kritik vi har mot regeringens
            proposition och ge exempel på åtgärder som vi tycker är viktiga
            för att minska de problem som alkohol, narkotika, dopning och
            tobak leder till.
          </p>
          <head xml:id="i-6CuZJCLyWfDWZU1c36w8B8" type="h2">
            3.1 ANDT-politikens övergripande mål
          </head>
          <p xml:id="i-L7Lgjvy5oJEtbc3Csb6YHm">
            Regeringen föreslår ett övergripande mål för hela ANDT-politiken,
            ett samhälle fritt från narkotika och dopning, med minskade medicinska
            och sociala skador orsakade av alkohol och med ett minskat tobaksbruk.
            Detta mål innebär att olika vikt och fokus läggs på ANDT-politikens
            olika områden.
          </p>
          <p xml:id="i-Ujf2QHFZYfTLAFaw7Lwmtm">
            Det narkotika- och dopningsfria samhället är ett sedan länge
            fastslaget mål i Sverige. Det är ett mål som Vänsterpartiet instämmer
            i. Men vi kan samtidigt konstatera att detta mål av många har
            tolkats på ett sätt som förhindrat en nyanserad debatt om samhällets
            åtgärder. I alltför hög grad har narkotikapolitiken präglats av
            en bestraffande dimension som trängt undan vetenskapligt grundade
            förslag på åtgärder inom området. Det arbete som bedrevs under
            Mobilisering mot narkotika (MOB) var mycket värdefullt för att
            på ett bättre sätt samordna den nationella politiken och stärka
            politikens koppling till vetenskap och praktik. Den borgerliga
            regeringen valde tyvärr att lägga ned MOB.
          </p>
          <p xml:id="i-59tEhPq5bBDWkZkwQ9fAMF">
            Målen för alkohol- och tobakspolitiken är satta på en lägre nivå,
            vilket vi inte ser några problem med. Men det finns hos regeringen
            också en tydlig skillnad i synsättet mellan alkohol och tobak.
            Medan man anser att tobaksbruket måste minska finns ingen sådan
            ambition när det gäller alkoholen. Detta ser vi som allvarligt.
            Det framstår som allt tydligare att den restriktiva svenska alkoholpolitiken
            håller på att luckras upp till förmån för en politik där alkoholkonsumtion
            i sig inte ses som ett problem utan endast blir ett problem i
            vissa enskilda fall. Detta har tidigare visat sig i bl.a. regeringens
            förändringar av alkohollagen som pekar i en tydligt liberaliserande
            riktning. Det har också visat sig i regeringens engagemang för
            att gång på gång utreda frågan om gårdsförsäljning av alkohol,
            vilket i december utmynnade i utredningsförslag om att införa
            alkoholförsäljning parallellt med Systembolaget under vissa förutsättningar.
            Detta skulle innebära ett slopat detaljhandelsmonopol. Regeringen
            har också lagt ned Alkoholkommittén, vilket lett till sämre fokus
            och en sämre samordning av frågorna på nationell nivå.
          </p>
          <p xml:id="i-GMYo2rQ3TXeanhCHyrVgoi">
            För oss är det tydligt att alkoholfrågan i högsta grad påverkar
            framför allt folkhälsan och brottsutvecklingen. Det är inte enbart
            för enstaka enskilda individer och familjer eller i utsatta områden
            som alkoholen är ett problem som kräver insatser. För en hållbar
            utveckling krävs en minskad totalkonsumtion i samhället. Därför
            bör det övergripande målet för ANDT-politiken vara ett samhälle
            fritt från narkotika och dopning, en sänkning av alkoholkonsumtionen
            och minskade medicinska och sociala skador orsakade därav, samt
            ett minskat tobaksbruk. Detta bör riksdagen som sin mening ge
            regeringen till känna.
          </p>
          <head xml:id="i-DBk7knEbSkRdqFwGZ4hSYz" type="h2">
            3.2 Alkohol
          </head>
          <p xml:id="i-WUyoF29WXZ7qMze5gDNwkb">
            Som vi tidigare skrivit anser vi att en minskad totalkonsumtion
            av alkohol bör vara ett övergripande mål för politiken. I övrigt
            instämmer vi i de förslag som regeringen lägger fram på området,
            men anser att propositionen ändå saknar tillräckliga konkreta
            åtgärder.
          </p>
          <p xml:id="i-QbwTKtpdBYKPVKfhJ9L9h1">
            Vad gäller regeringens förslag till åtgärder inom skolan är det
            givetvis bra att Skolverket ges i uppdrag att stödja generell
            skolutveckling och undervisningen i alkohol, narkotika, dopning
            och tobak. Samtidigt bör skolorna själva ta ett större ansvar
            för elevers hälsa än vad som vanligtvis sker i dag. Elevhälsa
            är ett eget verksamhetsområde i skolan som framför allt arbetar
            förebyggande och hälsofrämjande, som ska främja hälsa för alla,
            men samtidigt speciellt ska stötta elever i behov av stöd och
            stimulans. Det handlar inte bara om att det ska finnas fungerande
            skolhälsovård, utan också om att skolan ska ge kunskap om hälsa
            och att alla elever därför måste få kunskaper om drogers effekter
            på hälsan.
          </p>
          <p xml:id="i-9FJe6rpE8yTYSu8v6A3ZBv">
            Att minska alkoholkonsumtionen bland unga är kanske den allra
            viktigaste frågan på området. Precis som regeringen skriver i
            propositionen finns vissa positiva tendenser när det gäller ungas
            alkoholkonsumtion, men det handlar om minskningar från en tidigare
            mycket hög nivå. De positiva tendenserna till trots innehåller
            propositionen ändå höga siffror sett i ett längre perspektiv.
            Propositionens målsättningar och förslag är bra, men vi anser
            att det krävs mer kraftfulla åtgärder. Det är dags för en handlingsplan
            för minskat alkoholbruk bland ungdomar. En sådan handlingsplan
            bör omfatta såväl informationsinsatser som överväganden rörande
            lagstiftning kring exempelvis alkoholförsäljning och hur detta
            påverkar ungdomars situation. Samhället behöver också ta ytterligare
            steg för att förbättra ungdomars möjligheter till fritidssysselsättning
            och aktiviteter i drogfria miljöer. Vad som här anförts om en
            handlingsplan för minskat alkoholbruk bland ungdomar, bör riksdagen
            som sin mening ge regeringen till känna.
          </p>
          <p xml:id="i-V183BTCpSzw9zpKAoQb61e">
            Universiteten och högskolorna har ansvar för att tillhandahålla
            studenthälsovård som framför allt ska vara förebyggande. Någon
            närmare reglering av hur denna hälsovård ska fungera eller vilken
            omfattning den ska ha finns inte. Hur studenthälsovården fungerar
            varierar mellan olika lärosäten. Högskolorna avgör själva hur
            stora resurser de vill lägga på den, och utvecklingen av anslag
            har inte följt utbyggnaden av högskolan. Studenthälsan behöver
            kartläggas och utredas i syfte att skapa tydliga regler för dess
            verksamhet. Detta är nödvändigt för att genomföra ANDT-insatser
            på varje lärosäte. Detta bör riksdagen som sin mening ge regeringen
            till känna.
          </p>
          <p xml:id="i-2RRF9GjPHzzyHNkCs8Lhm8">
            Det avskaffade kårobligatoriet har gjort att färre studenter
            blir medlemmar i studentkåren, vilket leder till en sämre ekonomi.
            För att åtminstone kunna säkra ett minimum av studentinflytande
            kan högskolorna och studentkårerna komma att tvingas göra nedskärningar
            i den övriga verksamheten. Framför allt handlar det om studiesociala
            frågor, vilket bl.a. kan röra sig om att motverka missbruk. Därför
            måste det även finnas ett statligt stöd till den studiesociala
            verksamheten för att finansiera detta. Vänsterpartiet har i tidigare
            budgetmotioner anslagit 30 miljoner kronor årligen till studiesocial
            verksamhet vid högskolorna.
          </p>
          <p xml:id="i-PeGKZQip9NfGB8J9J3bZ6U">
            Riksdagens beslut att högskolornas sociala insatser måste vara
            direkt kopplade till studenternas studiesituation är ett klart
            avsteg från den utredning som föregick propositionen om kårobligatoriets
            avskaffande. Det gör att åtgärder för att motverka bruk och missbruk
            av alkohol och andra droger inte tillhör högskolornas ansvarsområde.
            Utredaren föreslog att insatserna skulle ha anknytning till studiesituationen.
            Vänsterpartiet anser att regering och riksdag skulle ha tagit
            denna fråga på lite större allvar eftersom den studiesociala kommittén
            inte behandlade dessa frågor. Vi menar således i enlighet med
            utredningens förslag att högskolornas sociala insatser ska ha
            anknytning till studiesituationen. Detta bör riksdagen som sin
            mening ge regeringen till känna.
          </p>
          <p xml:id="i-Yztgn21TAopDf6noTwa5q">
            Vi kan tyvärr notera att det i propositionen saknas åtgärder
            riktade till de unga vuxna som inte befinner sig på högskolor.
          </p>
          <p xml:id="i-V3a3YVZu7bcDv81Y5AUcVn">
            EU-inträdet och de stora införselkvoter som nu gäller för privatpersoner
            har haft stor påverkan på alkoholsituationen i Sverige. Andelen
            utlandsköpt alkohol har stigit drastiskt, även om en viss stabilisering
            nu skett. Regeringen har tagit initiativ inom EU för att diskutera
            sänkta kvoter, men tyvärr utan resultat. Det stora problemet i
            sammanhanget är att alkoholdrycker inom EU framför allt betraktas
            som en handelsvara och att folkhälsoperspektivet osynliggörs.
            Trots att regeringens tidigare försök inte burit frukt tror vi
            att det är nödvändigt att arbeta vidare med denna fråga inom EU.
            Regeringen bör därför ta ett förnyat initiativ till att arbeta
            för sänkta införselkvoter av alkohol inom EU. Detta bör riksdagen
            som sin mening ge regeringen till känna.
          </p>
          <p xml:id="i-6qVzR6rJAvrPA267LtMQTd">
            En ökad användning av alkolås i trafiken är mycket viktigt för
            att öka trafiksäkerheten och rädda liv. Regeringen skriver i sin
            proposition att man anser att användningen av alkolås bör öka.
            Vi anser dock att takten i detta arbete är för låg och att regeringen
            skulle kunna vara betydligt mer aktiv. Regeringen bör omgående
            återkomma med ett förslag till riksdagen som omfattar krav på
            alkolås som standardutrustning vid köp av alla nya personbilar,
            bussar och lastbilar. Detta bör ges regeringen till känna.
          </p>
          <p xml:id="i-DkwM4tUzMfKNmtq1mP7AWt">
            Vi har tidigare ställt flera andra krav när det gäller alkolås.
            Se motion 2010/11:T8.
          </p>
          <p xml:id="i-GkRotJXPg8UvPPGDenABeW">
            Vi skulle även kunna komma med fler övergripande förslag på det
            alkoholpolitiska området, men avstår och hänvisar i stället till
            våra tidigare motioner 2009/10:So9 och 2009/10:So468.
          </p>
          <head xml:id="i-2EJ1vb1BxQUX9cqyzd2iNH" type="h2">
            3.3 Narkotika
          </head>
          <p xml:id="i-16kC7R8didU19zsCyYLsmk">
            När det gäller narkotika är det glädjande att Sverige befinner
            sig på en internationellt sett låg nivå när det gäller hur många
            som provar droger. Den andra sidan av myntet gäller de tunga missbrukarna.
            Statistiken i den här gruppen är av förklarliga skäl osäker, men
            det är ändå tydligt att det varit fråga om en kraftig ökning under
            1980- och 1990-talen som sedan minskat något. Även den narkotikarelaterade
            dödligheten har genomgått en ganska stadig ökning ända sedan 1970.
            De första åren på 2000-talet kan vi se en liten minskning. Denna
            minskning sammanfaller i tiden med introduktionen av Subutex för
            substitutionsbehandling av opiatmissbrukare. Därefter har utvecklingen
            vad gäller den narkotikarelaterade dödligheten återigen vänt i
            negativ riktning.
          </p>
          <p xml:id="i-5b6YHdpFAVLuLey6w8a4gA">
            I FN:s rapport om den svenska drogpolitiken får Sverige beröm
            för hur man arbetat framgångsrikt med att minska droganvändningen
            i samhället. Samtidigt konstateras i rapporten att det är en svaghet
            att detta inte får större genomslag på antalet tunga missbrukare.
            Av befolkningen är 0,45 % tunga missbrukare att jämföra med 0,50
            % i EU. FN-rapporten drar följande slutsats: Swedish drug policy
            is highly effective in preventing drug use, but seems to be less
            effective in preventing drug users from becoming drug addicts.
            (Fritt översatt: Den svenska drogpolitiken är mycket effektiv
            för att förebygga narkotikaanvändning, men tycks vara mindre effektiv
            när det gäller att förhindra narkotikaanvändare från att bli narkotikaberoende.)
          </p>
          <p xml:id="i-W4fLcL2Hqt2XmAMFYmAUrZ">
            Vi menar att det inte går att bortse från denna slutsats som
            sätter fokus på ett helt centralt problem med svensk narkotikapolitik.
            För att komma vidare i den frågan krävs det både ökade kunskaper
            och en öppen dialog. Vi avstår emellertid från att nu lägga fram
            förslag i dessa delar och hänvisar i stället till tidigare förslag
            i motion 2009/10:So312.
          </p>
          <head xml:id="i-FDugm8aYQ3Fo43Z4PXCiUn" type="h2">
            3.4 Tobak
          </head>
          <p xml:id="i-9jxRmWLc5FoPVcAF5VWtoP">
            I maj 2003 antog Världshälsoförsamlingen, Världshälsoorganisationens
            beslutande organ, en ramkonvention som ska begränsa tobakskonsumtionen
            och den ökande ohälsa som tobaken orsakar. Den internationella
            tobakskonventionen (WHO-FCTC) ratificerades av Sverige i juli
            2005 och bör därmed ligga till grund för landets tobakslagstiftning.
            Tyvärr ligger regeringens strategi på tobaksområdet långt ifrån
            de rekommendationer som finns i tobakskonventionen. För att Sverige
            ska kunna leva upp till sina åtaganden krävs det ett mycket mer
            aktivt arbete på tobaksområdet.
          </p>
          <p xml:id="i-RGyt5zKwLPKr5o6bRuDzs4">
            I Vänsterpartiets motion 2009/10:So17 med anledning av proposition
            2009/10:207 Olovlig tobaksförsäljning lyfter vi fram flera förslag
            för att minska tobaksbruket, förslag helt i linje med tobakskonventionen.
            Vi vill exempelvis införa ett licenssystem för försäljning av
            tobak som innebär att det inte bara ska krävas en anmälan till
            kommunen om tobaksförsäljning utan att alla försäljare ska ansöka
            om försäljningslicens. Endast de butiker eller andra inrättningar
            som kommunen anser kan följa lagen ska ges licens att sälja tobak.
          </p>
          <p xml:id="i-U6qPG2ycXAiNG7QCMZLfJc">
            En annan åtgärd Vänsterpartiet förordar är s.k. dold försäljning
            av tobaksprodukter. Förslaget innebär att produkterna inte får
            exponeras på försäljningsstället; det medför att kunden aktivt
            måste fråga efter tobaksprodukter från personalen. Vi anser att
            en lag om dold försäljning kommer att minska nyrekryteringen av
            tobaksbrukare. När det gäller information på cigarettpaketen om
            produktens hälsokonsekvenser menar vi att text inte räcker. Sverige
            bör därför införa bildinformation om tobakens skadeverkningar
            på förpackningarna, vilket är en åtgärd som varit framgångsrik
            internationellt.
          </p>
          <p xml:id="i-RJUxyTYCKRLdZHP5FWkztQ">
            Regeringen skriver i sin proposition att prispolitiken har en
            viktig roll på alkoholområdet. Vi anser att detta även gäller
            för tobak och förespråkar en höjning av tobaksskatten.
          </p>
          <p xml:id="i-Swe5La3bSPBfd1jHpQbpvP">
            En internationell ramkonvention är ett effektivt verktyg för
            att hantera det breda spektrum av frågor som har bäring på tobaksområdet.
            Eftersom regeringens strategi brister när det kommer till konkreta
            förslag på åtgärder anser vi att WHO:s konvention om tobak bör
            implementeras i svensk lagstiftning. Detta bör riksdagen som sin
            mening ge regeringen till känna.
          </p>
          <head xml:id="i-NEo3XXZ8qWgLaQwxvzf4Vn" type="h2">
            3.5 Klass, kön och etnicitet
          </head>
          <p xml:id="i-HCV7RCyozMcteMfXoaXvsV">
            En persons livsvillkor och socioekonomiska position påverkar
            hälsan, livsstilen och bruket av alkohol, narkotika, dopning och
            tobak. Inom forskningen brukar detta förklaras med att status
            och grad av kontroll över sitt eget liv påverkar människors grundnivå
            av stress. Stressnivån i sin tur har mycket stor betydelse för
            psykisk och fysisk hälsa och immunförsvar. Lågutbildade, arbetslösa
            och människor boende i socioekonomiskt svaga områden har i regel
            sämre hälsa än andra. Det finns även en stor skillnad i hälsa
            mellan utrikes och inrikes födda i Sverige.
          </p>
          <p xml:id="i-Rp4jtZ2vKiZZ7sokosZaPa">
            Kvinnors och mäns bruk av alkohol, narkotika, dopning och tobak
            skiljer sig också åt. Likaså samhällets syn på kvinnor respektive
            män som missbrukar. Eftersom gruppen missbrukande män är större
            har kvinnor ofta svårare att få vård och behandling som är anpassade
            utifrån deras behov. Missbruk hos kvinnor är mer skam- och skuldbelagt
            än mäns missbruk, och det är vanligare att kvinnor som missbrukar
            har tidiga traumatiska upplevelser i grunden. Det finns även biologiska
            skillnader mellan kvinnor och män, t.ex. när det gäller förmågan
            att bryta ned alkohol.
          </p>
          <p xml:id="i-U5AAnEZEFwFxK1N4utjs9G">
            För att en ANDT-strategi ska vara effektiv är därför ett klass-,
            köns- och etnicitetsperspektiv en förutsättning. Vänsterpartiet
            saknar det i regeringens proposition. En framgångsrik ANDT-politik
            kräver att statistik och forskning delas upp och analyseras utifrån
            ett klass-, köns- och etnicitetsperspektiv. Både information om
            exempelvis drogernas skadeverkningar och andra riktade åtgärder
            måste anpassas till de olika grupperna och deras behov.
          </p>
          <p xml:id="i-WJYzmeo8JPtqUFS7FrCKWV">
            Med anledning av detta bör regeringen återkomma till riksdagen
            med konkreta förslag till återgärder utifrån ett klass-, köns-
            och etnicitetsperspektiv. Detta bör riksdagen som sin mening ge
            regeringen till känna.
          </p>
          <head xml:id="i-NUyA7teWoxckJLPWxxSVCe" type="h2">
            3.6 Stöd till barn och unga i familjer med missbruk
          </head>
          <p xml:id="i-QYSjjwYFekpSkZFExn3Lzu">
            Ett prioriterat mål under strategiperioden är att barn i familjer
            med missbruk, psykisk sjukdom eller funktionsnedsättning ska erbjudas
            ändamålsenligt stöd. Vi delar helt regeringens bedömning att det
            inom de verksamheter som kommer i kontakt med barn och ungdomar
            behöver finnas medvetenhet om och uppmärksamhet på om det finns
            missbruk i familjen samt om barn och ungdomar kan behöva hjälp.
            De yrkesgrupper som har anmälningsskyldighet till socialtjänsten
            behöver ha kunskap om och rutiner för detta. Samverkan mellan
            berörda verksamheter är nödvändig. Även om många kommuner kan
            erbjuda någon form av stödverksamhet för barn som har en utsatt
            familjesituation, visar de undersökningar som gjorts under 2009
            och 2010 att det endast är en liten del av barnen i fråga som
            nås av stödinsatser i form av exempelvis stödgrupper.
          </p>
          <p xml:id="i-MYCuP8VXqbKe9QJ4SVhYif">
            Det krävs bättre sätt att identifiera och framför allt nå de
            barn och familjer som behöver stöd för att varje barn ska kunna
            få det stöd som han eller hon behöver utifrån sina behov och önskemål.
            Ett flertal aktörer finns i verksamheter som möter barn och ungdomar
            som växer upp i riskmiljöer. Sedan 2003 finns en bestämmelse i
            socialtjänstlagen som reglerar samverkan i frågor som rör barn
            som far illa eller riskerar att fara illa. Socialtjänsten har
            ett särskilt ansvar för att samverkan kommer till stånd såväl
            på en övergripande nivå som i enskilda ärenden. En skyldighet
            att samverka är också reglerad i hälso- och sjukvårdslagen, skollagen
            och polislagen.
          </p>
          <p xml:id="i-MvJZ5gWS1VSaiNjehGBEjo">
            Trots detta och trots alla goda intentioner och regelverk är
            sektorsgränserna mycket starka och det brister i samverkan och
            samordning. Några särskilda förslag för att komma vidare har inte
            regeringen. Mot denna bakgrund anser vi att det behövs en tydligare
            struktur för samverkan. Vi vill att alla kommuner instiftar en
            åtgärdsplan för ungdomar som drabbas av sociala eller psykiska
            problem. Ansvarsfördelningen ska vara tydlig så att det inte råder
            några oklarheter om till vem man ska vända sig och vem som har
            ansvaret. Om ett barn mår dåligt eller har stora problem ska man
            veta vem man ska ringa för att få snabb hjälp. Det ska finnas
            samverkansmodeller i varje kommun för barn och ungdomar med problem.
            Vi föreslår att regeringen får i uppdrag att återkomma till riksdagen
            med förslag om hur samverkansmodeller kan införas. I detta arbete
            bör eventuella sekretessproblem som hindrar samverkan mellan olika
            myndigheter behandlas. Detta bör riksdagen som sin mening ge regeringen
            till känna.
          </p>
          <p xml:id="i-C7A63FvUfDe6quovRweyuk">
            Vänsterpartiets åsikt är att en ANDT-strategi även bör innehålla
            särskilda insatser mot det våld som barn och unga som lever i
            familjer med missbruk kan bli utsatta för. Därför anser vi att
            regeringen bör återkomma till riksdagen med ett förslag där konkreta
            åtgärder för att minska våldet mot barn ingår under det prioriterade
            målet barn i familjer med missbruk, psykisk sjukdom eller funktionsnedsättning.
            Detta bör riksdagen som sin mening ge regeringen till känna.
          </p>
          <head xml:id="i-PZDjdzd4kVuyyLynqKTy41" type="h2">
            3.7 Stöd till våldsutsatta missbrukande kvinnor
          </head>
          <p xml:id="i-Bh1G4k1GBSkoJiKrFG6an3">
            Att regeringen i sin proposition konstaterar att ANDT-relaterat
            våld inom familjen behöver ges ökad uppmärksamhet tycker Vänsterpartiet
            är bra men långt ifrån tillräckligt för en hel ANDT-strategi.
          </p>
          <p xml:id="i-YcCF2jNpKhb3daNmTJKCCT">
            Mobilisering mot narkotika redovisar i rapporten Mäns våld mot
            missbrukande kvinnor (2005) att det är mycket vanligt att missbrukande
            kvinnor utsätts för våld, ofta av sina missbrukande män. Rapporten
            kritiserar myndigheterna för att våldet ofta ses som en effekt
            av missbruket snarare än som ett kvinnofridsbrott som kan drabba
            alla kvinnor. Det är nödvändigt att även missbrukande kvinnor
            får hjälp och skydd mot män som utsätter dem för våld. För att
            det ska vara möjligt krävs det särskilda jourplatser för kvinnor
            som missbrukar. Det är även viktigt att kunna erbjuda behandling
            mot missbruk för kvinnor i könsseparata grupper. Våldsutsatta
            kvinnor ska inte behöva genomgå behandling i samma grupp som sin
            förövare. Dessutom kan kompetens både vad gäller missbruksproblematik
            och våld mot kvinnor samlas på ett ställe. På så sätt kan kvinnan
            få hjälp både med sitt missbruk och att ta sig ur en våldsam relation.
          </p>
          <p xml:id="i-7rKuejUEtiSU1XJzt5gN1j">
            Det finns en stor grupp missbrukande kvinnor som finansierar
            sitt missbruk genom prostitution. Olika källor visar att prostitution
            är nära förknippat med våld. Enligt en norsk studie (Renland 2002)
            utsätts kvinnor i prostitution för kraftigt våld från köpare i
            form av våldtäkt, fysisk misshandel och/eller rån minst en gång
            i veckan. Kvinnorna har dessutom en hög tröskel för vad som definieras
            som våld, vilket leder till att våldet ofta är underrapporterat
            (Skilbrei 1998). Prostitutionsgrupperna i Malmö och Göteborg och
            Prostitutionscentrum i Stockholm uppger också att mäns våld mot
            prostituerade kvinnor är vanligt och menar att kvinnorna är vana
            vid våld i sin vardag. Kvinnor som uppsöker prostitutionsgrupperna
            vittnar om allvarliga incidenter i form av grova övergrepp, våldtäkt,
            knivhot, inlåsning etc.
          </p>
          <p xml:id="i-Tcixe13LuTbPurVByh2Zq4">
            Med anledning av detta bör regeringen återkomma till riksdagen
            med konkreta förslag till återgärder för att minska våldet mot
            och öka skyddet för missbrukande kvinnor. Detta bör riksdagen
            som sin mening ge regeringen till känna.
          </p>
        </div>
        <div xml:id="i-8QFwtpgqwwBSSjne9hK1P6" type="motSignatures">
          <list xml:id="i-UZow7vaNu8gZKgH2atsxK4">
            <item xml:id="i-KpxiFRwVFJvtbZge16jzwe" who="i-du5LHNwBWrCH1am94GCk1">
              Eva Olofsson (V)
            </item>
            <item xml:id="i-LohWw5fwy2ggKZbQMdzrtp" who="i-CpDe8Ez4j6HcFbBfHMRKAE">
              Bengt Berg (V)
            </item>
            <item xml:id="i-DcWoKrrQvd3S72A1dGvPxC" who="i-JxxHuvwXWsJTZYTnBZLHj">
              Marianne Berg (V)
            </item>
            <item xml:id="i-2j8jQntgJm6XxLaugERdeK" who="i-548HUVvKe8n48M3pQmFeUC">
              Amineh Kakabaveh (V)
            </item>
            <item xml:id="i-MFvDq5aNxqwBwxUU4XasH6" who="i-6MWLY5JdykMGLLUo96skfp">
              Lena Olsson (V)
            </item>
            <item xml:id="i-BtWR9NefReyx9b7Mt1QMWL" who="i-B4hV7rgBZqLtXzSvZhQHbo">
              Mia Sydow Mölleby (V)
            </item>
          </list>
        </div>
      </div>
    </body>
  </text>
</TEI>
