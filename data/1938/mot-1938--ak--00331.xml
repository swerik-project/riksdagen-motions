<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1938/mot_1938__ak__331/mot_1938__ak__331-001.pdf"/>
      <div type="motHeader" xml:id="i-HSQm8c67rTgmaPXhg51NL1">
        <div type="motTitle" xml:id="i-85bo41odqetPBbbW4sY561"/>
        <div type="motSubmissionInfo" xml:id="i-EdXSJAWhvh9hkw9jjggXQv"/>
      </div>
      <div type="motBody" xml:id="i-Vcgh9XVBxQSsJzX2d2rH8R">
        <div xml:id="i-QpDQRRhm4sH3wCgPaMnNko">
          <p xml:id="i-BE8ggUcariPwQ2cHZT34GR">
            Motioner i Andra kammaren, Nr 331. 1
          </p>
          <p xml:id="i-MTsWYBZSmRc81cfRzBm4ph">
            Nr 331.
          </p>
          <p xml:id="i-Nc3nszMejSHiNiEqfgjtRx">
            Av herr Senander m. fl., angående försvarsväsendets demokrati-
            sering.
          </p>
          <p xml:id="i-49ebnnfmuzLnfcyzqbw87v">
            De senaste årens händelser i framför allt Spanien ha på ett brutalt
            över- tygande sätt visat, att militärapparaten även i demokratiska
            länder är ett in- strument, som befinner sig i händerna på reaktionen
            och därför i avgörande situationer så långt ifrån är ett försvar
            för demokratin, att det tvärtom kan utnyttjas för att störta densamma
            och införa fascistisk diktatur. Det span- ska exemplet har också
            visat, att överklassen inte drar sig för att i förbund med utländska
            makter använda militärapparaten för att slå ned det egna fol-
            ket och beröva landet dess självständighet. Francomännens blodiga
            anfall på den spanska demokratin skedde med tillhjälp av en armé,
            som byggts upp med spanska folkets pengar under sken av att tjäna
            folkets och den spanska nationens intressen. Motsatsen blev fallet,
            tack vare att den första folkfronts- regeringen litade på officerarnas
            och arméns lojalitet och respekt för den väl- diga demokratiska
            folkmening, som tagit sig uttryck genom det strax förut i laga
            ordning förrättade valet. Regeringen vidtog inga allvarligare
            åtgärder i syfte att förvandla armén till ett pålitligt vapen
            till försvar för demokratin och landets oberoende. Franco, Mola
            och de andra fascistgeneralerna läm- nades i tämligen orubbat
            bo. De kunde därför ostörda tillsamman med Ita- lien och Tyskland
            förbereda sitt blodiga angrepp mot den unga spanska repu- bliken.
            Francos landsförrädiska gärning mot det spanska folket har öppnat
            ögonen på miljoner av fredens och frihetens anhängare. Det finns
            väl knappast nå- gon, som inte nu förstår faran av att låta en
            reaktionär officerskår, som med tusen och en trådar är bunden
            vid överklassen, ha det avgörande inflytandet över militärapparatens
            användning. Frågan om en demokratisering av krigs- makten därhän,
            att den ryckes undan reaktionens inflytande och förvandlas till
            ett pålitligt värn för demokratin och det nationella oberoendet,
            är därför en fråga som är av största intresse för varje anhängare
            av fred och frihet. I vårt land härskar det tyvärr i detta avseende
            en anmärkningsvärd sorg- löshet hos de utslagsgivande demokratiska
            partierna. Trots att de två stör- sta av dessa partier inneha
            regeringsmakten och en stabil majoritetsställ- ning i riksdagens
            båda kamrar, varigenom de besitta möjligheter att genom- föra
            en demokratisering av krigsmakten, så har hittills praktiskt taget
            ingen- ting blivit gjort i sådant syfte. Även om man inte är benägen
            att ta varning av vad som skett utomlands i fascismens blodiga
            fälttecken, därför att man suggererat sig själv att tro på satsen,
            &gt;»något sådant är inte möjligt i vårt land», så har det dock inträffat
            händelser också här i landet, som på allvar ställa frågan för
            demokratiens anhängare att i tid se om sitt hus. Framstående sven-
          </p>
          <p xml:id="i-U8CuiBAMYMPdfRXLwyJW8p">
            Bihang till riksdagens protokoll 1938. 4 saml. Nr 331—337. 1
          </p>
          <pb facs="riksdagen-motions-pdf/data/1938/mot_1938__ak__331/mot_1938__ak__331-002.pdf"/>
          <p xml:id="i-F83PUaxweFtj3DygQaCkPw">
            2 Motioner i Andra kammaren, Nr 331.
          </p>
          <p xml:id="i-2r6BnMFrywCyEYo2Xq9ZRR">
            ska officerare ha sålunda vid flera tillfällen så utmanande som
            möjligt deklarerat sina sympatier för framför allt den tyska fascismen.
            När t. ex. överbefälhavaren för flottan jämte andra framstående
            officerare offentligt bringar Hitler sin hyllning, när svenska
            officerare ta emot nazistiska ledare med Horst Wesselsången, när
            de i svensk-tyska föreningen applådera fram- stående propagandister
            för den tyska fascismen, när flottchefen utarbetar flottförslag,
            som enligt regeringsorganet Social-Demokraten är till fördel för
            tyska intressen, så är detta handlingar, som måste klargöra även
            för den mest godtrogne, att den svenska officerskåren i betydande
            grad är påverkad av fascistiska tänkesätt och därför måste betraktas
            som opålitlig när det gäller försvaret av demokratin. Detta kommer
            också till klart uttryck i en artikel, Demokratin och försvarets
            befälspersonal, i den auktoritativa Ny Militär Tid- skrift av
            år 1934. Däri förklaras, att frågan om hur befälspersonerna skola
            förhålla sig till försvaret av demokratin beror på mot vem demokratin
            skall försvaras. Gäller det en »röd diktatur», förklarar man,
            så är saken klar: den skall slås ned. Tonerna känns väl igen.
            Den »röda diktaturen» är det spöke, med vilken reaktionen i alla
            länder söker motivera sina ogärningar. Hela världen vet exempelvis
            att den s. k. antikominternpakten ingenting annat är än en maskering
            av de till pakten anslutna fascistiska staternas strävan att ge-
            nom rövartåg mot andra länder och folk utbreda det fascistiska
            herraväldet. Men när det gäller det enda verkliga hotet mot demokratin,
            nämligen fascis- men, så har Ny Militär Tidskrift andra strängar
            på sin lyra. Då heter det, att en fascistisk agitation icke kommer
            »att lämna befälskårerna oberörda framför allt om den gives en
            nationellt betonad antikommunistisk inriktning». Beske- det i
            Ny Militär Tidskrift kan inte gärna missförstås. Var och en bör
            inse faran av, att krafter, som hävda en dylik uppfattning, bilda
            den avgörande kadern inom samhällets främsta maktinstrument. Den
            sorglöshet, som här påtalats, gäller också hotet mot vårt nationella
            oberoende. Det består faktiskt ett sådant hot. En omfattande spionageverk-
            samhet bedrives här i landet för Tysklands räkning. Tyska krigsskepp
            äro synnerligen närgångna i svenska farvatten och tyska flygmaskiner
            inspek- tera Karlskronas skyddsanordningar. De tyska förberedelserna
            för Ålands befästande utgöra också ett allvarligt hot mot vårt
            land. Det finns därför all anledning att se upp med denna fara.
            Men spioneriet i vår militära och eko- nomiska apparat får pågå
            tämligen obehindrat liksom också den alltmer ohöljda tysknazistiska
            propagandan. Hotet mot vår demokrati och vårt nationella oberoende
            kan inte avvärjas så länge det nuvarande tillståndet inom krigsmakten
            består. Det finns inga garantier för, att inte det spanska exemplet
            kan upprepas här i landet. Så länge detta är fallet äro vi kommunister
            motståndare till militärbudgeten. Att bevilja medel till en militärapparat,
            som kan komma att vändas mot folket självt och brukas för syften,
            som strida mot vårt nationella oberoende, är ett hasardspel med
            fredens och frihetens intressen. Detta betyder icke, att vi vilja
            ställa landet försvarslöst inför den fara som hotar. Vi äro i
            princip för ett försvar av den nationella oavhängigheten och
          </p>
          <pb facs="riksdagen-motions-pdf/data/1938/mot_1938__ak__331/mot_1938__ak__331-003.pdf"/>
          <p xml:id="i-KKAvPmLHS77RdyfASBuqGE">
            Motioner i Andra kammaren, Nr 331. 3
          </p>
          <p xml:id="i-XVw3AQsFseoh2chhPsvX9h">
            ha alltid varit det. De kommunister, som i dag kämpa i Spanien
            för att för- svara dess frihet och oberoende, kämpa också ytterst
            för Sveriges frihet och oberoende. Ty segrar fascismen i Spanien
            få vi, som en hemvändande front- kämpe uttalade, här i Sverige
            börja gräva våra skyttegravar. Det är för att åstadkomma största
            möjliga slagkraft i kampen för folkets frihet och landets oavhängighet,
            som vi med skärpa kräva en demokratisering av den svenska krigsmakten,
            så att den blir ett verkligt vapen i händerna på folket mot dess
            inre och yttre fiender. I juli 1936 beslöt regeringen att utredning
            skulle verkställas rörande för- ändrade bestämmelser för rekrytering
            av försvarsväsendets officerskårer m. m. Redaktör Ivar Österström
            tillkallades sedermera för att utföra detta uppdrag. Utredningen
            avlämnades i slutet av förra året. Den innehåller en del uppslag
            som utredningsmannen tror skall vara ägnade att förankra offi-
            cerskåren hos folket. En närmare granskning av dessa uppslag visar
            emel- lertid, att, även om de i och för sig kunna betecknas som
            framsteg, de icke betyda något nämnvärt för vad som måste vara
            huvudsaken för demokratise- ringssträvandena, nämligen att göra
            armén och flottan till brukbara och på- litliga instrument i folkets
            händer. Herr Österströms utredning blottar en mekanisk uppfattning
            i frågan om försvarsväsendets demokratisering. Han utgår ifrån,
            att om blott rekryteringen av officerarna sker från folkets bre-
            dare lager, så åstadkommer man i stort sett den önskade demokratiseringen.
            Han föreslår därför studentexamens avskaffande som absolut fordran
            för vinnande av officersbeställning vid försvarsväsendet. Arbetarpojkar
            och real- skoleexaminerade ur medelskikten skulle beredas möjlighet
            att under anställ- ning som »manskap&gt; ta en »begränsad studentexamen»
            och därmed kvalifi- cera sig för officersbanan. Herr Österström
            förutsätter emellertid, att stu- denterna som hittills skulle
            vinna anställning direkt som officersaspiranter. Det skulle alltså
            finnas en »längre» och en »kortare» väg till officersbefatt- ningarna.
            Den längre vägen skall vandras av »folkets söner», den kortare
            av de bättre situerades. I det förstnämnda fallet beräknas frekvensen
            upp- gå till 40 procent, det vill säga mindretalet officerare
            skulle komma från fol- kets breda lager och flertalet som hittills
            från de högre samhällsskikten. Vore det enbart frågan om att bereda
            ökade befordringsmöjligheter åt offi- cerare och manskap, så är
            förslaget ett ganska stort steg framåt. Ser man däremot detsamma
            ur synpunkten att ernå en demokratisering av militär- apparaten
            — och detta är det väsentliga så är förslaget inte mycket värt.
            Redan det förhållandet, att man här fått två kategorier officerare,
            de som har »riktig» studentexamen och de som har en »begränsad»
            sådan, innebär ett sanktionerande av det militära kastväsendet.
            Men även om man bortser här- ifrån, är det uppenbart, att frågan
            om krigsmaktens demokratisering icke lö- ses rätt och slätt genom
            en förändring av rekryteringsformerna. Det är en högst mekanisk
            uppfattning om man tror, att därest underofficerare, real- skoleynglingar
            och annat folk ur de bredare lagren bli officerare, så är de-
            mokratiseringen ett faktum. Det finns nämligen underofficerare
            och befäl av manskaps grad, som äro anstuckna av fascistisk propaganda.
            Deras beford-
          </p>
          <pb facs="riksdagen-motions-pdf/data/1938/mot_1938__ak__331/mot_1938__ak__331-004.pdf"/>
          <p xml:id="i-FXJwY7cvmsBvX3VpCwKKw">
            4 Motioner i Andra kammaren, Nr 331.
          </p>
          <p xml:id="i-7ssVes9TToMvXpCUntvfVA">
            ran till officerare kan inte vara till fördel för demokratien.
            Även om den so- ciala härkomsten spelar en stor roll för en demokratisering,
            så är det utan vi- dare klart, att den ensam icke är avgörande.
            Huvudsaken är att skapa för- utsättningar för ett utrotande av
            den reaktionära ideologin inom krigsmak- ten och ersätta denna
            med en verklig demokratisk åskådning. Hela den militära undervisningen
            och drillen gå ut på, att soldaten endast har lydnadsplikt mot
            befälet med sin överste krigsherre, konungen, i spetsen. Man förutsätter
            inte någon lydnadsplikt mot regering och riksdag. I den be- ryktade,
            reaktionära soldatinstruktion, som fastställdes av högerregeringen
            år 1929, heter det: »Konungen är statens och fosterlandets främste
            representant, att vara Ko- nungen huld och trogen är att vara
            trogen mot fäderneslandet.» Riksdag och regering finnas inte ens
            omnämnda i soldatinstruktionen. Förr i tiden var förhållandet
            annorlunda. 1842 års soldated innehöll bl. a. följan- de: »Jag
            skall ock med liv och blod försvara det Konungsliga väldet samt
            Ri- kets ständers fri- och rättigheter.» Nu har man hunnit så
            långt, att »krigs- man» endast behöver »vara Konungen huld och
            trogen». Någon demokra- tiens tjänare behöver han icke vara. Hela
            den militära undervisningen i öv- rigt är genomsyrad av denna
            reaktionära, antidemokratiska anda, varige- nom man vill fostra
            soldaterna till blinda redskap för den härskande klassens intressen.
            En omläggning av här åsyftad del av undervisningen, så att befäl
            och manskap fostras till en demokratisk åskådning, är en av de
            främsta för- utsättningarna för att krigsmakten skall bli ett
            pålitligt medel till försvar av de demokratiska fri- och rättigheterna
            samt landets oavhängighet. Detta förutsätter självfallet att undervisningen
            lägges i händerna på perso- ner, civila och militära, som äro
            trogna demokratien. En systematisk utgall- ring av fascistiska
            och andra folkfientliga element ur försvarsväsendet är därför
            ett oeftergivligt villkor för en demokratisering. En annan nödvändig
            förusättning härför är, att göra upp räkningen med principen,
            att försvarsväsendet och dess personal skall »stå utanför politi-
            ken». Denna princip betyder nämligen, att de partier, som kämpa
            för de- mokratien, isoleras från arméns och flottans manskap,
            under det att de reak- tionära partierna ha fritt spelrum för
            sin antidemokratiska propaganda. Un- der nuvarande förhållanden
            är militärmanskapet till och med förbjudet att bevista möten och
            andra tillställningar, som organiseras av partier, vilka häv-
            da demokratien. Däremot resas ofta inga hinder från officerarnas
            sida mot bevistandet av reaktionära partiers möten. Stationsbefälhavaren
            vid Stock- holms örlogsstation meddelade på sin tid till »kommittén
            för lagstiftning mot statsfientlig verksamhet», att han förbjudit
            flottans manskap att besöka kom- munistiska, socialdemokratiska
            och syndikalistiska möten samt stundom även fredsmöten, men däremot
            inte utfärdat förbud mot besök av national- socialistiska möten.
            Under skydd av principen, att försvarsmakten måste hållas utanför
            politiken, beredas alltså demokratiens svurna fiender möjlig-
            het att inom försvarsväsendets personal verka för demokratiens
            störtande. Vill demokratien hävda sig måste ordningen bli den
            motsatta: förbud mot att
          </p>
          <pb facs="riksdagen-motions-pdf/data/1938/mot_1938__ak__331/mot_1938__ak__331-005.pdf"/>
          <p xml:id="i-AQbLzCfDPGtTWVWasgaYp6">
            Motioner i Andra kammaren, Nr 331. 5
          </p>
          <p xml:id="i-6BbRXczqHPTNRgmqqfKpQC">
            tillhöra fascistiska partier eller bevista deras möten, men full
            frihet för mili- tären att tillhöra och verka för partier, som
            kämpa för den demokratiska ordningen. Detta förutsätter givetvis
            också, att militärmanskapet tillerkännes demokratiska fri- och
            rättigheter i övrigt. Endast härigenom kan man åstadkomma det
            samspel mellan de demo- kratiska krafterna inom och utom försvarsväsendet,
            som är en förutsättning för att militärapparaten skall fylla sin
            uppgift i kampen mot inre eller yttre angrepp På folkfriheten.
            Med hänvisning till vad vi här anfört hemställes,
          </p>
          <p xml:id="i-NK7aJE3nnPqZMLk4SLmvm8">
            att riksdagen måtte i skrivelse till Kungl. Maj:t anhålla om
            dels förslag till en lagstiftning, som möjliggör avskedande av
            fascistiska och andra folkfientliga element inom försvarsvä- sendet,
            dels förslag till en undervisningsplan för försvarsvä- sendet
            som tryggar militärens fostran i demokratisk anda, varvid vikt
            bör läggas vid att ur läroböckerna (soldatinstruk- tionen etc.)
            avlägsna antidemokratiska uppfattningar, dels ock förslag till
            utvidgade demokratiska rättigheter åt militär- manskapet.
          </p>
          <p xml:id="i-Hqj9eSy5KUErWFXEeMCKbk">
            Stockholm i januari 1938.
          </p>
          <p xml:id="i-YaKw87PFXFDb4G7oHvKvQ1">
            K. E. Senander. J. H. Brädefors. Azxel Nordström.
          </p>
          <pb facs="riksdagen-motions-pdf/data/1938/mot_1938__ak__331/mot_1938__ak__331-006.pdf"/>
          <p xml:id="i-FHZ9QDL7mv6Xndwe2UmQeo">
            SN
          </p>
        </div>
      </div>
    </body>
  </text>
</TEI>
