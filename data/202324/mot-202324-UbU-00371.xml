<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202324-UbU-00371">
  <teiHeader>
    <fileDesc>
      <titleStmt>
        <title>Kvalitet och frihet för en högskola i världsklass</title>
        <author corresp="i-7HvCHEwjbKSjsnRP39c1s9">av Patrick Reslow m.fl. (SD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2023/24:371 av Patrick Reslow m.fl. (SD)</title>
          <idno type="rdwebb">HB02371</idno>
          <rs type="number">371</rs>
          <orgName type="comitteeAbbreviation">UbU</orgName>
          <ref type="dokument_url_text">https://data.riksdagen.se/dokument/HB02371/text</ref>
          <ref type="dokument_url_html">https://data.riksdagen.se/dokument/HB02371</ref>
          <ref type="dokumentstatus_url_xml">https://data.riksdagen.se/dokumentstatus/HB02371</ref>
          <ref type="pdf">https://data.riksdagen.se/fil/0BF9EC1A-8CC2-4EA2-A09D-18AD93F809D0</ref>
          <ref type="docx">https://data.riksdagen.se/fil/249FB4BE-01C7-4B4E-821A-C3B69822CE5A</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-7HvCHEwjbKSjsnRP39c1s9</idno>
            <name>Patrick Reslow</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-EDRJhBHzVgQtpo6Ksyzirg</idno>
            <name>Robert Stenkvist</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-DwxYm9yDWznJg1azvmMBXP</idno>
            <name>Jörgen Grubb</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-DfQCZENTNqZdmhKQNP4e5m</idno>
            <name>Anders Alftberg</name>
            <state type="partyAffiliation" ref="Q504069">
              <desc>SD</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="committeeProcessing"/>
        <correspAction xml:id="i-F9oVkWjSTk5if2UnQNVZRv" type="signed"/>
        <correspContext corresp="i-F9oVkWjSTk5if2UnQNVZRv">
          <note type="signatory" corresp="i-7HvCHEwjbKSjsnRP39c1s9"/>
          <note type="signatory" corresp="i-EDRJhBHzVgQtpo6Ksyzirg"/>
          <note type="signatory" corresp="i-DwxYm9yDWznJg1azvmMBXP"/>
          <note type="signatory" corresp="i-DfQCZENTNqZdmhKQNP4e5m"/>
        </correspContext>
        <correspAction xml:id="i-DHgUHocmGNTj1HB35pHHNj" type="submitted">
          <date when="2023-09-29"/>
          <time when="14:47:58"/>
        </correspAction>
        <correspAction xml:id="i-KhVgzCfGBzHH5bzmnUJ2B3" type="reviewed">
          <date when="2023-09-29"/>
          <time when="20:40:23"/>
        </correspAction>
        <correspAction xml:id="i-TDBLrBdqP1xJ1pEG4eqgkD" type="referred">
          <date when="2023-10-17"/>
        </correspAction>
        <correspAction xml:id="i-CTLRizYmpoR31K9ciznMEg" type="assigned">
          <date when="2024-04-24"/>
          <time when="16:25:18"/>
        </correspAction>
        <correspContext corresp="i-CTLRizYmpoR31K9ciznMEg">
          <ref type="assignedTo">Utbildningsutskottet</ref>
        </correspContext>
        <correspAction xml:id="i-ACmrGvASxvGiJqU872hBjD" type="behandlas_i"/>
        <correspContext corresp="i-ACmrGvASxvGiJqU872hBjD">
          <ref type="uppgift">2023/24:UbU14</ref>
          <ref type="ref_dok_id">HB01UbU14</ref>
          <ref type="ref_dok_typ">bet</ref>
          <ref type="ref_dok_rm">2023/24</ref>
          <ref type="ref_dok_bet">UbU14</ref>
          <ref type="ref_dok_titel">Högskolan</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-BHF8UvRyz6XmtefWTxyXEw" type="motHeader">
        <div xml:id="i-MXykNxB4dC8FNv8QaitgQV" type="motTitle">
          Motion till riksdagen 2023/24:371 av Patrick Reslow m.fl. (SD)
          Kvalitet och frihet för en högskola i världsklass
        </div>
      </div>
      <div xml:id="i-QReVKHiSwx9VPGxXefmbb7" type="motBody">
        <div xml:id="i-UcVJYudKojvJ5kRxa55gvX" type="motProposal" subtype="förslag">
          <head xml:id="i-VQQ4vuJhsihJa1Kan3JBDM">
            Förslag till riksdagsbeslut
          </head>
          <list xml:id="i-FHN3z2iETcqbzpbCZ58dw3">
            <item xml:id="i-D3S54WSanx95R9ExjshXzq" sortKey="Yrkande 1">
              Riksdagen ställer sig bakom det som anförs i motionen om att
              regeringen borde överväga att öka undervisningsfriheten och tillkännager
              detta för regeringen.
            </item>
          </list>
          <list xml:id="i-4iv3Bz58t7KKzHWjXQeyJE">
            <item xml:id="i-C8KaUq97MpcDf9iNaCL25Q" sortKey="Yrkande 2">
              Riksdagen ställer sig bakom det som anförs i motionen om att
              regeringen borde överväga en översyn av regleringsbreven så att
              kvotering inte förekommer inom svensk högskola och tillkännager
              detta för regeringen.
            </item>
          </list>
          <list xml:id="i-3RCnCPmtf4v1xaMaB2k97V">
            <item xml:id="i-WuuigdeFvJxdXLN5gQ2CJQ" sortKey="Yrkande 3">
              Riksdagen ställer sig bakom det som anförs i motionen om att
              regeringen borde beakta att likvärdighet råder mellan discipliner
              och ämnen inom högskoleväsendet och tillkännager detta för regeringen.
            </item>
          </list>
          <list xml:id="i-FVtsMqt7SvJnoz6wVpoRBS">
            <item xml:id="i-AHQBbdJziXQnfc71FEKm9b" sortKey="Yrkande 4">
              Riksdagen ställer sig bakom det som anförs i motionen om att
              regeringen borde tillse att det svenska språket används som undervisningsspråk
              inom högre utbildning om det inte är befogat att använda ett annat
              språk och tillkännager detta för regeringen.
            </item>
          </list>
          <list xml:id="i-LnG5WTxdQh85dwsKtYAu3U">
            <item xml:id="i-HF3yzLMd64vz4nnEA56DX2" sortKey="Yrkande 5">
              Riksdagen ställer sig bakom det som anförs i motionen om att
              regeringen borde besluta om att tillåta högst två omtentor på
              samma kurs och termin och tillkännager detta för regeringen.
            </item>
          </list>
          <list xml:id="i-DtPnuqX8edYwJdT5onxRNG">
            <item xml:id="i-AZQiUtZSHpAQJExqYywd6A" sortKey="Yrkande 6">
              Riksdagen ställer sig bakom det som anförs i motionen om att
              regeringen borde överväga att utreda en extern slumpvis bedömning
              av kandidat- och magisterarbeten för säkerställd kvalitet och
              tillkännager detta för regeringen.
            </item>
          </list>
          <list xml:id="i-E48u4BauSBp82PQ2SfuHAa">
            <item xml:id="i-L1skRY1f9hRJ9dgKxk9iYf" sortKey="Yrkande 7">
              Riksdagen ställer sig bakom det som anförs i motionen om att
              regeringen borde överväga att ge de konstnärliga lärosätena ett
              samlat anslag för forskning och undervisning och tillkännager
              detta för regeringen.
            </item>
          </list>
          <list xml:id="i-KMtkiKZtr5ZjpxHodbDWK8">
            <item xml:id="i-BAvRPMqCGjwEkTAitvcGUr" sortKey="Yrkande 8">
              Riksdagen ställer sig bakom det som anförs i motionen om att
              regeringen borde verka för en stärkt kvalitet i den högre utbildningen
              och tillkännager detta för regeringen.
            </item>
          </list>
          <list xml:id="i-PkJ1ujFcxLD8QPo7ZwhnvZ">
            <item xml:id="i-53nw57uccZW96ieNdQS1Br" sortKey="Yrkande 9">
              Riksdagen ställer sig bakom det som anförs i motionen om att
              regeringen borde beakta att högskolans styrelse ska ha tonvikten
              inom akademin och tillkännager detta för regeringen.
            </item>
          </list>
          <list xml:id="i-TaLHGSxFKEos6VqfKgMTEG">
            <item xml:id="i-CShjGJyaB4ypMfcz3WBh5e" sortKey="Yrkande 10">
              Riksdagen ställer sig bakom det som anförs i motionen om att
              regeringen borde beakta att studenternas anställningsbarhet efter
              examen ökar och säkerställa relevant forskning genom att lärosätena
              samverkar med det omgivande samhället, och detta tillkännager
              riksdagen för regeringen.
            </item>
          </list>
          <list xml:id="i-RKpjLgUeziZZNzVGvFawQm">
            <item xml:id="i-L3hRD57doaA6Eovxhwubnj" sortKey="Yrkande 11">
              Riksdagen ställer sig bakom det som anförs i motionen om att
              regeringen borde utreda hur finansieringssystemet för högre studier
              ska bli mer kvalitetsdrivande och tillkännager detta för regeringen.
            </item>
          </list>
          <list xml:id="i-JKhKWcmzQmm1bzqjBumcuC">
            <item xml:id="i-9HBPX5TzX5dpuiUYJ3htKr" sortKey="Yrkande 12">
              Riksdagen ställer sig bakom det som anförs i motionen om att
              regeringen borde utreda en optimal dimensionering av antalet teoretiska
              högskoleplatser liksom dimensioneringen av yrkesutbildningar för
              att bättre än i dag matcha samhällets behov och tillkännager detta
              för regeringen.
            </item>
          </list>
          <list xml:id="i-HezGLSWzcp9cAQovmkw4PP">
            <item xml:id="i-AGLPVuKr3wk3GtPwJYgUrG" sortKey="Yrkande 13">
              Riksdagen ställer sig bakom det som anförs i motionen om att
              regeringen borde beakta att lärosäten inte utökar antalet utbildningsplatser
              om inte antalet studentbostäder ökar i motsvarande grad och tillkännager
              detta för regeringen.
            </item>
          </list>
          <list xml:id="i-LbdhM457MngJegTfWMuByE">
            <item xml:id="i-VAebrGGibTjHg1izHGeykh" sortKey="Yrkande 14">
              Riksdagen ställer sig bakom det som anförs i motionen om att
              regeringen snarast borde tillse att studentbostäder enbart utnyttjas
              av aktiva studerande och tillkännager detta för regeringen.
            </item>
          </list>
          <list xml:id="i-A7LKyMjNB3TVvFj6pWzJ87">
            <item xml:id="i-NBjwsmDQcCNqysJTQBNoYS" sortKey="Yrkande 15">
              Riksdagen ställer sig bakom det som anförs i motionen om att
              regeringen borde överväga en omfattande översyn av högre lärosäten
              avseende deras antal och tillkännager detta för regeringen.
            </item>
          </list>
          <list xml:id="i-LuURECGHrCcABXwXWv8H1N">
            <item xml:id="i-Uo6ygmDKLjmtjSDYEZDkZg" sortKey="Yrkande 16">
              Riksdagen ställer sig bakom det som anförs i motionen om att
              regeringen borde verka för att minska antalet högre lärosäten
              med universitetsstatus och tillkännager detta för regeringen.
            </item>
          </list>
          <list xml:id="i-JoQNCieZ2wpt9xpG6F9aSo">
            <item xml:id="i-GY1LJYqDTxbCNWLZFNbd9P" sortKey="Yrkande 17">
              Riksdagen ställer sig bakom det som anförs i motionen om att
              regeringen borde beakta behovet av att inrätta fler kombinerade
              tjänster för både forskning och undervisning och tillkännager
              detta för regeringen.
            </item>
          </list>
          <list xml:id="i-M3z9ekKWirMX5itxqbp6Zo">
            <item xml:id="i-BbXZrjE96PiDufNLsrcmcw" sortKey="Yrkande 18">
              Riksdagen ställer sig bakom det som anförs i motionen om att
              regeringen borde beakta att samtliga lärosäten ska redovisa sina
              resultat offentligt och tillkännager detta för regeringen.
            </item>
          </list>
          <list xml:id="i-WdkXnrL8gsu17Bt63gh3jF">
            <item xml:id="i-QrkT5AYzDkF1jYYy22VdrN" sortKey="Yrkande 19">
              Riksdagen ställer sig bakom det som anförs i motionen om att
              regeringen borde beakta att styrelserna på våra universitet och
              en del högskolor ska upprätthålla säkerhet mot kunskaps- och forskningsspionage
              och tillkännager detta för regeringen.
            </item>
          </list>
        </div>
        <div xml:id="i-SEcVWUQ4kGXeJo7HGSHmbg" type="motContent">
          <head xml:id="i-FG9RxEd9zXPHy4ayAcgTGx" type="h1">
            Motivering
          </head>
          <p xml:id="i-9bBanL6x8ggZcprfSqReof">
            Alla politiska aktörer är överens om betydelsen av att vårt högskolesystem
            håller hög kvalitet för vårt framtida välstånd, för vår position
            som framgångsrik modern nation och för att föra vår civilisation
            framåt. Det som skiljer de olika politiska åsikterna åt är snarare
            hur vi skapar en högskola av högsta klass. Vi anser att meritokrati
            och akade­misk frihet är nyckeln till framgång och att kvotering
            är en styggelse. Vi vill att ett minimum av lärarledd tid införs
            för våra utbildningar och att resurstilldelningssystemet förändras
            för att göra detta möjligt. Den lärarledda tiden blir självfallet
            olika beroende på vilken utbildning det gäller, eftersom kraven
            och typen av studier skiljer sig åt på ett markant sätt. Eftersom
            samhällets resurser är begränsade kommer resurserna för hög­skolesystemet
            också att vara det. Då är det viktigt att befintliga resurser
            används på ett bra sätt och att dessa resurser samordnas. Vi vill
            betona vikten av att prioritera kvalitet i stället för kvantitet.
          </p>
          <head xml:id="i-4PVoAZMdgAngXUb3XXY5TC" type="h1">
            Ökad undervisningsfrihet
          </head>
          <p xml:id="i-BcLvry1KCC3XGnyWkh3fFr">
            Sverige ligger förvånande nog efter många andra länder när det
            gäller undervisnings­frihet. Att högskolans styrelse, och till
            och med studentorganisationer, har inflytande över litteraturlistorna
            som en universitetslärare ska använda i sin undervisning är oacceptabelt.
            Läraren för en kurs ska ha det slutgiltiga ansvaret för kursens
            litteratur­lista. Detta hindrar inte dialog med både studenter,
            styrelse och kollegor. Tvärtom ska sådana dialoger uppmuntras.
          </p>
          <p xml:id="i-KoqZAWQAdch4QmmoyLfsxe">
            Vidare ska inga politiska ideologier, ofta i skepnad av vetenskap
            eller överideologi, tvingas på lärare och kurser. Undervisningen
            ska vila på vetenskaplig grund där fakta och kunskaper står i
            högsätet. Politisk påverkan hör inte hemma i dagens moderna hög­skolor.
            Ett aktuellt problem i detta sammanhang är den genusideologi som
            påtvingas alla möjliga kurser där denna ideologi är helt obsolet.
            Regeringen borde därför överväga att öka undervisningsfriheten
            vid lärosätena.
          </p>
          <head xml:id="i-PXRSw7zKZZMRijipi8suWM" type="h1">
            Ingen kvotering ska få förekomma inom högskoleväsendet
          </head>
          <p xml:id="i-XKiRH5GwGHuF35TtqQhKYs">
            All slags kvotering blir i förlängningen av ondo. Om vi börjar
            kvotera in en grupp människor, till exempel kvinnor, följer snart
            andra grupper med krav om kvotering. Sverigedemokraterna är övertygade
            om att kvinnor och andra grupper i samhället har kapacitet att
            ta sig fram av egen kraft på samtliga områden inom högskoleväsendet.
            Överger man den viktiga och rättvisa principen om meritokrati
            så hamnar vi på ett sluttande plan där djup orättvisa kommer bli
            alltmer manifest och vi får ett system där fler och fler med bäst
            meriter väljs bort på kvoteringsmässiga grunder.
          </p>
          <p xml:id="i-9VvmEzzyLrV73X2S6qo7h6">
            Varken tjänster eller styrelseplatser ska vara föremål för kvotering
            på våra lärosäten. Detta borde föras in i högskolelagen. Vad gäller
            ansökningar om olika anslag och till olika tjänster skulle med
            fördel ett anonymiseringsförfarande kunna övervägas för att ett
            meritokratiskt rättvist system ska användas. Regeringen borde
            överväga en översyn av regleringsbreven så att kvotering inte
            förekommer inom svensk högskola.
          </p>
          <head xml:id="i-ppkCcm6yLAkGe5NAdvH1u" type="h1">
            Likvärdighet ska råda mellan olika discipliner inom svenskt högskoleväsende
          </head>
          <p xml:id="i-8eQ8LYSJfPTfWe4gRR8ktH">
            Tvärvetenskapliga projekt har kommit för att stanna och fyller
            många gånger en nödvändig funktion. Däremot ska alla discipliner
            uppfylla samma grad av veten­skaplighet och krav i övrigt. Den
            vetenskapliga grund olika discipliner står på ska inte ifrågasättas
            av andra discipliner som mer är av politisk karaktär. Naturvetenskapliga
            discipliner ska vila på sin egen vetenskapliga grund och ska inte
            få komprometteras av till exempel genusvetenskap.
          </p>
          <p xml:id="i-56hNgxaCHrbzE31bTzCw2U">
            Inte heller ska det tillåtas att samhällsvetenskaper med politiska
            förtecken ska få ställa krav som till exempel kvotering eller
            beordra speciella inslag i olika kurser. Varken forskning eller
            undervisning ska tillåtas styras med politiska förtecken, vilket
            vi ser tecken på i dag. Den typ av styrning vi här syftar på torde
            uppenbart strida mot akademins frihet. Regeringen borde i sitt
            fortsatta arbete beakta att likvärdighet råder mellan discipliner
            och ämnen inom högskoleväsendet.
          </p>
          <head xml:id="i-4RugJHh8JxAnBVNYdeAzW9" type="h1">
            Betydelsen av svenska språket som undervisningsspråk
          </head>
          <p xml:id="i-9xyZPwgFV8LJNqzGgZbEi5">
            Det svenska språket är på vissa utbildningar i det närmaste satt
            på undantag i under­visning och övrig verksamhet på våra lärosäten,
            trots att det inte finns någon adekvat orsak att använda främmande
            språk. Det är av flera orsaker viktigt att använda vårt nationella
            språk. Vi lever och verkar dock i en internationell värld, vilket
            speciellt gäller högskoleväsendet. När det är befogat ska självfallet
            främmande språk användas och då främst det engelska språket. Regeringen
            borde i sitt arbete framhålla betydelsen av att använda det svenska
            språket som undervisningsspråk inom högre utbildning.
          </p>
          <head xml:id="i-FUmHEF5z2vbkKZFMoQ8R21" type="h1">
            Begränsning av antalet omtentor
          </head>
          <p xml:id="i-ErxqpzMWwuSU1HELbspHo5">
            Enligt högskoleförordningen 6 kap. 21 § får en högskola inte
            begränsa antalet tillfällen för examination av en kurs till färre
            än fem tillfällen. Eviga omtentor medför ett enormt extra arbete
            för lärare vid våra lärosäten och en del studenter har satt i
            system att göra omtentor i stället för att göra tillräckliga förberedelser
            inför sina ordinarie tentor. Begräns­ningar i tillgång på studiemedel
            sätter en naturlig gräns för eviga omtentor, men denna gräns anser
            många verksamma inom högskolan inte är tillfyllest i dagsläget.
            Där bör en gräns på högst två omtentor införas. Klarar någon student
            inte dessa tentor återstår att skriva upp sig för samma kurs en
            gång till. Det är viktigt att högskolans resurser, både ekonomiska
            och personella, utnyttjas på bästa sätt. Regeringen borde i sitt
            arbete över­väga en begränsning av antalet omtentor.
          </p>
          <head xml:id="i-2Zo2rfyk9ZxJRVn9ewxD5u" type="h1">
            Extern slumpvis bedömning av kandidat- och magisterarbeten
          </head>
          <p xml:id="i-4xo73XzcbP1aYSDex2Fua5">
            Många svenska högskolor och universitet har problem med att upprätthålla
            kvaliteten. En del program håller hög nivå, men på många högskoleutbildningar
            ligger studie­arbetsinsatserna på ringa 15–20 timmar i veckan.
            Det säger sig självt att en så mager investering i tid näppeligen
            ger önskvärda resultat. En annan olycklig tendens är att kraven
            gradvis har sänkts för att få godkänt på skilda nivåer, men också
            på kandidat- och magisterarbeten. Ett sätt att mäta kvaliteten
            på respektive utbildning är att granska dess studenters kandidat-
            och magisterarbeten.
          </p>
          <p xml:id="i-Fc2qevAfAaAoHqpzxPeeLZ">
            Vi vill att Universitetskanslersämbetet (UKÄ), som innehar uppdraget
            att granska och säkra kvaliteten i högskolan, återgår till det
            utvärderingssystem som användes fram till 2014 och som hade fokus
            på utbildningars kvalitet. Systemet byggde på extern gransk­ning
            av slumpmässiga urval av kandidat- och magisterarbeten, vilket
            tjänade som garant för en lägstanivå på utbildningskvaliteten.
            Dessa kvalitetshöjande åtgärder ska ske på ett sätt så att vi
            även i fortsättningen följer Bolognaprotokollet. Regeringen borde
            överväga att utreda denna fråga.
          </p>
          <head xml:id="i-GrQNr5DphBaoWPKv6LF7uw" type="h1">
            Öka lärosätenas frihet genom att övergå till ett samlat anslag
          </head>
          <p xml:id="i-99mvo3ANHv7Mc2rXFDR961">
            I dag är anslagen till lärosätena uppdelade i ett anslag för
            forskning och ett anslag för undervisning. Det finns både för-
            och nackdelar med skilda anslag för forskning och undervisning.
            På åtminstone vissa högskolor torde dock fördelarna med ett samlat
            anslag överväga. Till att börja med vill vi ha ett samlat anslag
            för både forskning och undervisning på de konstnärliga högskolorna
            (Stockholms konstnärliga högskola, Konstfack, Kungliga Konsthögskolan
            samt Kungliga Musikhögskolan). Detta anslags­givande ökar lärosätenas
            frihet liksom ansvar. Framförallt underlättar ett samlat anslag
            planering och flexibilitet för lärosätena. En annan mycket viktig
            fördel med ett samlat anslag är att det underlättar för lärosätena
            att inrätta trygga och långsiktiga tjänster där både undervisning
            och forskning ingår. Regeringen borde i sitt fortsatta arbete
            överväga att ge de konstnärliga lärosätena ett samlat anslag för
            forskning och undervisning.
          </p>
          <head xml:id="i-FDSZpbNYyvAKjukr66HcBq" type="h1">
            Mindre administration och mer lärarledd undervisning
          </head>
          <p xml:id="i-24inkGSGsxSAxizJToHVXQ">
            Svenska studenter får minst lärarledd undervisning enligt enkätundersökningar
            från Eurostudent. 2011 låg nivån på 12 timmar i veckan, 2015 var
            antalet 11 timmar och 2018 endast 10 timmar per vecka. Detta är
            en mycket oroande utveckling. En möjlig förklar­ing ges i en rapport
            från Studieförbundet Näringsliv och Samhälle (SNS). Där framgår
            att antalet forskare och lärare ligger relativt stabilt sedan
            2004 trots att antalet studenter har ökat med 10 procent. Samtidigt
            har gruppen högutbildad administration och chefer ökat kraftigt
            från 6 000 personer till 10 000 personer. För Sverigedemokraterna
            är det oerhört viktigt att lärosätenas administration inte sväller
            på bekostnad av kärnverksam­heten. Denna trend måste brytas och
            andelen lärarledd undervisning öka. Regeringen borde i sitt fortsatta
            arbete verka för en stärkt kvalitet i den högre utbildningen.
          </p>
          <head xml:id="i-FLpFBFMyGGQ8d86EKYbzU1" type="h1">
            Lärosätenas styrelse ska ha tonvikten inom akademin
          </head>
          <p xml:id="i-UjJnPMuC5XGcBjiAAhFHc8">
            Balansen mellan lärosätenas autonomi och statens styrning är
            en komplicerad fråga där skilda intressen måste balanseras. Staten
            måste kunna styra över och prioritera skatte­medlens användning
            för att värna begränsade resurser. Samtidigt måste lärosätena
            ha akademisk frihet och självständigt kunna arbeta för att stärka
            forskningens kvalitet. Det ankommer på riksdagen att besluta om
            fördelning av resurserna. Det ligger också på riksdag, regering
            och andra offentliga institutioner att kontrollera hur effektivt
            de statliga medlen används.
          </p>
          <p xml:id="i-JKXedCDLYbu2JLf7qjes7T">
            Vad gäller mer närliggande och rent akademiska frågor ska lärosätenas
            frihet och det kollegiala ledarskapet öka jämfört med hur det
            förhåller sig i dag. För att lärosätena ska styras så effektivt
            som möjligt måste styrelserna vara både allsidiga och kompetenta.
            Styrelserna bör till en tredjedel bestå av ledamöter tillsatta
            externt, en tredjedel av lärare och forskare från det egna lärosätet
            och en tredjedel av lärare och forskare från andra lärosäten.
            Styrelsens ordförande bör vara en akademiker som väljs av styrelsen
            på förslag av valberedningen. Valberedningen bör bestå av tre
            personer och ha samma sammansättning som styrelsen där den externt
            tillsatta ledamoten tillsätts av regeringen. Styrelsens storlek
            kan med fördel beslutas av högskolan själv i samråd med valbered­ningen.
            Regeringen borde i sitt fortsatta arbete beakta att högskolans
            styrelse ska ha tonvikten inom akademin.
          </p>
          <head xml:id="i-UHNmBz5TeXtunYGzhm74Nv" type="h1">
            Samverkan med det omgivande samhället och anställningsbarhet
          </head>
          <p xml:id="i-DHtaCBsADw4MPpZbHEVmfE">
            I högskolelagen står det att läsa att det ingår i lärosätenas
            uppgift att samverka med det omgivande samhället och informera
            om sin verksamhet samt att verka för att forsknings­resultat tillkomna
            vid lärosätena kommer till nytta. Det är av största vikt att högskolor
            och universitet samarbetar med det omgivande samhället med syftet
            att forsknings­baserad kunskap ska komma till nytta. Sverigedemokraterna
            är dock emot att samarbete är anslagsgrundande på grund av svårigheterna
            att mäta denna parameter.
          </p>
          <p xml:id="i-FwxEj1c9r5Xizqw2DrhYg3">
            Samarbete ska heller inte ske för dess egen skull, utan för att
            uppnå resultat. Lika viktigt är att lärosätena klarar av att utforma
            utbildningarna i syfte att säkerställa studenternas anställningsbarhet
            efter avslutad utbildning samt att lärosätena klarar av att samarbeta
            och föra dialog med det omgivande samhället och presumtiva arbetsgivare.
            Regeringen borde beakta detta i sitt fortsatta arbete.
          </p>
          <head xml:id="i-56otxAGS9MKVyXfjmMMzde" type="h1">
            Ett kvalitetsdrivande finansieringssystem för lärosätena
          </head>
          <p xml:id="i-VirYSZxDDEnzqxx1FFPKBd">
            Vi har idag ett finansieringssystem med studentpeng. Detta premierar
            i hög grad kvanti­tet, det vill säga att det tas in så många studenter
            som möjligt varje läsår vid varje läro­säte i stället för att
            det satsas på kvalitet i utbildningarna. Finansieringssystemet
            bör reformeras så att kvalitet premieras mer. Vi har redan nått
            upp till höga mål vad gäller antalet studenter bland befolkningen.
            Tyvärr finns det indikationer på att kvaliteten blivit lidande.
            Strututredningen föreslog ett system där hälften av utbildningsanslaget
            utgörs av en fast bas som grundar sig på det utbildningsmål som
            lärosätet och reger­ingen satt upp genom en fyraårig överenskommelse
            och den andra hälften av en rörlig del som grundar sig på antalet
            helårsstudenter som lärosätet och utbildningen har. Vi kan se
            fördelar med ett sådant system. Ett annat alternativ vore att
            återgå till det regel­verk som gällde innan reformen 1990. Det
            viktiga är att dagens kvantitativa ansats får ge vika för tydliga
            kvalitativa mål. Vi anser därför att regeringen borde överväga
            att utreda ett mer kvalitetsdrivande finansieringssystem för lärosätena.
          </p>
          <head xml:id="i-JejGWyg43e21pbA4A5ADcK" type="h1">
            Regeringen bör tillsammans med lärosätena besluta om antalet
            anslagsgivande studieplatser
          </head>
          <p xml:id="i-8bTsYdRqXB5LKmRsQdTtFX">
            Antalet utbildningsplatser på olika utbildningar matchar inte
            samhällets behov på många håll. Detta samtidigt som det saknas
            arbetskraft inom många hantverksyrken. En följd av detta är att
            kvaliteten på många utbildningar har försämrats samt att det på
            andra håll utbildas för få studenter för arbetsmarknadens behov.
            Även fortsättningsvis kommer de individuella val som studenterna
            gör spela en avgörande roll, men högre utbildning får aldrig anta
            skepnaden av ren arbetsmarknadspolitik. Regeringen borde överväga
            en utredning av dimensioneringen av den högre utbildningen för
            att få till en betydligt bättre matchning enligt samhällets behov.
          </p>
          <head xml:id="i-Eyuupdfc7vuJF2r6PfuzmL" type="h1">
            Högskolorna ska inte kunna utöka antalet studieplatser utan att
            dimensionera antalet studentboenden
          </head>
          <p xml:id="i-SkKdE7xN1vZSkFdbkskk8n">
            Snart sagt varje höst rapporterar medier och studentorganisationer
            om den akuta brist på studentbostäder som råder vid våra lärosäten.
            Denna brist har legat för handen under en längre tid och inga
            tillräckligt kraftfulla åtgärder har vidtagits för att åtgärda
            problemet. Förslaget med utökade rättigheter att hyra ut till
            studenter i andra hand har inte gett erforderligt resultat. Till
            en stor del kan bostadsproblemet förklaras med ett utökat antal
            högskoleplatser över tid.
          </p>
          <p xml:id="i-NAyKNu74PAMEBybnQci5kg">
            Vi har ett förhållande där lärosätena får studentpeng efter antalet
            studenter som genom­för kurser. Regeringen stipulerar dock ett
            tak för ett högsta antal platser på olika utbild­ningar. Dock
            finns det inga krav på tillräckligt med bostäder korrelerat till
            antalet stu­denter. Vi vill att det ska finnas tillräckligt med
            bostäder när regeringen fördelar pengarna till lärosätena för
            ett visst antal studenter. I annat fall bör antalet studieplatser
            minska så att bostäderna räcker till. En kvot bör räknas ut för
            varje lärosäte eftersom det finns betydande skillnader mellan
            olika lärosäten angående hur stor del av studenterna som är i
            behov av en studentbostad. På vissa orter är det rimligt med en
            lägre kvot då många studenter sannolikt kan ordna bostad på annat
            håll eller bo hemma. Det är i längden orimligt att finansiera
            studentplatser där en del av studenterna kommer att sakna bostad.
            I längden måste lärosätena, berörda kommuner och Akademiska Hus
            kunna samarbeta för att förse våra studenter med tak över huvudet.
            Fungerar inte detta är nästa steg ändrad lagstiftning där staten
            går hårdare in och styr byggandet och boendet. Student­bostäder
            ska också kunna uppföras av mer enkel och tillfällig karaktär
            och bygglagarna bör anpassas därefter. Lärosäten ska också kunna
            bygga och driva studentbostäder i egen regi, om de så vill. Regeringen
            borde beakta detta i sitt fortsatta arbete.
          </p>
          <head xml:id="i-KewRL1Cgh4EyUN8qhJGd1K" type="h1">
            Studentbostäder ska gå till studenter
          </head>
          <p xml:id="i-QKBWN7KbbpgCwwQBg4nWZ6">
            Bristen på studentbostäder är på sina håll skriande inför årskursstarter
            på många lärosäten. Det är därmed ett stort problem att s.k. övervintrare
            och andra individer nyttjar studentbostäder fast de inte längre
            studerar. Bostäder som är avsedda som studentbostäder bör registreras
            som studentbostäder i ett centralt register, och detta register
            bör samköras med registrerade aktiva studenter. De som inte längre
            studerar aktivt, och ändå nyttjar en registrerad studentbostad,
            skall sägas upp från denna bostad med omedelbar verkan för att
            tillgången på bostäder för studenter skall bli så god som möjligt.
            Regeringen borde i sitt fortsatta arbete överväga att lärosäten
            inte utökar antalet utbildningsplatser om inte antalet studentbostäder
            ökar i motsvarande grad.
          </p>
          <head xml:id="i-5KVwDmJmcCFfjNpy3MeeXG" type="h1">
            Reformering av högskoleväsendet
          </head>
          <p xml:id="i-BtJ1BXa7eGUH4y1PHaqo41">
            Sverige har ett decentraliserat system med universitet och högskolor
            på relativt många orter. I princip bör vi behålla dessa geografiskt
            spridda lärosäten. Det är viktigt att kunna erbjuda högre utbildning
            där den efterfrågas, alltså även utanför de större universitets­städerna.
            Inte minst ser vi en stor potential för lokala industrier och
            andra arbetsgivare att lokalt samverka med högre lärosäten. Vi
            ser också problem med brist på till exempel bostäder i de större
            universitetsstäderna, varför utbildning måste kunna erbjudas över
            hela landet.
          </p>
          <p xml:id="i-RZJ6K6dgqkHhqw8sug7Z5s">
            Vi vill driva fram administrativa sammanslagningar av mindre
            högskolor för att använda samhällets och högskolornas resurser
            mer effektivt. Andelen personal som inte har forskande eller undervisande
            uppgifter uppgår till i genomsnitt 34 procent vid Sveriges lärosäten.
            Med sammanslagningar kan resurser optimeras i hela högskolesystemet.
            I Danmark har man gjort just detta med stor framgång. I ett första
            steg vill vi slå ihop Malmö universitet med Lunds universitet,
            som då blir ett enda universitet med en sty­relse. Vi vill också
            att Mälardalens högskola slås ihop med Södertörns högskola. Reger­ingen
            borde överväga en omfattande översyn av högre lärosäten avseende
            deras antal.
          </p>
          <head xml:id="i-7aEw5JfTrRTHLM4JoE2EYy" type="h1">
            Minska antalet högre lärosäten med universitetsstatus
          </head>
          <p xml:id="i-KewKVpPmC2CAAKQFECXP7s">
            Det har på senaste tiden gått inflation i att befordra högskolor
            till universitet. Detta gör inte att utbildningsnivån i vårt land
            höjs utan tjänar endast populistiska motiv. Vi behö­ver både högskolor
            med en mindre andel forskning och universitet med kvalitativ forsk­ning.
            I dagsläget bör inga fler högskolor upphöjas till universitet,
            och universitet som inte håller måttet bör fråntas sin universitetsstatus.
          </p>
          <p xml:id="i-YAzmAzzxNbdTtWYUB4Z8aa">
            Vi vill att universitet, men framförallt högskolor, specialiserar
            sig på de områden där de är bäst. På detta sätt höjer vi kvaliteten
            för hela högskoleväsendet i vårt land. Reger­ingen borde i sitt
            fortsatta arbete verka för att minska antalet högre lärosäten
            med universitetsstatus.
          </p>
          <head xml:id="i-KLaSmPXoWdki6Y41zdJeGJ" type="h1">
            Trygga anställningar inom akademin genom att inrätta fler kombinerade
            tjänster för både forskning och undervisning
          </head>
          <p xml:id="i-FbmfVwjDP6fAFo6pvkYKzN">
            På de främsta universiteten i västvärlden viktas undervisning
            högre än i Sverige där forskning premieras alltför högt på bekostnad
            av undervisningen. Vi vill att fler trygga tjänster med längre
            avtal inrättas där det ingår både forskning och undervisning,
            vilket är en mycket viktig parameter för att öka kvaliteten på
            både forskningen och undervisningen. I de mål och i den överenskommelse
            som enligt vårt förslag ska ske mellan lärosätena och regeringen
            ska det beslutas om en rimlig nivå på antalet tjänster där både
            forskning och undervisning ingår. Regeringen borde beakta detta
            i sitt fortsatta arbete.
          </p>
          <head xml:id="i-85YH5h4sQ1NnbEhojK92jW" type="h1">
            Samtliga högskolor ska redovisa sina resultat offentligt på en
            lättillgänglig portal
          </head>
          <p xml:id="i-oK2J64PxJS4pXU5Bs6T3o">
            Att blivande studenter kan jämföra de olika lärosätenas resultat
            är av stor vikt vid val av utbildning, men informationen äger
            även ett allmänintresse. Det är fullt rimligt att blivande studenter
            får ta del av så mycket relevant information som möjligt inför
            detta kanske livsavgörande utbildningsval. Alla högskolor är inte
            lika bra och olika kurser bedrivs inte på samma sätt på olika
            högskolor. Att studenter som ska lägga en stor del av sin tid
            och en massa pengar på en utbildning får ta del av så mycket information
            som möjligt är en demokratisk rättighet och borde vara självklart.
          </p>
          <p xml:id="i-1rNVbGVP727nF5bSCaYYF">
            Det som bör redovisas är genomströmning, kursresultat i genomsnitt
            och i möjligaste mån anställning efter examen. Det sistnämnda
            kan stöta på praktiska svårigheter och informationen bör redovisas
            när det går. Portalen som detta ska redovisas på ska vara lättillgänglig
            och lättläst. Det ska vara enkelt att jämföra olika högskolor
            och olika kur­ser på olika högskolor. Därför ska denna portal
            drivas av en statlig högskolemyndighet. Regeringen borde beakta
            detta i sitt fortsatta arbete.
          </p>
          <head xml:id="i-EfjUTu43z3jPCRGnURTfGU" type="h1">
            Säkerställ att inget kunskaps- eller forskningsspionage förekommer
            på våra lärosäten eller vetenskapliga institutioner
          </head>
          <p xml:id="i-GjiskoSYNPxgys8v2oe5qb">
            Utländska stater, speciellt vissa stormakter, har ett uppenbart
            intresse av att illegalt ta del av Sveriges uppnådda forskningsresultat
            och kunskapsresultat inom naturvetenskapen. Det sker genom antingen
            mänskligt eller digitalt spionage. En hel del misstänkta inci­denter
            har noterats de senaste åren. Detta innebär självklart en stor
            förlust för Sverige som nation om spionaget blir framgångsrikt.
            Varje styrelse på våra universitet bör upprätta och verkställa
            en seriös plan för att motverka spionage. Det kanske inte är relevant
            att ha en plan mot spionage på varje lärosäte, speciellt om det
            inte finns discipliner som utländsk makt äger ett stort intresse
            av. Utländska makter har sannolikt högst begränsat intresse av
            forskningen på våra konstnärliga högskolor, bara för att nämna
            ett exempel. Självklart måste styrelserna ta hjälp av extern expertis
            i sitt arbete. Regeringen borde beakta detta i sitt fortsatta
            arbete.
          </p>
        </div>
        <div xml:id="i-U3gyyfVdV2Ecj9uiGL5U7g" type="signatureBlock">
          <list xml:id="i-77N8WJS8RxFe91xYmQFJuN">
            <item xml:id="i-3NXzUVM64pa6fCDYmbhuQ3" who="i-7HvCHEwjbKSjsnRP39c1s9" type="signature">
              Patrick Reslow (SD)
            </item>
            <item xml:id="i-LkjzEGS97ST4y9mSyn6hf6" who="i-EDRJhBHzVgQtpo6Ksyzirg" type="signature">
              Robert Stenkvist (SD)
            </item>
            <item xml:id="i-LtyAms7ypQwUPPSDiYCrSj" who="i-DwxYm9yDWznJg1azvmMBXP" type="signature">
              Jörgen Grubb (SD)
            </item>
            <item xml:id="i-XXoqoK9KbuyReUzU8iJGTP" who="i-DfQCZENTNqZdmhKQNP4e5m" type="signature">
              Anders Alftberg (SD)
            </item>
          </list>
        </div>
      </div>
    </body>
  </text>
</TEI>
