<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1952/mot_1952__fk__133/mot_1952__fk__133-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            12 Motioner i Första kammaren, nr 133.
          </p>
          <p>
            Nr 133.
          </p>
          <p>
            Av herr Nilzon, Ivar, m. fl., om ökat anslag till bidrag till
            kom- muner för anläggande av branddammar.
          </p>
          <p>
            Under punkten (222) 8 i elfte huvudtiteln av årets statsverksproposition
            äskas ett anslag av 325 000 kronor till Bidrag till kommuner för
            anläggande av branddammar. Detta belopp är uppenbarligen för litet
            för att medge anläggande av branddammar i den snabba takt, som
            måste anses erforderlig. Av tidigare under denna anslagstitel
            beviljade medel fanns vid ingången av innevarande budgetår en
            reservation av 567 000 kr. Dessa reservationsme- del äro på grund
            av redan beslutade statsbidrag bundna så när som på ett belopp
            av 78 000 kronor. De medel, som stå till förfogande för den fortsatta
            statsbidragsgivningen, skulle således uppgå till 325 000 kronor
            plus 78 000 kronor, därest äskandet i årets statsverksproposition
            bifalles av riksdagen. Med hänsyn till det stora behovet av branddammar
            utgör detta ett relativt ringa belopp. Den 30 juni 1951 funnos
            ansökningar hos civilförsvarsstyrel- sen om statsbidrag på sammanlagt
            2,7 milj. kronor, motsvarande ett totalt anläggningsvärde av cirka
            5,4 milj. kronor. Civilförsvarsstyrelsen har för- denskull begärt,
            att anslaget måtte upptagas till ett belopp av 900 000 kronor.
            De betydande belopp, vartill statsbidragsansökningarna uppgå,
            vitsorda det stora behovet av branddammar. Icke endast ur civilförsvarets
            synpunkt utan för vanliga normala förhållanden äro dessa dammar
            av mycket stor betydelse. Det inträffar ofta på landsbygden att
            eldsvådor icke kunna släc- kas, därför att man icke har tillgång
            till vatten. Det må också framhållas, att allt flera och flera
            kommuner anskaffa brandbilar och annan modern eldsläckningsmateriel.
            Denna materiel blir till ingen nytta, om icke vatten- tillgången
            för släckning av eldsvådor kan säkerställas. Det måste därför
            vara ett vitalt allmänt intresse att statsbidragsgivningen på
            detta område upprätthålles och dessutom utökas i så pass stor
            omfattning att arbetet med att anlägga erforderliga branddammar
            kan slutföras inom rimlig tid. En fortsatt begränsning av statsbidragsgivningen
            kan komma att avsevärt min- ska kommunernas intresse att ordna
            en tillfredsställande vattenförsörjning för eldsläckningsändamål.
            Det av civilförsvarsstyrelsen begärda beloppet, 909 000 kronor,
            är i och för sig väl motiverat, men med hänsyn till önsk- värdheten
            av att spara på statens utgifter i nuvarande ekonomiska läge anse
            vi oss böra föreslå att anslaget upptas till ett belopp av 500
            000 kronor. Med hänsyn till vad som ovan anförts få vi hemställa,
          </p>
          <pb facs="riksdagen-motions-pdf/data/1952/mot_1952__fk__133/mot_1952__fk__133-002.pdf"/>
          <p>
            Motioner i Första kammaren, nr 133. 13
          </p>
          <p>
            att riksdagen under elfte huvudtiteln punkt (222) 8 måtte till
            Bidrag till kommuner för anläggande av branddammar anvisa ett
            reservationsanslag av 500 000 kronor.
          </p>
          <p>
            Stockholm den 24 januari 1952.
          </p>
          <p>
            Ivar Nilzon. Gunnar Lodenius. Bernhard Näsgård.
          </p>
        </div>
      </div>
    </body>
  </text>
</TEI>
