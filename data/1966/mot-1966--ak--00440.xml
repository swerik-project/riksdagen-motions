<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1966/mot_1966__ak__440/mot_1966__ak__440-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Motioner i Andra kammaren, nr 440 år 1966 15
          </p>
          <p>
            Nr 440 Av herr Nihlfors, om en riksdagens författningssamling.
          </p>
          <p>
            I den normala lagstiftningsproceduren ingår flera olika moment.
            Riks- dagsbehandlingen följes i slutskedet av en slags tillblivelse
            av utfärdandet, promulgationen, som på en gång innefattar en slutlig
            granskning och ett offentliggörande och som sker i konselj. Till
            tecken på att författningen pas- serat detta sista led förses
            den med statsöverhuvudets underskrift. Alla av Kungl. Maj:t sålunda
            promulgerade författningar publiceras i ett särskilt organ, Svensk
            författningssamling. Normalt är medborgarna icke skyldiga att
            efterkomma några föreskrifter, som skall utfärdas på detta sätt,
            förrän de utkommit av trycket i Svensk författningssamling. Även
            riksdagen antager, om ock i blygsam skala, författningsbestämmel-
            ser för sin egen verksamhet som ej skall utfärdas av statsöverhuvudet.
            Vissa av dessa författningar är av icke ringa konstitutionell
            betydelse, såsom riksdagsstadgan och kamrarnas ordningsstadgor.
            Åtskilliga av dessa för- fattningar normerar verksamheten vid
            riksdagens verk, t.ex. stadgan an- gående antalet riksdagens ombudsmän
            och deras ämbetstitlar, instruktio- nen för ombudsmännen, bankoreglementet
            etc. Vidare kan nämnas reglemen- tena för riksdagsbibliotek och
            för Nordiska rådets svenska delegation. Des- sa i och för sig
            betydelsefulla författningar blir ej föremål för ett utfärdan-
            de i eljest vedertagen ordning. Några av dem men icke alla publiceras
            i ef- terhand i tryck, som riksdagen ger ut, eller i riksgäldskontorets
            och riks- bankens upptryck av vissa författningar. Helt oegentligt
            utfärdar Kungl. Maj:t sedan gammalt instruktionerna för ombudsmännen
            och för riksdagens revisorer. De publiceras också i Svensk författningssamling.
            Så sker dock ej helt undantagslöst. En av riksdagen antagen ändring
            i revisorernas in- struktion förblev under många år opromulgerad
            av Kungl. Maj:t. Den som vill finna reda på texterna till dessa
            författningar är hänvisad till att slå upp vederbörande utskottsutlåtande
            och därefter kontrollera vad kamrarna beslutat i anledning av
            utskottets förslag, en omständlig pro- cedur, som kräver tillgång
            till riksdagstryck. Denna brist på ordning i riksdagens egen författningsgivande
            verksam- het rimmar illa med de stränga krav på publicering i
            Svensk författnings- samling, som konstitutionsutskottet brukar
            uppställa i samband med de- chargegranskningen, vad gäller av
            Kungl. Maj:t promulgerade författ- ningar. En ändring bör snarast
            komma till stånd. När nu riksdagens orga- nisation är under allmän
            översyn, synes även denna fråga böra få en lös- ning. Enklast
            torde detta kunna ske genom att i riksdagsstadgan införes en
          </p>
          <pb facs="riksdagen-motions-pdf/data/1966/mot_1966__ak__440/mot_1966__ak__440-002.pdf"/>
          <p>
            16 Motioner i Andra kammaren, nr 440 år 1966
          </p>
          <p>
            bestämmelse om att riksdagens talmän skall utfärda författningar,
            som an- tagits av riksdagen och som gäller allena riksdagen och
            dess organ. Dessa bestämmelser i riksdagsstadgan borde också omfatta
            regler om en särskild riksdagens författningspublikation, vilken
            lämpligen kunde utgivas av ett blivande riksdagskansli. I denna
            författningssamling skulle upptagas alla de författningar som
            riksdagens talmän, enligt vad nyss sagts, utfärdat, liksom andra
            likartade författningar som beslutas av annat riksdagens or- gan,
            t.ex. den instruktion som bankoutskottet utfärdar för delegerade
            för riksdagens verk, de bestämmelser som delegerade (eller den
            nya institution som kan komma att sättas i deras ställe) utfärdar
            rörande personal anställd vid riksdagens verk. Förevarande fråga
            synes kunna utredas av konstitutionsutskottet i sam- råd med den
            organisationsutredning som nu överser riksdagens arbetsfor- mer.
          </p>
          <p>
            Under hänvisning till det anförda får jag hemställa,
          </p>
          <p>
            att riksdagen ville i riksdagsstadgan införa regler om att riksdagens
            talmän skall utfärda av riksdagen antagna författ- ningar angående
            riksdagen eller dess verk samt publicera dem i en riksdagens författningssamling,
            samt att riksdagen måtte föranstalta om utgivande av en sådan
            författningssamling för publikation av olika riksdagens författningar.
          </p>
          <p>
            Stockholm den 26 januari 1966 Folke Nihlfors
          </p>
          <p>
            KL BECKMANS TRYCKERIER AB - STHLM 1966
          </p>
        </div>
      </div>
    </body>
  </text>
</TEI>
