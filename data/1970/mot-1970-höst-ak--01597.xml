<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1970/mot_1970_höst_ak__1597/mot_1970_höst_ak__1597-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Motion i Andra kammaren, nr 1597 år 1970 9
          </p>
          <p>
            Nr 1597
          </p>
          <p>
            Av herr Gustafson i Göteborg m. fl., i anledning av Kungl. Maj:ts
            proposition nr 194, angående avveckling av Marviken- projektet,
            m. m.
          </p>
          <p>
            (Lika lydande med motion nr 1374 i Första kammaren)
          </p>
          <p>
            Den föreslagna avvecklingen av tungvattenreaktorprojektet Marviken
            markerar en slutpunkt för den s. k. svenska linjen på atomenergiområdet
            på vilken staten hittills satsat drygt 2 000 miljoner kronor,
            ränteförluster ej medräknade. Till detta kommer de betydande belopp
            som industrin lagt ner på utvecklingsarbetet. Denna stora satsning
            har i och för sig gjort det möjligt att bedriva en avancerad forskning
            på atomenergiområdet i Sverige, vilket bidragit till att göra
            det möjligt för svensk industri att delta i kon- kurrensen. Genom
            de olika projekten har erhållits erfarenheter som kan utnyttjas
            vid utbyggnaden av kommersiella atomkraftverk. Det väsentliga
            är emellertid att det kan ifrågasättas om inte ett bättre resultat
            hade kunnat erhållas till lägre kostnad om större hänsyn tagits
            till den kritik som allt- sedan början av 1960-talet och särskilt
            fr. o. m. 1964 riktats mot inrikt- ningen av det svenska atomenergiprogrammet
            på tungvattenreaktorer. Det envisa fasthållandet vid den svenska
            linjen har säkert inneburit att ut- vecklandet av lättvattentekniken
            försenats i vårt land. En ökad satsning på denna teknik redan
            1964—1965 skulle medfört att den svenska industrin i dag befunnit
            sig i en gynnsammare konkurrenssituation. En radikal om- läggning
            av atomenergipolitiken hade naturligtvis varit möjlig 1964—1965,
            då enligt vad departementschefen själv påpekat förutsättningarna
            för denna ändrats. Man kan emellertid förstå om en viss tvekan
            rått beträffande en så långtgående förändring. Även utan denna
            skulle det varit möjligt att genom minskade investeringar i Marvikenprojektet
            göra väsentliga bespa- ringar, som skulle kunnat finansiera arbetet
            på förberedandet och an- läggandet av en lättvattenreaktor. I
            en s. k. vitbok har industridepartementet redovisat en rad fakta
            kring den svenska atomenergipolitiken 1947—1970. En sådan sammanställning
            är värdefull som utgångspunkt för en bedömning av den förda politiken.
            Det är emellertid beklagligt att boken erhållit karaktären av
            en partsinlaga till ursäktande av den förda politiken. Det är
            också märkligt att den fun- nits tillgänglig i så få exemplar
            att endast ett fåtal av riksdagens ledamöter
          </p>
          <pb facs="riksdagen-motions-pdf/data/1970/mot_1970_höst_ak__1597/mot_1970_höst_ak__1597-002.pdf"/>
          <p>
            10 Motion i Andra kammaren, nr 1597 år 1970
          </p>
          <p>
            givits möjlighet att ta del av dess innehåll före motionstidens
            utgång samt att den för frågans bedömning viktiga bilagedelen
            ej varit tillgänglig. Självfallet har vi under sådana förhållanden
            inte kunnat ta upp alla de i vitboken redovisade skeendena. Intresset
            knyts här väsentligen till valet av den svenska tungvattenlinjen
            och dess förverkligande genom Marviken- reaktorn samt frågan huruvida
            den svenska atompolitiken tidigare än vad som nu faktiskt sker
            kunnat ges en ny inriktning, varigenom en bättre resursanvändning
            kommit till stånd. Redan på ett tidigt stadium framförde Vattenfall,
            vilket framgår av vit- boken, kritiska synpunkter på inriktningen
            av den svenska atompolitiken och då mer speciellt Marvikenprojektet.
            även när delegationen för atom- energifrågor behandlade frågan
            om Marviken hösten 1961 påpekades de risker som var förenade med
            ett ställningstagande redan vid denna tidpunkt till projektet
            med dess ovissa tekniska förutsättningar. I maj 1964 framförde
            en grupp tekniker inom Atomenergi, knutna till Ågestaprojektet,
            i en pro- memoria som tillställdes bolagets styrelse starkt kritiska
            synpunkter på Marvikenprojektet. I samband med utarbetandet av
            Atomenergis anslags- framställning för budgetåret 1965/66 föreslog
            en ledamot av bolagets sty- relse en förutsättningslös prövning
            av frågan huruvida projektet skulle fullföljas. Redan under våren
            1964 hade de skiljaktiga meningarna inom Atomenergis styrelse
            beträffande inriktningen av det svenska atomprogram- met kommit
            till synes i diskussionerna om bolagets arbetsprogram för perio-
            den 1964/65—1968/69. I en promemoria från Vattenfalls och ASEA:s
            före- trädare i styrelsen förordades då en ökad satsning på lättvattenreaktorer.
            De delade meningarna inom Atomenergis styrelse återspeglas också
            i dele- gationens för atomenergifrågor avvaktande hållning i yttrandet
            i december 1964 angående anslagen för budgetåret 1965/66. Professor
            Hannes Alfvén framförde som ledamot av Atomenergis styreise och
            atomenergidelegationen en bestämd kritik mot det svenska atomenergi-
            programmet. Även personer utanför Atomenergi men med nära kontakt
            med detta program riktade kraftig kritik mot Marvikenprojektet
            och tungvatten- linjen. Det räcker att i detta sammanhang hänvisa
            till de kritiska syn- punkter som framstående tekniker, bl.a.
            direktör Ragnar Liljeblad, och ledande vetenskapsmän som professor
            Torsten Gustafsson framförde. Vid årsskiftet 1964—1965 förelåg
            således från olika håll allvarlig kritik mot Marvikenprojektet
            och inriktningen av det svenska atomprogrammet. Till detta kommer,
            att förutsättningarna för det svenska atomprogrammet var väsentligt
            förändrade 1964—1965. Mot denna bakgrund hade det varit naturligt
            att det ansvariga statsrådet lyssnat på de kritiska röster som
            höj- des och iakttagit större försiktighet vid bedömningen av
            Marvikenprojektets framtid. Först vid 1966 års riksdag blev frågan
            om det svenska atomprogrammet föremål för en mer omfattande motionsbehandling.
            Från folkpartihåll kräv-
          </p>
          <pb facs="riksdagen-motions-pdf/data/1970/mot_1970_höst_ak__1597/mot_1970_höst_ak__1597-003.pdf"/>
          <p>
            Motion i Andra kammaren, nr 1597 år 1970 11
          </p>
          <p>
            des därvid bl. a. en reducering av anslagen till Marvikenprojektet
            och fram- fördes yrkanden beträffande uppdraget till 1966 års
            atomenergiutredning. Den väsentligaste förklaringen till riksdagens
            inställning står att finna i den mörkläggning som skedde av atomenergifrågans
            läge och de rådande meningsskiljaktigheterna. Genom sekretessen
            inom Atomenergi och genom den tystnadsplikt som ålagts de anställda
            försvårades riksdagens möjlig- heter att få del av kritiska synpunkter
            och gjorde det svårt för riksdagen att på ett självständigt sätt
            pröva frågan. Det kan som exempel erinras om att den ovan omnämnda
            PM från den s.k. Ågestagruppen, vilken f.ö. inte finns omnämnd
            i vitboken, omedelbart sekretessbelades och först efter lång tid
            genom en enskild riksdagsledamots insatser kunde göras känd för
            riks- dagens ledamöter. Regeringens propositioner innehöll under
            dessa år endast en bristfällig information i frågan. Även sedan
            kritiken mot Marviken och inriktningen av atomprogrammet genom
            den offentliga debatten och genom motioner från bl. a. folkpartihåll
            kunnat återspeglas i riksdagsbehandlingen gavs inte det berörda
            utskottets ledamöter tillräcklig information, som kunde bildat
            underlag för en själv- ständig bedömning av atomprogrammet och
            Marviken. Sett i ett större sammanhang är den bristfälliga informationen
            till riks- dagen den inte minst allvarliga aspekten av hela frågan.
            Marvikenprojektet är — som departementschefen själv påpekar i
            inledningen till vitboken — ingen isolerad företeelse. Frågan
            om formerna för fattande av beslut i kom- plicerade tekniska frågor
            är aktuell inte bara inom atomenergiprogrammet utan för åtskillig
            statlig verksamhet på skilda områden. Det är därför nöd- vändigt
            att mot bakgrund av det inträffade närmare pröva vilka åtgärder
            som bör vidtagas för att åt riksdagen trygga tillräcklig och objektiv
            informa- tion samt underlätta för denna att på ett självständigt
            sätt bedöma tekniskt komplicerade frågor. Riksdagen eller — om
            sekretesskäl lägger hinder där- för — det berörda utskottet bör
            ges del av den kritik och de skiljaktigheter i bedömningarna som
            kan ha förekommit vid frågornas behandling på olika stadier. Offentliga
            utskottsförhör, som i olika sammanhang föreslagits från folkpartihåll,
            skulle ytterligare bidra till att stärka riksdagens möjligheter
            att självständigt pröva och bedöma frågorna. Det är vidare naturligt
            att den typ av sekretessbestämmelser inom statliga organ som bidragit
            till mörk- läggningen av atomenergifrågan undanröjes. Mot bakgrund
            av det växande antalet statliga aktiebolag är det angeläget att
            man överväger formerna för riksdagens insyn i den verksamhet som
            bedrivs i dessa företag. Den sekre- tessbeläggning som i vissa
            fall kan vara nödvändig får inte utformas på ett sådant sätt att
            riksdagens berättigade informationskrav eftersätts. Propositionen
            föreslår installation av ett oljeaggregat vid Marviken för att
            ge begränsad — dock tekniskt dåligt anpassad och därför dyrbar
            — energi till redan installerade turbin- och generatordelar. Anläggningskostna-
            derna för detta säges bli lägre än för en alternativ kraftutbyggnad.
            Det synes
          </p>
          <pb facs="riksdagen-motions-pdf/data/1970/mot_1970_höst_ak__1597/mot_1970_höst_ak__1597-004.pdf"/>
          <p>
            12 Motion i Andra kammaren, nr 1597 år 1970
          </p>
          <p>
            dock vara oklart vilken jämförelse som därvid göres. Tas hänsyn
            till både driftkostnader och kapitalkostnader? Den låga verkningsgraden
            för den ombyggda anläggningen säges göra verket motiverat endast
            för s. k. topp- effektdrift, alltså med kort årlig drifttid. Vilket
            behov finns för denna typ av dyrbar extrakraft från hösten 1973,
            då en installation i Marviken skulle kunna stå klar? Görs anläggningsjämförelsen
            mellan å ena sidan enbart oljeinstallationen i Marviken och å
            andra sidan installation på annan plats, genom ett nytt verk eller
            utvidgningen av befintligt, av såväl nytt oljeaggregat, turbin
            och generator? Som ett alternativ däremellan bör då också undersökas
            möj- ligheten att demontera turbin och/eller generator i Marviken
            för placering på annat ställe, eventuellt genom att också delar
            utbjudes till försäljning. De relativt enkla men i drift dyra
            turbiner, som på andra platser föreslås i tilläggsstat för innevarande
            budgetår, vore måhända en billigare lösning också för den reserveffekt
            som kan erbjudas genom Marviken. Frågan om oljeförsörjningen till
            en oljeeldad anläggning tycks heller inte klar — och här kommer
            självfallet miljöfrågor in i bilden. Måste en oljehamn anläggas
            vid anläggningen, och är det i så fall en rimlig lokalise- ring?
            Är en tung marktransport av olja till anläggningen mer eftersträ-
            vansvärd? En väsentligt utförligare redogörelse åtminstone inför
            utskottet av alter- nativ och miljöfaktorer synes nödvändig innan
            riksdagen kan ta ställning till nya investeringar i Marviken.
            Med hänvisning till vad ovan anförts hemställer vi, att riksdagen
            måtte i skrivelse till Kungl. Maj:t anhålla att en parlamentariskt
            sammansatt grupp under ledning av en opartisk ordförande tillsättes
            med uppgift | att göra en Översikt över och granskning av den
            svenska atomenergipolitiken med tyngdpunkten lagd på åren 1964—
            1970, samt att mot bakgrund av denna granskning framlägga förslag
            till åtgärder för att trygga riksdagens möjligheter att erhålla
            tillräcklig information som grund för ett ställningstagande till
            tekniskt komplicerade frågor. Stockholm den 24 november 1970
          </p>
          <p>
            Sven Gustafson (fp) Cecilia Nettelbrandt (fp) Bertil Ohlin (fp)
            i Göteborg
          </p>
          <p>
            C.-G. Enskog (fp) Sven Wedén (fp)
          </p>
          <p>
            ESSELTE TRYCK, STHLM 70
          </p>
        </div>
      </div>
    </body>
  </text>
</TEI>
