<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201617-UU-03227">
  <teiHeader>
    <fileDesc>
      <titleStmt>
        <title>Demokratiers rätt att få försvara sig</title>
        <author corresp="i-NiuBLX8hzt3w2Uyev12Wbt">av Krister Hammarbergh (M)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2016/17:3227 av Krister Hammarbergh (M)</title>
          <idno type="rdwebb">H4023227</idno>
          <rs type="number">3227</rs>
          <orgName type="comitteeAbbreviation">UU</orgName>
          <ref type="dokument_url_text">http://data.riksdagen.se/dokument/H4023227/text</ref>
          <ref type="dokument_url_html">http://data.riksdagen.se/dokument/H4023227</ref>
          <ref type="dokumentstatus_url_xml">http://data.riksdagen.se/dokumentstatus/H4023227</ref>
          <ref type="docx">http://data.riksdagen.se/fil/BDCF8DC1-95DB-42BF-A491-87BABF495706</ref>
          <ref type="pdf">http://data.riksdagen.se/fil/7B0372B0-3548-4E06-B263-FF06AC1AF4A9</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-NiuBLX8hzt3w2Uyev12Wbt</idno>
            <name>Krister Hammarbergh</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="committeeProcessing"/>
        <correspAction xml:id="i-BZtXhT4eoyJg6pYXYpd9Vi" type="signed"/>
        <correspContext corresp="i-BZtXhT4eoyJg6pYXYpd9Vi">
          <note type="signatory" corresp="i-NiuBLX8hzt3w2Uyev12Wbt"/>
        </correspContext>
        <correspAction xml:id="i-Ea9GygpENmMtHZz89RVRzc" type="submitted">
          <date when="2016-10-05"/>
          <time when="15:36:59"/>
        </correspAction>
        <correspAction xml:id="i-8nSrZX72q1Fsyt5CGnFuCe" type="reviewed">
          <date when="2016-10-05"/>
          <time when="23:07:02"/>
        </correspAction>
        <correspAction xml:id="i-2HQxtctgJpCkMK3ZvnnN8g" type="referred">
          <date when="2016-10-14"/>
        </correspAction>
        <correspAction xml:id="i-6Jag16eKc92e1fAwY1DTXE" type="assigned">
          <date when="2018-04-12"/>
          <time when="17:03:50"/>
        </correspAction>
        <correspContext corresp="i-6Jag16eKc92e1fAwY1DTXE">
          <ref type="assignedTo">Utrikesutskottet</ref>
        </correspContext>
        <correspAction xml:id="i-6bm1dCpACiewwa6q61xVWs" type="behandlas_i"/>
        <correspContext corresp="i-6bm1dCpACiewwa6q61xVWs">
          <ref type="uppgift">2016/17:UU9</ref>
          <ref type="ref_dok_id">H401UU9</ref>
          <ref type="ref_dok_typ">bet</ref>
          <ref type="ref_dok_rm">2016/17</ref>
          <ref type="ref_dok_bet">UU9</ref>
          <ref type="ref_dok_titel">Strategisk exportkontroll 2016 - krigsmateriel och produkter med dubbla användningsområden</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-UHXvwEFHDS5L7DNdpmabvg" type="behandlas_i"/>
        <correspContext corresp="i-UHXvwEFHDS5L7DNdpmabvg">
          <ref type="uppgift">2017/18:UU11</ref>
          <ref type="ref_dok_id">H501UU11</ref>
          <ref type="ref_dok_typ">bet</ref>
          <ref type="ref_dok_rm">2017/18</ref>
          <ref type="ref_dok_bet">UU11</ref>
          <ref type="ref_dok_titel">Säkerhetspolitik</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-FLShqjaKQgN8eQo88FkCy7" type="motHeader">
        <div xml:id="i-Nm6uxo12SVF7XT6ik8f5Rj" type="motTitle">
          Motion till riksdagen 2016/17:3227 av Krister Hammarbergh (M)
          Demokratiers rätt att få försvara sig
        </div>
      </div>
      <div xml:id="i-MUFyxAZvtNoVEs6seS39YD" type="motBody">
        <div xml:id="i-T7QYHApSd7HV4BasJaceBq" type="motProposal" subtype="förslag">
          <head xml:id="i-EFoUMLZBVmza7U7aXP4pMj">
            Förslag till riksdagsbeslut
          </head>
          <list xml:id="i-Q3xmYJATdb7KbVuu3Fwcq8" style="ol">
            <item xml:id="i-WvpayZ6qhDaJgH8vRYmLom">
              Riksdagen ställer sig bakom det som anförs i motionen om den
              demokratiska staten Ukrainas rätt att försvara sitt folk och territorium
              mot angripare och tillkännager detta för regeringen.
            </item>
            <item xml:id="i-AbBASgiAe5snjRR8r2zLGE">
              Riksdagen ställer sig bakom det som anförs i motionen om demokratiska
              länders möjlighet att få tillgång till försvarsmateriel för att
              försvara sitt folk och territorium mot angripare och tillkännager
              detta för regeringen.
            </item>
          </list>
        </div>
        <div xml:id="i-G9mojZe8hqXcr7He1Ntugt" type="motContent">
          <head xml:id="i-AhH82o4n3FwdAUwkMYF1sQ" type="h1">
            Motivering
          </head>
          <p xml:id="i-3LDkUF5GbFf3wyUN6e1Syv">
            Den 27 februari 2014 ockuperade maskerade män ett antal viktiga
            byggnader på Krim, inklusive parlamentsbyggnaden och de flygplatser
            som användes för civil luftfart. De förstörde nästan all telekommunikationsutrustning
            och internetförbindelserna mellan Krim och övriga Ukraina.
          </p>
          <p xml:id="i-BiSe17dYh1XCV9J7o4Jj51">
            Medan parlamentsbyggnaden var under belägring avskedade parlamentet
            den lokala regeringen och ersatte ordföranden för det lokala ministerrådet
            (den regionala regeringen) Anatolyi Mohyljov med Sergej Aksionov.
            Aksionovs parti hade i det regionala valet innan den militära
            kuppen inte nått mer än ca fyra procents väljarstöd.
          </p>
          <p xml:id="i-Ex6qTdBvE7D3obMyUYVWFJ">
            Den med våld tillsatta regimen deklarerade Krims självständighet
            från Ukraina den 11 mars. Därefter genomförde man en välregisserad
            s.k. folkomröstning om Krims framtid den 16 mars, där nästan 97
            % av deltagarna påstods ha röstat för en anslutning till Ryssland.
            Omröstningen har inte erkänts i omvärlden. Besvärande i sammanhanget
            är att exempelvis 130 procent av de röstdeltagande i Sevastopol
            ska ha deltagit. Dagen efter erkände Ryssland som första stat
            Krims självständighet. Annekteringen var därefter ett faktum.
            Efter att under lång tid ha förnekat att det var ryska soldater
            som genomförde kuppen så erkände Putin senare att de var just
            ryska.
          </p>
          <p xml:id="i-ADbWyJMSrtdHepfnQ1Ye5t">
            Efter annekteringen av Krim så påbörjades attackerna mot östra
            Ukraina. De självutnämnda s.k. folkrepublikerna Donbass och Luhansk
            har idag förvandlats till en frusen konflikt där befolkningen
            lever under svåra umbäranden. Fantasirepublikerna Donbass och
            Luhansk har idag tillgång till långt fler stridsvagnar än exempelvis
            Tyskland eller Frankrike. Det är ingen tvekan om varifrån de tunga
            vapnen kommer – de kommer från Ryssland. Även om man från rysk
            officiell sida förnekar att man deltar aktivt i striderna så är
            vittnesmålen om rysk närvaro överväldigande.
          </p>
          <p xml:id="i-YHnsGJiMEp5oCPaJogEPdi">
            Det ryska angreppet på Ukraina strider mot den internationella
            folkrätten. Den olagliga annekteringen av Krim likväl som kränkandet
            av Ukrainas territoriella integritet i östra Ukraina får inte
            glömmas och senare accepteras.
          </p>
          <p xml:id="i-LhwhanyvSZY93TeyBHT9jX">
            En demokrati måste kunna försvara sig mot en angripare. Ryssland
            valde att attackera Ukraina när man visste att landet var som
            svagast. Större delen av det ukrainska försvaret var inte användbart,
            manskap var inte tränat och utrustningen var gammal och inte underhållen.
            Sedan dess har det ukrainska försvaret stärkts, framförallt organisatoriskt.
            Även om en fortsatt modernisering fortfarande är nödvändig.
          </p>
          <p xml:id="i-APDz6YP8Z7neMzHRw7ZREL">
            Sverige har strikta regler för export av försvarsmateriel, det
            är bra. Våra regler får däremot inte förhindra att Sverige kan
            exportera försvarsmateriel till demokratier som är under angrepp.
            Det är därför viktigt att riksdagen uttalar att demokratiska länder
            ska ha möjlighet att kunna få tillgång till försvarsmateriel för
            att kunna försvara sitt folk och territorium mot en angripare.
          </p>
        </div>
        <div xml:id="i-Tiyne5a4GjMJZ9hXJQWvWA" type="signatureBlock">
          <list xml:id="i-L6NKB4qVskQnF7hEB4qEW5">
            <item xml:id="i-FrvX72K7t3CPCRhvwDaz98" type="signature">
              Krister Hammarbergh (M)
            </item>
          </list>
        </div>
      </div>
    </body>
  </text>
</TEI>
