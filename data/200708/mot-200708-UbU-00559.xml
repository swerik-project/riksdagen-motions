<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200708-UbU-00559">
  <teiHeader>
    <fileDesc>
      <titleStmt>
        <title>Värdet av forskning kring spelmissbruk</title>
        <author corresp="i-U4pHk2tFdyZvzTiVobxoV7 i-WbrCkKzXDH4v9N1NB5PEQS">av Anna Bergkvist och Anna König Jerlmyr (m)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Värdet av forskning kring spelmissbruk</title>
          <idno type="rdwebb">GV02Ub559</idno>
          <rs type="number">Ub559</rs>
          <orgName type="comitteeAbbreviation">UbU</orgName>
          <ref type="dokument_url_text">http://data.riksdagen.se/dokument/GV02Ub559/text</ref>
          <ref type="dokument_url_html">http://data.riksdagen.se/dokument/GV02Ub559</ref>
          <ref type="dokumentstatus_url_xml">http://data.riksdagen.se/dokumentstatus/GV02Ub559</ref>
          <ref type="doc">http://data.riksdagen.se/fil/6BFFA306-78DD-4B31-930C-C699818ACEA1</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-U4pHk2tFdyZvzTiVobxoV7</idno>
            <name>Anna Bergkvist</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-WbrCkKzXDH4v9N1NB5PEQS</idno>
            <name>Anna König Jerlmyr</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-Nk4izxDdqD8qxuc93sJbRT" type="signed"/>
        <correspContext corresp="i-Nk4izxDdqD8qxuc93sJbRT">
          <note type="signatory" corresp="i-U4pHk2tFdyZvzTiVobxoV7"/>
          <note type="signatory" corresp="i-WbrCkKzXDH4v9N1NB5PEQS"/>
        </correspContext>
        <correspAction xml:id="i-KjyZjNVfCw45GKfK1SHFX1" type="referral">
          <date when="2007-10-16"/>
        </correspAction>
        <correspAction xml:id="i-RabUuWXjkBmTZ4dVECxo8M" type="dismissal">
          <date when="2007-10-16"/>
        </correspAction>
        <correspAction xml:id="i-9i6SfN1KUiVdpWa87ZyN9n" type="numbering">
          <date when="2007-10-09"/>
        </correspAction>
        <correspAction xml:id="i-4pGzytUgRkJgsyP4ct8hze" type="submission">
          <date when="2007-10-05"/>
        </correspAction>
        <correspAction xml:id="i-PY6DhSU6RZk1D4rCXrweze" type="transfer">
          <date when="2007-10-05"/>
        </correspAction>
        <correspAction xml:id="i-4XKCDViz94e5zwCAXnr9Ge" type="assigned"/>
        <correspContext corresp="i-4XKCDViz94e5zwCAXnr9Ge">
          <ref type="assignedTo">Utbildningsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-Lj3xoJvEjJGRToQsuEhkQz" type="motBody">
        <div xml:id="i-4ayXg5SawCfe8ajACPn9gp" type="motProposal" subtype="förslag">
          <head xml:id="i-CfC41L37CPd1J1seAmVwQt">
            Förslag till riksdagsbeslut
          </head>
          <p xml:id="i-JscMhq5oX9X3Za9R3kGBc4">
            Riksdagen tillkännager för regeringen som sin mening vad som
            anförs i motionen om värdet av medicinsk beroendeforskning.
          </p>
        </div>
        <div xml:id="i-CRy4PaNwqATtpX2jDWv8FU" type="motContent">
          <head xml:id="i-CJugTsctpz5GdMDASTvWQr" type="h1">
            Motivering
          </head>
          <p xml:id="i-CG57JHnWeTYRVXkxTa9NcB">
            Ett av de viktigaste argumenten för ett svenskt spelmonopol är
            omtanken om spelmissbrukarna. Med tanke på hur strängt reglerad
            marknaden för spel är, finns förbluffande dålig forskning kring
            spelets neurologiska effekter. Det är därför viktigt att forskningen
            förbättras, för att öka möjligheten att hjälpa dem som fallit
            offer för den verksamhet som bland annat de statliga bolagen Svenska
            Spel och ATG och Socialdemokraternas A-lotterierna bedriver, men
            också för att ge riksdagen tillräckligt underlag för att kunna
            etablera ett väl fungerande regelverk på området.
          </p>
          <p xml:id="i-VTHGxQQwDV45ifKo3SnuXr">
            I januari 2006 presenterade utredaren Jan Francke Lotteriutredningens
            slutbetänkande (SOU 2006:11 Spel i en föränderlig värld ) för
            statsrådet Sven-Erik Österberg. 18 månader senare beslutade regeringen
            att återigen utreda den svenska spelmarknaden och den lagstiftning
            som omgärdar den.
          </p>
          <p xml:id="i-KHrH5ooGWidnt5pKcnrch3">
            Uppdraget till Jan Francke var att se över den gällande lagstiftningen
            från 1994 inom spel- och lotteriområdet med hänsyn till den snabba
            utvecklingen på spelmarknaden där spelbolag som är baserade utanför
            Sverige via Internet har kunnat ta marknadsandelar på den svenska
            spelmarknaden. Lotteriutredningen konstaterar att den nuvarande
            lagstiftningen inte är heltäckande och inte stämmer överens med
            hur marknaden fungerar i dag. Lagstiftningen måste anpassas efter
            de elektroniska spel som vuxit fram. Det föreslås att ett licenssystem
            inrättas för att anordna lotterier i Sverige där villkoren för
            licenserna är reglerade enligt lag. Det finns också ett tryck
            från EU att öppna för ett licenssystem där även utländska, privata
            bolag tillåts verka på den svenska spelmarknaden. EG-domstolen
            har i ett antal uppmärksammade fall (den s.k. Gambellidomen, till
            exempel) förklarat monopolet olagligt, och fler domar är att vänta.
            Genom att verksamheten beskattas i Sverige tillförs genom detta
            system medel till den svenska statskassan.
          </p>
          <p xml:id="i-VWgudQsYXY2uynuLSMP6p2">
            I Lotteriutredningens slutbetänkande görs också en översiktlig
            sammanfattning av forskning kring spelproblem. Parallellt med
            den snabba utvecklingen inom informationsteknologin, som på ett
            väsentligt sätt påverkat spelandet, också har skett en synnerligen
            snabb utveckling inom den medicinska forskningen. Sedan lotterilagen
            fastställdes 1994 har forskningen hunnit kartlägga hela människans
            arvsmassa och man har etablerat att människan har ca 30 000 gener.
            Den svenske medicinprofessorn Arvid Carlsson har fått Nobelpriset
            för upptäckten av signalsubstansen dopamin, den viktigaste signalsubstansen
            i hjärnans belöningssystem, och Paul Lauterbur och Peter Mansfield
            har belönats med Nobelpris för att ha utvecklat tekniker för att
            visualisera form och funktion i hjärnan hos levande människor
            med magnetkamerateknik.
          </p>
          <p xml:id="i-NGcsxtvrUSFySsLSFQTxJe">
            Det har de senaste åren publicerats en rad vetenskapliga artiklar
            där forskare använt sig av dessa tekniker för att studera hur
            hjärnans funktioner skadas hos spelmissbrukare. Man har beskrivit
            att neurotransmittorn dopamin frisätts och att hjärnans belöningssystem
            aktiveras hos individer som sätts i situationer där de får satsa
            pengar med chans för vinst i olika spelsituationer. Från dessa
            studier har man vidare konstaterat att diagosticerade spelmissbrukare
            uppvisar liknande störningar i hjärnans belöningssystem som missbrukare
            av t.ex. kokain. Med hjälp av epidemiologisk genetik där forskare
            har studerat både homozygota och heterozygota tvillingpar har
            man kunnat visa att det finns starka genetiska komponenter som
            är avgörande för att vissa individer löper stor risk att utveckla
            spelberoende. Man har också visat att spelmissbrukare ofta har
            alkoholproblem och lider av depression. Även dessa samband mellan
            alkoholproblem, depression och spelmissbruk torde ha starka genetiska
            komponenter.
          </p>
          <p xml:id="i-4xmV7JuHfztqCXqagJcgmm">
            Medicinska vetenskapliga studier har visat att det finns stora
            likheter mellan spel- och drogberoende i det att genetiska orsaker
            kan vara avgörande riskfaktorer. Spelmissbrukare och drogmissbrukare
            har båda funktionella störningar i hjärnans belöningssystem. Detta
            har exempelvis visats i studier där spelmissbrukare får se videofilm
            med casinoscener. Spelmissbrukaren får då ett annat aktivitetsmönster
            i hjärnan jämfört med kontrollindividerna; de känner ett sug och
            begär att spela, något en normal individ inte känner. Liknande
            försök har gjorts på kokainister, som när de få se en kokainvideo
            känner sug och begär och uppvisar en annorlunda hjärnaktivitet
            jämfört med kontrollindivider.
          </p>
          <p xml:id="i-RtYpxxZXzu8gjs4B6W4HBk">
            Den kanske viktigaste delen i den medicinska forskningen om spelmissbruk
            rör nya behandlingsstrategier för spelmissbrukare. Ett fåtal mindre,
            kliniska prövningar har gjorts där man behandlat spelmissbrukare
            med samma preparat som används rutinmässigt inom vården av tvångssyndrom,
            depression och alkoholmissbruk. Preliminärt har man ett positivt
            utfall i en del av dessa studier. Sverige har en mycket stark
            tradition av medicinsk forskning, inte minst när det gäller hur
            signalsubstansen dopamin och därmed belöningssystemet fungerar.
            Med ett riktat ekonomiskt stöd skulle man i Sverige genom medicinsk
            forskning kunna utveckla nya förbättrade behandlingar av tvångssyndrom,
            depression, alkoholmissbruk, spelmissbruk och andra relaterade
            psykiatriska sjukdomar.
          </p>
          <p xml:id="i-2GsQogtoKar8dE6JzeLKDw">
            Vi vet sedan tidigare att staten lägger femtio gånger mer pengar
            på att marknadsföra spel än på att vårda spelmissbrukare. I budgeten
            för 2008 satsas 27 miljoner kronor på vård av spelmissbrukare,
            vilket bör ställas i relation till de 6,7 miljarder kronor som
            flyter in till statliga Svenska Spel bara från den mest beroendeframkallande
            spelformen, spelmaskinerna Vegas och Miss Vegas som Svenska Spel
            placerar på krogar och pizzerior i huvudsak i låginkomstområden
            där spelmissbruk är som mest utbrett. Trots att Statens folkhälsoinstitut
            räknar med att det finns 128 000 spelmissbrukare i Sverige, varav
            38 000 med patologiskt spelberoende, finns knappt några vårdplatser
            för spelmissbrukare.
          </p>
          <p xml:id="i-UP4Ap4CjXKM9oCs2WUNREi">
            Det är inte etiskt försvarbart att en så ringa del av de pengar
            som staten tjänar på spel satsas på vård av spelmissbrukare och
            forskning kring spelmissbruk, när (1) man vet att beroende medför
            livslånga hjärnförändringar och (2) det finns en stark svensk
            forskningstradition att tillvara inom detta område samt (3) att
            man kan utgå från att forskning skulle bidra till folkhälsan och
            därmed minska statens utgifter för beroenderelaterad ohälsa.
          </p>
          <p xml:id="i-SDWfnEo7WNfXrkj4ab6ZcW">
            När nu regeringen bestämt att utreda spelfrågan ytterligare en
            gång är det viktigt att utredningen inte missar att anpassa lagstiftningen
            till den snabba utvecklingen inom medicinsk forskning om beroendesjukdomar.
          </p>
          <p xml:id="i-JLwmeQooEcB3ABnMuuhAvG">
            Det minsta medborgarna kan kräva är att forskningen som sker
            med deras pengar är förankrad i modern medicinsk forskning. Men
            Statens folkhälsoinstitut, som fått i uppdrag av regeringen att
            redovisa kunskapsläget och omfattningen av ohälsa i samband med
            spelmissbruk, väljer att låta en socialantropolog prata med spelmissbrukare
            om hur de själva tror att de påverkas av spelreklam, ge en kriminolog
            i uppdrag att utreda nätpokerspelandets psykologiska effekter,
            och så vidare. Resultatet av dessa studier är extremt svagt, det
            vetenskapliga förklaringsvärdet noll.
          </p>
          <p xml:id="i-Sf4xC4JybVbAHScU2tJJfQ">
            Vid sidan av den avfärdade Lotteriutredningen tas ingen hänsyn
            till tunga prevalensstudier som tas fram utomlands, som den brittiska
            Gambling Commissions British Gambling Prevalence Survey 2007 (som
            bland annat visar att den svenska monopolmarknaden har samma grad
            problemspelare, 0,6 procent, som Storbritannien där privata aktörer
            tillåts verka).
          </p>
          <p xml:id="i-BCSkieBxim7iUFBqS3sqa7">
            Tyvärr tycks Statens folkhälsoinstitut mer inriktat på att försvara
            monopolet än verkligen försöka förstå hur spelmissbruk fungerar
            och hur det kan avhjälpas.
          </p>
          <p xml:id="i-8udeJfzc3VUzHDbv7n3UAg">
            Med en riktad ekonomisk satsning på medicinsk beroendeforskning
            skulle man kunna kartlägga genetiska och andra biologiska orsaker
            som kan ligga till grund för att vissa individer löper större
            risk än andra att utveckla spelberoende. Baserat på denna nya
            kunskap kan man utveckla effektivare strategier för att identifiera
            och behandla personer som har ett spelmissbruk eller som löper
            risk att utveckla spelmissbruk. Möjligheten till att bedriva och
            att finansiera denna typ av forskning bör därför omfördelas medel
            från budgeterade anslag.
          </p>
        </div>
        <div xml:id="i-H2VCXiobeqa9qAYjiSaocH" type="motSignatures">
          <list xml:id="i-JmBB5WmjuSEsbHAKRrQpsD">
            <item xml:id="i-F5gtHxWKq9cXfSSpwmrMvY" who="i-U4pHk2tFdyZvzTiVobxoV7">
              Anna Bergkvist (m)
            </item>
            <item xml:id="i-6vX5tnDfAsGWNeAnjwYj1w" who="i-WbrCkKzXDH4v9N1NB5PEQS">
              Anna König Jerlmyr (m)
            </item>
          </list>
        </div>
      </div>
    </body>
  </text>
</TEI>
