<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1963/mot_1963__ak__732/mot_1963__ak__732-001.pdf"/>
      <div type="motHeader" xml:id="i-Dms1he56LSFG2FUtQscvbe">
        <div type="motTitle" xml:id="i-S5UVsuTrWzTutzU5BQ52gE"/>
        <div type="motSubmissionInfo" xml:id="i-Lauqa1w1xTvP7rcZvspj1H"/>
      </div>
      <div type="motBody" xml:id="i-F1FYD4ANAjzrXLk6Qgd2G6">
        <div xml:id="i-VNHGdGTg8PgNA1voEthNQ5">
          <p xml:id="i-NGfX97yp7Us4LebePLbhZB">
            2 Motioner i Andra kammaren, nr 732 år 1963
          </p>
          <p xml:id="i-TZGNKTBmEAV17MvaTJGbZV">
            Nr 732
          </p>
          <p xml:id="i-6Gpq7LFXbBLzA9wkGpKEKP">
            Av herr Börjesson i Falköping, i anledning av Kungl. Maj:ts proposi-
            tion nr 58, angående övergång till högertrafik.
          </p>
          <p xml:id="i-6C57kH4pAHVezgEvCS6HLX">
            Frågan om övergång till högertrafik i vårt land har varit aktuell
            i mer än trettio år. Den har varit en stridsfråga. Vid den senaste
            utredningen av frågan, utförd av 1954 års kommitté för utredning
            av högertrafik, var meningarna delade. Främst på grund av de nämnda
            meningsskiljaktigheterna i sakfrågan anord- nades 1955 en folkomröstning
            om höger- eller vänstertrafik. Folkomröstningens resultat blev
            en mycket klar övervikt för bibehållande av vänstertrafiken. Inte
            mindre än 82,9 procent av de röstande uttalade sig härför, medan
            endast 15,5 procent förordade övergång till högertrafik. I propositionen
            nr 58 har nu framlagts förslag om att principbeslut skall fattas
            vid årets riksdag om övergång till högertrafik i vårt land. I
            propositio- nen nr 59 föreslås, att trafikomläggningen skall finansieras
            genom en särskild trafikomläggningsskatt på bilismen. Det finns
            givetvis skäl som talar för övergång till högertrafik. Utländska
            bilisters ovana vid vår vänstertrafik orsakar trafikolyckor på
            våra vägar, liksom svenska bilister föranleder olyckor på utländska
            vägar på grund av ovana vid där gällande högertrafik. 1954 års
            utredning ansåg dock att olika trafik- riktningar i skilda länder
            inte nödvändigtvis behöver vara en trafiksäkerhets- fråga av större
            betydelse. En omläggning till högertrafik kommer otvivelaktigt
            att medföra ökade olycksrisker under ett övergångsskede. En eventuell
            reform måste således sägas vara en svår avvägningsfråga. Någon
            utredning av sak- frågan har inte skett sedan den ovannämnda kommittén
            lade fram sitt förslag 1954. Avgörande i det aktuella sammanhanget
            måste emellertid anses vara det klart riktningsgivande resultat,
            som folkomröstningen 1955 gav. Det framstår som orimligt att nu
            fatta principbeslut om övergång till högertrafik i direkt strid
            mot det råd, som folket gav i folkomröstningen. Det kan pricipiellt
            inte anses försvarligt att fatta beslut om övergång till högertrafik
            innan frågan ånyo varit föremål för folkomröstning. Med stöd av
            vad ovan anförts hemställes, att riksdagen med avslag på propositionen
            nr 58 måtte i skrivelse till Kungl. Maj:t anhålla om att förslag
            framlägges för riksdagen om ny rådgivande folkomröstning i högertrafik-
            frågan.
          </p>
          <p xml:id="i-CokqL7J4XPV9aGpJHfxcnR">
            Stockholm den 15 mars 1963 Bengt Börjesson i Falköping
          </p>
        </div>
      </div>
    </body>
  </text>
</TEI>
