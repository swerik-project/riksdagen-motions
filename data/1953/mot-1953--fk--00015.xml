<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1953--fk--00015">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1953/mot_1953__fk__15/mot_1953__fk__15-001.pdf"/>
      <fw xml:id="i-2xE1a8MD7f9nygU98BgrCM">
        Nr 15—22.. Motioner i Första kammaren, nr 15. 1
      </fw>
      <div xml:id="i-9udQ3gECJwqTSw3t2NTkfX" type="motHeader">
        <div xml:id="i-Rd5Nr2NLQtmY7Qb2C3vt3B" type="motTitle"/>
        <div xml:id="i-9PRANJW3QSpF48skffjZgF" type="motSubmissionInfo"/>
      </div>
      <div xml:id="i-6wGMQsh6CNcy7DsRFPKs9v" type="motBody">
        <div xml:id="i-Ne2C596uJ6QfQtX6JnL4Sv">
          <p xml:id="i-5jHQcxEvdxVtkC9XwbGsoC">
            Nr 135.
          </p>
          <p xml:id="i-5ocC5oGHhNPwjiURRUa5cu">
            Av herr Olofsson och herr Svedberg, Lage, om åtgärder för främjande
            av näringslivets utveckling i Norrland.
          </p>
          <p xml:id="i-3Z7fUauQrk7tkkDMNJ8QtQ">
            Under många årtionden har ofta förekommit att i landets tidningspress
            lämnats utrymme för artiklar, som berört Norrlands näringspolitiska
            pro- blem. Man har där talat om Norrland, den del av vårt land,
            som rymmer de hundramila skogarna och de stora älvarna, vars forsar
            kan ge enorma krafttillgångar, samt bergen med sina rika, nästan
            outtömliga tillgångar på värdefulla malmer. Samtidigt med dessa
            skildringar har presenterats anvisningar till statsmakterna att
            vidtaga åtgärder i samband med att nämnda tillgångar exploaterats
            för att berika näringslivets utveckling inom nämnda landsända.
            Många motioner har i riksdagen avlämnats med syfte att vinna stats-
            makternas förståelse och medverkan till att lösa de svåra problem
            som befolkningen i Norrland har att brottas med. även om icke
            alla av riks- dagen bifallna motioner har föranlett att utredningar
            kommit till, så har en del utredningar åstadkommits, men då utredningens
            resultat utmyn- nat i förslag till statliga investeringsåtgärder
            för stöd åt Norrlands nä- ringar har de flesta förslagen hamnat
            bland bordlagda ärenden. På grund av Norrlands geografiska läge,
            med kallare klimat, pågår varutransporterna via sjöfarten betydligt
            kortare tid än i södra delarna av landet, vilket medför att fraktkostnaderna
            därigenom i allmänhet blir högre. Fraktkostnaderna är numera en
            viktig faktor vid beräkningarna av lönsamheten vid igångsättande
            av nya eller utvidgning av redan i gång varande industri- och
            småföretag. Genom att fraktkostnaderna vid varuförmedling till
            och från Norrland ställer sig högre, så medverkar den omständigheten
            till att bromsa strävandena till att i Norrland åstadkom- ma ett
            mera inom olika grenar omfattande näringsliv. Flykten från landsbygden
            är numera vad Norrland beträffar en påtag- lig realitet och motiveringen
            för denna flykt är i många fall den, att eko- nomisk förmåga saknas
            att genom egen insats där kunna skapa sig bättre levnadsbetingelser.
            Dessa förhållanden gör sig främst gällande inom om- råden, där
            nödiga utfartsvägar saknas. Även om statsbidrag utgår till byggande
            av utfartsvägar, så blir väntetiden på dessa bidrag för lång då
            det förekommit, att trettio år förflutit från det ansökan om statsbidrag
            inlämnats till dess detsamma beviljats. Dessa nämnda förhållanden
            har
          </p>
          <p xml:id="i-8xZtW9scAMyS8nftkJs4Av">
            1 Bihang till riksdagens protokoll 1953, 3 saml. Nr 15—24.
          </p>
          <pb facs="riksdagen-motions-pdf/data/1953/mot_1953__fk__15/mot_1953__fk__15-002.pdf"/>
          <fw xml:id="i-fp9VdbReFCgKdRrrXFyxp">
            2 Motioner i Första kammaren, nr 15.
          </fw>
          <p xml:id="i-7iK2wxJvAF6vActXdZNMJH">
            helt grusat förhoppningarna för en del människor om hjälp att
            komma från isoleringen, och flykten från hembygden har blivit
            följden. Det torde icke heller var till gagn för landet i dess
            helhet, att avfolkningen från Norrlands skogsbygder till andra
            delar av landets tätorter och städer skall fortsätta och framdeles
            ytterligare öka. Det är visserligen sant, att man inte bör förmena
            människorna att för- flytta sig från de orter, där de av vidriga
            omständigheter synes sakna betingelserna för sin existens, men
            bortsett från de känslomässiga slit- ningar som måste uppstå när
            det gäller lämnandet av hembygd och an- höriga för omplantering
            i annan och främmande miljö, så behövs det ändå arbetskraft och
            människor för att tillvarataga de naturtillgångar i form av skog,
            malm och vattenkraft, som Norrland ger. De tusentals människor,
            som i Norrland fortfarande bor inom nästan väglösa bygder, torde
            med viss rätt kunna ställa den frågan: Varför måste våra förhållanden
            vara som de för närvarande är, medan man i Sydsverige med statlig
            medverkan bygger vägar, breda som autostrador och vilka i anläggningskostnader
            betingar upp till en miljon kronor per kilometer byggd väg? Från
            exportvinsterna av malm och skogsprodukter som influtit till vårt
            land har stora skatteintäkter gått till statskassan. Men av dessa
            stats- inkomster, som kommit från Norrlands export, är det nog
            en alltför ringa del som återgått till främjande av Norrlands
            näringsliv. Övre Norrland kan uppvisa en mångfald platser, där
            tidigare befintliga trämasse- och sågverksindustrier har bortrationaliserats
            och flyttats till sydligare delar av vårt land. Råvarorna får
            därför nu till stor del strömma ut för att helförädlas inom andra
            delar av landet. Av nu tillgänglig statistik får man uppgift om
            att inom norrlandslänen finns den största tillgången elkraftkällor
            i form av forsar och vattenfall. Exploateringen av dessa krafttillgångar
            pågår. Genom investeringar från staten och de enskilda bolagen
            bedrives dessa ekonomiskt betydelsefulla utbyggnader. Tyvärr sker
            detta väsentligen i syfte att tillhandahålla el- kraften till
            större förbrukare utom Norrland. Detta medför att Syd- sveriges
            underskottsområden tillgodoses i första hand, medan glesbebygg-
            da områden, belägna närmare intill kraftkällan, blir utan elkraft,
            enär de saknar ekonomisk möjlighet att bekosta framdragande av
            högspän- ningsledningar. Det förekommer därför ofta, att befolkningen
            boende ganska nära intill kraftverket endast har tillgång till
            fotogen att lysa sig med under den mörka årstiden. Med hänsyn
            härtill borde det kunna anses vara en blygsam begäran att, när
            staten och de enskilda bolagen exploaterar naturrikedomarna inom
            ett län, det borde vara ett hela landets intresse att en del av
            vinsterna,
          </p>
          <pb facs="riksdagen-motions-pdf/data/1953/mot_1953__fk__15/mot_1953__fk__15-003.pdf"/>
          <fw xml:id="i-8fRFSU3Hw9Vk5vp5Vv9Sc6">
            Motioner i Första kammaren, nr 15. 3
          </fw>
          <p xml:id="i-WGDkPjQooP2fza7ytQkH1a">
            som därigenom uppstår, avsättes till en fond till gagn för den
            landsdel som avstår naturrikedomen. När kraftkällorna exploateras
            så borde av vinsten avsättas t. ex. en tredjedels eller ett halvt
            öre per kilowatt ut- vunnen kraft till en fond. De fondmedel som
            därigenom skulle uppstå finge inom de län, där kraftkällan är
            belägen, förvaltas av länsstyrelsen där och av denna fördelas
            för främjande av näringslivets utveckling inom länet. Med hänvisning
            till vad som ovan anförts får vi hemställa, att riksdagen måtte
            besluta skrivelse till Kungl. Maj:t om skyndsam utredning av möjligheterna
            till åtgärder av här ovan antydd art för främjande av näringslivets
            ut- veckling inom de norrländska länen samt till riksdagen inkomma
            med förslag som av utredningen kan föranledas.
          </p>
          <p xml:id="i-QvtVenQrjHfMHWNMxrrWx1" type="date">
            Stockholm den 15 januari 1953.
          </p>
          <p xml:id="i-Tgyc6X9BkQ7VZ9BziM6VAq" type="signatureBlock">
            Per Olofsson. Lage Svedberg.
          </p>
        </div>
      </div>
    </body>
  </text>
</TEI>
