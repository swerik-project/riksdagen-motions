<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201011-TU-00253">
  <teiHeader>
    <fileDesc>
      <titleStmt>
        <title>Cykelväg 117</title>
        <author corresp="i-9CH1KbWwyrj8DRqAQB3Fza">av Gustav Fridolin (MP)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Cykelväg 117</title>
          <idno type="rdwebb">GY02T253</idno>
          <rs type="number">T253</rs>
          <orgName type="comitteeAbbreviation">TU</orgName>
          <ref type="dokument_url_text">http://data.riksdagen.se/dokument/GY02T253/text</ref>
          <ref type="dokument_url_html">http://data.riksdagen.se/dokument/GY02T253</ref>
          <ref type="dokumentstatus_url_xml">http://data.riksdagen.se/dokumentstatus/GY02T253</ref>
          <ref type="doc">http://data.riksdagen.se/fil/2DB3C9C4-929C-4D86-AA07-E4AC09A376D5</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-9CH1KbWwyrj8DRqAQB3Fza</idno>
            <name>Gustav Fridolin</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-3A7QDF2isPfKCQGKX2hGM2" type="signed"/>
        <correspContext corresp="i-3A7QDF2isPfKCQGKX2hGM2">
          <note type="signatory" corresp="i-9CH1KbWwyrj8DRqAQB3Fza"/>
        </correspContext>
        <correspAction xml:id="i-MyNXh6KcZsMv6VTNgY97oZ" type="numbering">
          <date when="2010-10-28"/>
        </correspAction>
        <correspAction xml:id="i-UzRe4L3QvXYTjQvy6PsjQ" type="submission">
          <date when="2010-10-25"/>
        </correspAction>
        <correspAction xml:id="i-KMwGQNCEiHJrnawoUJHXN" type="transfer">
          <date when="2010-10-21"/>
        </correspAction>
        <correspAction xml:id="i-CyPZwhsLVk7p7YPGZBQZsz" type="assigned"/>
        <correspContext corresp="i-CyPZwhsLVk7p7YPGZBQZsz">
          <ref type="assignedTo">Trafikutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="motProposal" subtype="förslag">
          <head xml:id="i-NDf5CoDg7gkFoG3UHSWh6b">
            Förslag till riksdagsbeslut
          </head>
          <p xml:id="i-Ybz3ZvFxvfLrJbhGV4Xm1Z">
            Riksdagen tillkännager för regeringen som sin mening vad som
            anförs i motionen om behovet av att i samarbete med berörd kommun
            anlägga en cykelväg längs riksväg 117 mellan byarna Emmaljunga
            och Vittsjö.
          </p>
        </div>
        <div type="motContent">
          <head xml:id="i-DGLKhG4dPQ5yvAmQ8TwpGo" type="h1">
            Motivering
          </head>
          <p xml:id="i-4kbpiyKue4GUWfLcK2ssrc">
            Klimatet är vår generations absolut största utmaning. Vi har
            ungefär 810 år på oss att ställa om samhället, enligt IPCC, FN:s
            internationella klimatpanel, annars befarar man att så kallade
            tröskeleffekter kan inträffa då det gått så långt att utvecklingen
            inte går att backa. I detta arbete behöver vi använda oss av alla
            åtgärder som kan minska våra utsläpp. Mycket fokus i debatten
            handlar om de stora systemen som handel med utsläppsrätter eller
            att införa en global koldioxidskatt. Vid klimatmötet i Köpenhamn
            i december 2009 skulle världens länder enas om ett nytt avtal,
            hur vi går vidare efter Kyoto. Utmaningarna är stora. Åtgärderna
            för många människor är diffusa och svåra att ta till sig.
          </p>
          <p xml:id="i-BEF2CTtHfMa77Ab6etPowE">
            Det är lätt att glömma att en stor del av utsläppen kommer från
            vårt vardagsliv. Från maten vi köper. Från vår värme- och elproduktion.
            Och framför allt från våra transporter. Denna motion tar upp ett
            konkret förslag om vad vi kan göra i Sverige för att uppmuntra
            fler att cykla. Fokus ligger på hur vi kan ställa om våra vardagsresor
            till att bli smartare. Det övergripande syftet är klimatet. Vi
            måste genomföra alla åtgärder, framför allt de snabba. Att ställa
            bilen hemma och ta bussen eller cykeln är en omställning man kan
            göra över en natt. Men då krävs att man vågar prioritera utbyggnad
            av cykelbanor på bekostnad av bilars körfält och parkeringar.
            Potentialen är stor eftersom många bilresor är korta. I Sverige
            är ca 30 procent av antalet bilresor kortare än 3 km och hälften
            är kortare än 5 km. Fortfarande lägger vi stora summor pengar
            på att bygga nya vägar i Sverige medan mindre än en procent av
            satsningarna går till cykelinvesteringar.
          </p>
          <p xml:id="i-2MJav8DhWTz8kmsUSmDFTi">
            Hälsoargumenten talar sitt tydliga språk för ökad cykling. I
            dag ger varje satsad krona cirka 11 kronor tillbaka i förbättrad
            hälsa. Varje år kostar fetma och inaktivitet samhället ungefär
            20 miljarder kronor. Trots att vi vet detta bygger vi samhällen
            som skapar stillasittande människor. Barn kan inte röra sig fritt
            till skola och aktiviteter utan måste köras av sina föräldrar
            överallt. Vi som lever i ett samhälle byggt för bilen måste se
            med nya ögon på de strukturer som vi har skapat och försöka ta
            oss ur dem. Bilsamhället är inte längre modernt och framtidsinriktat,
            snarare är det omodernt och klimatosmart.
          </p>
          <p xml:id="i-7gukFaM7S8onb5oS4xx6CU">
            Även privatekonomin, framför allt i kristider, är ett gott skäl
            för att cykla. Cykelinvesteringen på några tusen är vad bilen
            kostar under ungefär två månader. I en ekonomisk kris reagerar
            män och kvinnor på olika sätt, som exempel kan nämnas att kvinnorna
            väljer att sälja bilen först om de kan, medan männen väntar till
            sist. Undersökningar visar också att kvinnor och män har olika
            resmönster, och att kvinnor betydligt mer än män både cyklar och
            åker kollektivt. En satsning på ökad cykling är en satsning på
            jämställdheten.
          </p>
          <p xml:id="i-92mjpMhVPqb34fhyC5J86x">
            Trots forskning som visar på cyklingens potential för klimatet,
            för hälsan och därmed för samhällsekonomin händer väldigt lite.
            Cyklingen minskar till och med i Sverige. Det framstår tydligt
            att cyklingen sällan prioriteras när det väl gäller. Alltför lite
            pengar avsätts i förhållande till bilen, som både historiskt och
            nu i modern tid sätts på piedestal av såväl politiker som planerare.
          </p>
          <p xml:id="i-HvXY8gTohwwbRr7hBJomrR">
            Vi behöver nya styrmedel så att det blir attraktivt för människor
            att ställa bilen och ta cykeln, gärna kombinerat med att gå och
            åka kollektivt. Vi behöver samhällen som bygger på närhetsprincip
            snarare än externa köpcentrum ute längs motorvägarna. Och vi behöver
            se över de lagar som reglerar trafiken så att de är ändamålsenliga
            ur klimat- och cykelperspektiv. Det är dags att vi tar upp kampen
            för en ny modern cykelpolitik som på allvar kan konkurrera med
            andra länder ute i Europa, och för det krävs modiga politiker.
          </p>
          <p xml:id="i-JKxDAy3WRU31FP9opCh5a4">
            Ett viktigt steg för att skapa bättre förutsättningar för cyklingen
            är att anlägga fler och klokt planerade cykelvägar. Särskilt viktigt
            är självklart att göra detta där det finns ett stort tryck från
            cyklister och människor som skulle vilja cykla att göra så. Ett
            samhälle där ett sådant tryck finns är Emmaljunga i norra Skåne,
            Hässleholms kommun. Byborna har under lång tid och vid upprepade
            tillfällen visat att man behöver och tänker nyttja en cykelväg
            till Vittsjö. Då cykelväg redan är anlagd vidare längs riksväg
            117 till Bjärnum skulle detta förbinda Emmaljunga med fler byar
            i Hässleholms kommun. Senast den 18 september 2010 manifesterade
            ett sextiotal Emmaljunga- och Vittsjöbor för cykelväg genom att
            cykla den idag farliga sträckan längs riksvägen mellan byarna.
            Tidigare har man bland annat förmått markägare att förbinda sig
            att avsätta mark för en cykelväg.
          </p>
          <p xml:id="i-SykRNHSpD7cBwpCLMAy3wm">
            Flera intressenter måste inblandas för att få cykelvägen till
            stånd, däribland staten genom Trafikverket. Med ett tillkännagivande
            från riksdagen skulle regeringen förmås att snabbt agera för att
            få en lösning till stånd genom sin myndighet Trafikverket.
          </p>
        </div>
        <div type="motSignatures">
          <list>
            <item xml:id="i-2KeYKdxpYoQ3XYGkR2Yf92" who="i-9CH1KbWwyrj8DRqAQB3Fza">
              Gustav Fridolin (MP)
            </item>
          </list>
        </div>
      </div>
    </body>
  </text>
</TEI>
