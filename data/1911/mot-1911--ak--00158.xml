<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1911/mot_1911__ak__158/mot_1911__ak__158-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Motioner i Andra kammaren, Nr 158. 3
          </p>
          <p>
            Nr 158.
          </p>
          <p>
            Af herr Winberg m. £., om skrifvelse till Kungl. Maj:t angående
            en förhandlingsordning mellan tjänstemän och arbetare i statens
            administrativa verk å ena, samt om vederbörande verks styrelser
            och wnderlydande förvalt- ningar å andra sidan.
          </p>
          <p>
            En fråga, som under senare tiden allt mer och mer trängt sig
            fram till beaktande, är väl utan tvifvel förhållandet mellan arbetsgifvare
            och arbetare. . Om det sålunda kan anses mnödigt att ute på arbetsmarknaden
            i allmänhet följa denna fråga med uppmärksamhet, så bör det enligt
            vårt förmenande också vara af behofvet påkalladt, att staten,
            på de områden där densamma uppträder som direkt arbetsgifvare,
            låter sig angeläget vara att åstadkomma sådana förhållanden för
            den i dess tjänst anställda tjänste- personalen, att för denna
            angelägna och viktiga frågor komma att pröfvas och afgöras på
            ett sätt, som lämnar största möjliga garanti för opartiskhet och
            oväld, hvilket svårligen lärer kunna ske med mindre, än att personalen
            beredes möjlighet att vid sådana frågors afgörande på lämligt
            sätt få vara företrädd och göra sin mening gällande. Man har ju
            å vissa håll ansett, att personal, anställd i statens tjänst,
            icke skulle få äga rätt att använda sig af samma medel för genomförande
            af sina kraf, som tillkommer öfriga arbetare, eller med andra
            ord: man menar, att arbetsnedläggelse icke bör få förekomma inom
            statens verk. Under sistlidne riksdag förelåg till och medi form
            af kunglig proposition förslag om, att arbetsnedläggelse af i
            statens tjänst anställda tjänstemän skulle beläggas med fängelsestraff.
            Man bör kunna vara enig om, att sådana öppna konflikter som arbets-
            nedläggelse icke borde behöfva förekomma inom de arbetsområden,
            där staten är arbetsgifvare. Det vittnar emellertid om allt annat
            än en
          </p>
          <pb facs="riksdagen-motions-pdf/data/1911/mot_1911__ak__158/mot_1911__ak__158-002.pdf"/>
          <p>
            4 Motioner i Andra kammaren, Nr 158.
          </p>
          <p>
            ingående kännedom om förhållandena på detta område, om man tror
            sig kunna lösa en så pass invecklad fråga med sådana medel som
            strafflags- bestämmelser. Först sedan man lyckats åstadkomma andra
            former och möjligheter för uppkomna tvistigheters lösande på detta
            område, kan man fastslå, att öppna strider äro obehöfliga. | Det
            borde också enligt vårt förmenande vara staten angeläget att så
            ordna förhållandet mellan arbetsgifvare och arbetare, att den
            sedan kunde tjäna som mönster på det privata området. Beträffande
            de anmärkningar, som kunna framställas mot de nuvarande förhållandena
            på det område där staten är arbetsgifvare, skulle det blifva alltför
            vidlyftigt att här 1 detalj beröra dessa. Några synpunkter torde
            dock såsom exempel böra framhållas. Hvad då först beträffar aflöningsfrågan
            för den i statens tjänst anställda ordinarie personalen, så afgöres
            denna, som bekant, af Riksdagen, hvadan man ju måste utgå ifrån,
            att denna fråga pröfvas och handlägges på ett fullt objektivt
            och tillfredsställande sätt, och att några ändringar därvidlag
            icke kunna anses vara af behofvet påkallade, om icke möjligen
            en be- stämmelse därom, att vid det förberedande kommittéarbete,
            hvarpå ett löneregleringsförslag i regel bygges, skall det beredas
            tillfälle för repre- gentanter för personalen att deltaga i den
            utsträckning, som kan anses vara nödigt, för att densammas synpunkter
            och önskemål skola blifva vederbörligen beaktade. Det kan visserligen
            ifrågasättas, huruvida det är praktiskt och i längden möjligt
            för Riksdagen att i detalj behandla alla dessa löneregle- ringsfrågor,
            eller om det icke möjligen vore mera ändamålsenligt, att dessa
            afgjordes på annat sätt. Därom vilja vi emellertid för närvarande
            ej framställa något direkt yrkande, detta så mycket mindre som
            den frågan icke nu kan anses vara af särskild aktuell betydelse.
            Hvad däremot beträffar fastställande af aflöningsvillkoren för
            de stora grupper af extra ordinarie, extra och tillfällig personal,
            som äro anställda i statens tjänst, så afgöras dessa i regel af
            resp. afdelningsföreståndare, i några fall af Kungl. Maj:t, hvarjämte
            under senare tiden resp. verks styrelser äfven fastställt bestämmelser
            härom. I verkligheten ligger dock rätten att besluta härom fortfarande
            i de flesta fall hos resp. afdelnings- befäl, fastän dessa helt
            naturligt i de fall, styrelsen utfärdat bestämmelser i ärendet,
            icke kunna ändra dessa. I hvilket fall som helst har personalen,
            som dock i detta fall är ena parten, ingen som helst rätt sig
            tillförsäkrad att få deltaga i ett för
          </p>
          <pb facs="riksdagen-motions-pdf/data/1911/mot_1911__ak__158/mot_1911__ak__158-003.pdf"/>
          <p>
            Motioner 1 Andra kammaren, Nr 158. 5
          </p>
          <p>
            densamma så viktigt afgörande, som det att fastställa hvilken
            ersättning de skola åtnjuta för sitt arbete. Den omständigheten,
            att en del styrel- ser vid dylika frågors afgörande inbjudit representanter
            för personalen till öfverläggning 1 ärendet, bevisar ju, å ena
            sidan att man äfven på det hållet icke ansett det öfverensstämma
            med vår tids uppfattning, att den ena parten ensamt och utan att
            höra den andra afgör sådana frågor, un- der 'det att man å andra
            sidan samtidigt förklarat, dels att man från för- valtningens
            sida vore förhindrad att ingå formligt aftal, dels ock att det
            afgörande beslutet likväl måste fattas af styrelsen ensamt. =Ett
            dylikt till- fälligt tillmötesgående, hvilket för öfrigt såsom
            saknande formellt stöd i gällande instruktionen, kan sålunda,
            såsom varande beroende af veder- börande myndighets subjektiva
            uppfattning, icke på något sätt förändra här föreliggande sakförhållande.
            Att det ej är blott ett fåtal statstjänare det här gäller, framgår
            däraf, att endast den vid statens järnvägar år 1909 anställda
            extra ordinarie och extra personalen uppgick till 12,401 personer.
            Förutom de för denna personal direkta lönefrågorna, hvilkas afgörande
            ligger ensamt i förvaltningsmyndigheternas hand, finnas: äfven
            en del andra mera indirekta sådana. För att endast anföra ett
            exempel må näm- nas, att vid statens järnvägar utarbetades för
            ett par år sedan ett mycket vidlyftigt och omfattande förslag
            till ackordsbestämmelser att tillämpas vid statens järnvägars
            verkstäder. Då ifrågavarande förslag var byggdt på en för statens
            järnvägar helt ny princip, nämligen premieackordsprincipen, och
            då det på öfriga arbetsområden är fastställd praxis att vid införande
            af nya ackordsbestämmelser arbetare lämnas tillfälle att genom
            förhand- ling framföra sina synpunkter och kraf, hade det väl
            äfven i detta fall varit en enkel gärd icke allenast af rättvisa
            utan äfven af klokhet, att man lämnat personalen och dess organisation
            tillfälle att yttra sig i frågan. Detta så mycket mer, som det
            vid statens järnvägars verkstäder, där nästan uteslutande reparationsarbete
            förekommer, är synnerligen svårt att fastställa nya ackordsbestämmelser,
            som i sin praktiska tillämpning verka rättvist och tillfredsställande.
            Något inhämtande af arbetarnas mening i frågan ägde emellertid
            icke rum, oaktadt framställning därom gjordes, hvilket också helt
            naturligt medförde, att när de nya ackordsbestämmel- serna skulle
            träda i tillämpning, möttes dessa af personalen med stor motvilja,
            hvadan det dröjde en längre tid, innan de kunde träda i prak-
            tisk tillämpning, och ännu i denna dag — två år efter det de skolat
            träda 1 tillämpning — finnes en verkstad, där de ännu icke trädt
            i till- lämpning, då man ju inte gärna kan tvinga personalen att
            arbeta på
          </p>
          <pb facs="riksdagen-motions-pdf/data/1911/mot_1911__ak__158/mot_1911__ak__158-004.pdf"/>
          <p>
            6 Motioner i Andra kammaren, Nr 158.
          </p>
          <p>
            ackord, när den föredrager att arbeta på daglön. Följden har
            också blif- vit den, att något ackordsarbete vid denna verkstad
            icke förekommit under hela denna tid. Då man ju i allmänhet anser,
            att utförande af arbete på ackord innebär en förtjänst för såväl
            arbetsgifvaren som arbetaren, så följer ju häraf, att båda parterna
            1 detta fall gjort förlust, allt detta därför att man skall upprätthålla
            det gamla byråkratiska systemet att arbetsgifvaren här är ensamt
            den bestämmande. Lika vanlottade i fråga om medbestämmanderätt
            står här ifråga- varande personal, då det gäller att fastställa
            arbetstidens längd. Då äfven den frågan kan anses sammanhänga
            med aflöningsfrågan, i det att man genom en längre arbetstid får
            prestera mera arbete för den erhållna lönen än genom en kortare,
            i de fall då aflöningen icke utgår med timlön, och då den dessutom
            beträffande statens järnvägar så nära griper in i trafik- säkerhetsförhållandena
            och risken för olyckshändelse, torde det ju vara onödigt påpeka
            nödvändigheten af, att äfven vid dess afgörande hänsyn tages till
            de berättigade kraf, som från personalens sida framföras. Att
            så icke skett, beträffande statens järnvägar, torde väl till fullo
            vara bevisadt genom alla de protester och allt det missnöje, som
            kommit till synes under senare tiden gentemot de bestämmelser
            i denna fråga, som af järnvägsstyrelsen senast utfärdats, hvilket
            missnöje äfven uppmärk- sammats och framförts i Riksdagen. Det
            bör heller icke förundra någon — med undantag möjligen för dem
            som utfärdat ifrågavarande bestämmel- ser — att dessa väckt ett
            starkt missnöje, då genom desamma krafvet på personalens arbetsprestationer
            i de flesta fall så väsentligt utsträckts, mot hvad som förut
            varit gällande, att det endast är med uppbjudande af sina yttersta
            krafter, som personalen kunnat tillfredsställa de anspråk, som
            därigenom ställts på densamma. En i många fall opraktisk och god-
            tycklig tillämpning af de gällande bestämmelserna bidrager gifvetvis
            att göra förhållandena ännu olidligare. Personalen har hittills,
            om ock under ganska tydligt uttalade pro- tester, funnit sig i
            dessa förhållanden, men erfarenheten från såväl vårt som andra
            länder, pekar dock på, att det icke är klokt att draga allt för
            stora växlar på densammas långmodighet. Och skulle långmodigheten
            i detta fall till slut brista, så har samhället och dess ledande
            därvid en stor skuld, om det icke vidtagit några effektiva åtgärder
            för att undan- röja dylika missförhållanden. Och äfven om man
            skulle vara öfvertygad om, att de ledande i samhället i ett sådant
            fall förfogade öfver möjlig- heter att med makt nedslå hvarje
            yttring af missnöje, som toge sig för
          </p>
          <pb facs="riksdagen-motions-pdf/data/1911/mot_1911__ak__158/mot_1911__ak__158-005.pdf"/>
          <p>
            Motioner 1 Andra kammaren, Nr 158. 7
          </p>
          <p>
            detsamma obehagliga former, torde man väl vara öfverens om att
            detta icke är tillfyllestgörande för åstadkommande af lugna och
            tillfredsställande förhållanden. En annan fråga, som ofta ger
            anledning till ett spändt förhållande mellan personal och förvaltning
            vid våra verk, är utöfvandet af den ad- ministrativa bestraffningsrätten.
            Den, som haft tillfälle att något närmare följa det sätt, på hvilken
            denna utvecklat sig, måste ofta stå undrande öfver, 1 hur vidsträckt
            omfattning denna rätt af våra administrativa myn- digheter verkligen
            får tillämpas. Området för densammas tillämpning synes nämligen
            vara hart när oinskränkt. Så har till exempel händt, att en person
            vid statens järnvägar ådömts bestraffning för en privat skrif-
            velse till en befälsperson vid ett annat distrikt, hvilken handling
            väl inte borde kunna stå i något som helst direkt samband med
            hans tjänst eller hans anställning vid järnvägen. En annan dömes
            att utbetala ett skade- ståndsbelopp för vid järnvägen förkommet
            gods, utan att han i den frågan någonsin blifvit hörd. Adömande
            af skadeståndsersättning anses väl an- nars allmänt tillhöra allmän
            domstol och icke administrativ myndighet. Statens järnvägars öfverrevisorer
            hafva i sin senaste afgifna berättelse som bekant anmärkt, att
            inga som helst enhetliga normer för bestraff- ning inom de olika
            distrikten för närvarande finnas, hvarför likartade för- seelser
            kunna medföra mycket strängare bestraffning inom det ena distrik-
            tet än inom det andra. Hela det system, som användes inom våra
            administrativa verk för handläggning af bestraffningsärenden är
            dessutom på det högsta opraktiskt, ensidigt och otillfredsställande.
            Det är nämligen den ena parten, hvilken på samma gång representerar
            arbetsgifvaren, som här sitter som domare, och det är som bekant
            icke ens den anklagade medgifvet att vid förhör använda sig af
            juridiskt biträde. Det är heller icke alldeles ovanligt att en
            person sedan han erhållit bestraffning för en mindre förseelse,
            erhåller en extra sådan i form af förflyttning till annan ort,
            utan att en sådan åtgärd kan anses vara nödvändig för tjänstens
            ordnande. Helt nyligen har för öfrigt inom ett distrikt inträffat
            det något egen- domliga förhållandet, att icke allenast den tilltalade
            och bestraffade, strax efter det han blifvit straffad, erhållit
            order om omflyttning till annan plats, utan att jämväl två af
            de vittnen, som vid hållet förhör fällde för den tilltalade gynnsamma
            vittnesuttalanden, erhållit en dylik order. I detta sammanhang
            kunna vi icke underlåta att något vidröra den omständigheten,
            att enligt den kutym, som vid användandet af den dicip- linära
            bestraffningsrätten i en mängd fall tillämpas vid statens verk,
            det
          </p>
          <pb facs="riksdagen-motions-pdf/data/1911/mot_1911__ak__158/mot_1911__ak__158-006.pdf"/>
          <p>
            8 Motioner i Andra kammaren, Nr 158.
          </p>
          <p>
            ofta är synnerligen svårt för tjänstemannen att få full klarhet
            om, när straffet för en viss förseelse är slut. Vi skola här anföra
            ett par exempel: En tjänsteman af lägre grad råkar af en eller
            annan anledning komma för sent till arbetet. Vid nästa aflöningsdag
            får han det beskedet att för- seelsen haft till följd, att han
            måste plikta med vissa dagars löneafdrag, och detta i en del fall
            utan att han blifvit hörd angående orsaken till förseelsen. Han
            har ej annat att göra än betala, men om han invaggar sig i den
            förhoppningen, att han därmed sonat sitt brott, så kommer den
            dag, då han får erfara, att han misstagit sig. Vid det tillfälle,
            då befordran från extra ordinarie till ordinarie skall ske, eller
            då uppflyttning från lägre till högre lönegrad ifrågakommer, får
            han veta, att han, oaktadt han trott sig stå i tur, icke kunnat
            föreslås till erhållande af en dylik förmån. Ett annat exempel:
            Inför civilrättslig domstol har en tjänsteman blifvit lag- förd
            och dömd för brott mot det verk han tjänar. Han lider sitt straff
            och hoppas, att han, sedan han åter fått inträda i sin tjänsteutöfning,
            skall varda befriad från vidare straff för det misstaget. Så kommer
            den dag, då han hoppats få sitt konstitutorial som ordinarie,
            eller då han väntat blifva uppflyttad i högre lönegrad, och han
            får det beskedet, att han icke kunnat ifrågakomma. Ingen lär väl
            kunna förneka, att ett straff- system, som på dylikt sätt tillämpas
            gentemot underordnad personal, måste verka i hög grad demoraliserande
            och enerverande på den, som råkat ut för ett sådant missförhållande,
            isynnerhet som en så beskaffad straffmetod i många fall genom
            sina ekonomiska verkningar träffar icke blott honom själf, utan
            också öfriga medlemmar af hans familj. De nu anförda exemplen
            äro tagna ur högen, en mängd andra skola kunna framhållas, hvilka
            kunna vara ägnade ådagalägga, att det är ingen dag för tidigt
            att åstadkomma ett sådant sakernas tillstånd, att vid statens
            verk den personal, hvars enda egendom är den lefvande arbetskraft
            hvar- öfver den förfogar, får ha ett ord med i laget, då det är
            fråga om att bestämma öfver densammas väl eller ve. Innan en fullständig
            omläggning rörande de former, under hvilka såväl förhör som bestraffningar
            vid en del af våra administrativa verk för närvarande äger rum,
            kommit till stånd, torde det därföre vara dubbelt nödvändigt att
            framskapa ett institut, där den dömde kan öfverklaga en afkunnad
            dom, och där ärendet handlägges under sådana former, att största
            möjliga förutsättningar finnas för, att såväl granskningen som
            det slutliga afgörandet sker fullt objektivt och opartiskt. Det
            är gifvetvis icke här meningen att påyrka ett borttagande af den
            rätt att meddela bestraffning, som enligt nu gällande föreskrifter
            tillkommer här ifrågavarande myndig-
          </p>
          <pb facs="riksdagen-motions-pdf/data/1911/mot_1911__ak__158/mot_1911__ak__158-007.pdf"/>
          <p>
            Motioner i Andra kammaren, Nr 158. 9
          </p>
          <p>
            heter, hvad vi här afse är endast att framhålla nödvändigheten
            af att framskapa ett forum, sammansatt på sådana grunder och arbetande
            under sådana former, att dess utslag har den största möjlighet
            att tillvinna sig förtroende och respekt, där meddelade bestraffningar
            kunna öfverklagas för granskning och eventuell revision. Man kan
            visserligen här invända, att i en del af statens verk per- sonalen
            redan nu har en mycket vidsträckt klagorätt, i det att den för
            det första kan öfverklaga en af underlydanda befäl afkunnad dom
            hos vederbörande verks styrelse, hvarjämte den från dennas utslag
            kan vädja till Kungl. Maj:t. Med allt erkännande åt de möjligheter,
            som sålunda redan finnes att få ärenden pröfvade i olika instanser,
            våga vi bestämdt vidhålla den uppfattningen, att denna väg icke
            är vare sig fullt praktisk ej heller i hvarje fall fullt tillfredsställande.
            Hvad beträffar vädjan till styrelsen inom de verk, där underordnad
            myndighet äger afkunna dom, så föreligger i alla fall! det förhållande,
            som vi förut påpekat, att det är personer, som närmast måste anses
            repre- sentera ena parten af de tvistande, som här skall sitta
            till doms, och, äfven om dessa skulle vara besjälade af det ärligaste
            uppsåt att vara fullt opartiska, lär väl detta för dem i många
            fall likväl bli hart när omöjligt. Hvad sedan angår den öppna
            vädjorätten till Kungl. Maj:t, torde det väl af rent praktiska
            skäl vara för Kungl. Maj:t nästan omöjligt, att i alla detaljfrågor,
            som kunna bli föremål för vädjan, verkställa så allsidiga undersökningar
            och utredningar, att därpå kan byggas ett fullt själfständigt
            beslut i frågan. Dessutom kan det väl med skäl ifrågasättas, huruvida
            icke ett både mera praktiskt och tillfredsställande sätt för dylika
            frågors afgörande kan tänkas möjligt, än att i hvarje sådant fall
            besvära Kungl. Maj:t. ) Då man väl sålunda får anse det konstaterat,
            att nuvarande förhål- landen på detta område ovillkorligen kräfva
            en ändring till det bättre, icke allenast ur synpunkten af personalens
            intresse, utan också för att trygga arbetets lugna gång inom de
            viktiga områden, där staten utöfvar verk- samhet såsom arbetsgifvare,
            så uppstår den betydelsefulla frågan: Hur skall man då få till
            stånd ett tillfredsställande förhållande på här ifrågavarande
            område”? Den frågan förefaller måhända till en början mycket invecklad
            och svårlöst, men vi tro, att om man vill anlägga en praktisk
            synpunkt på de föreliggande förhållandena och inte allt för mycket
            skatta åt gammal häfd- vunnen praxis, skall det dock ingalunda
            visa sig så omöjligt att lösa den- samma på ett för alla parter
            tillfredsställande sätt. Bihang till Riksd. prot. 1911. 1 Saml.
            2 Afd. 2 Band. 62 Häft. 2
          </p>
          <pb facs="riksdagen-motions-pdf/data/1911/mot_1911__ak__158/mot_1911__ak__158-008.pdf"/>
          <p>
            10 Motioner i Andra kammaren, Nr 158.
          </p>
          <p>
            För att lyckas härutinnan är det dock enligt vår mening nödvändigt,
            att äfven staten, i de fall då den uppträder som arbetsgifvare,
            ställer sig på den, enligt nutida uppfattning enda riktiga ståndpunkten,
            att den i dess tjänst anställda personalen och dess organisation
            betraktas såsom lika- berättigad förhandlande part, då det gäller
            att fatta beslut i sådana per- sonalens ställning berörande frågor,
            hvilka icke äro af den art att de falla under Riksdagens afgörande,
            eller af den beskaffenhet att deras afgörande tillkommer allmän
            domstol. Har man erkänt denna princip, torde det sedan icke möta
            så synnerligt stora svårigheter att ordna de detaljfrågor, som
            sammanhänga med en praktisk tillämpning af densamma. Det för-
            tjänar kanske här påpekas, att denna tanke icke är så alldeles
            ny, äfven om den inte förut i vårt land på allvar framförts. I
            början af år 1910 fastställdes i Danmark, efter förhandling mellan
            representanter för ministeriet för offentliga arbeten, finansministeriet
            och inrikesministeriet å ena sidan, samt personalens hufvudorganisationer
            vid järnväg-, post-, telegraf och tullverken å andra sidan, en
            förhandlingsord- ning innehållande regler för behandling af tvistefrågor
            mellan ofvannämda personal och dess förvaltningar. Den 19 april
            1909 fastställdes af det österrikiska järnvägsministeriet en förordning
            innehållande bestämmelser, huru förfaras skall vid underhandling
            mellan personalen vid de österri- kiska statsbanorna och dess
            distriktsförvaltningar. Som man häraf finner, har denna fråga
            redan trängt sig fram och vunnit beaktande inom en del länder,
            och äfven om de åtgärder man i detta afseende vidtagit i Danmark
            och Österrike, enligt vårt förmenande icke kunna anses såsom fullt
            tillfredsställande, utgöra de dock ett steg i rätt riktning, som
            visar att man i dessa länder icke ryggat tillbaka för att erkänna
            principen om personalen såsom underhandlande part. Se vi på förhållandena
            på de privata områden, som kunna anses lik- ställda med dem, hvilka
            äro rådande vid de verk, där staten drifver sin verksamhet, så
            finna vi, att vid vårt lands enskilda järnvägar finnes se- dan
            den 1 juli 1908 en förhandlingsordning antagen mellan Järnvägarnas
            Arbetsgifvareförening och Svenska Järnvägsmannaförbundet, hvilken,
            äfven om den såsom allt mänskligt icke är fullkomlig, dock är
            så pass detalje- rad och väl utformad, att den i stor utsträckning
            bör kunna tjäna som förebild vid utarbetandet af en förhandlingsordning
            af här afsedd art. Att här ingå i detalj rörande innehållet i
            en dylik förhandlingsordning eller de former, under hvilka den
            skulle komma till praktisk tillämpning, kan ju icke anses nödigt,
            då vi anse lämpligt att Riksdagen hemställer hos Kungl. Maj:t
            att en utredning måtte komma till stånd angående de mest
          </p>
          <pb facs="riksdagen-motions-pdf/data/1911/mot_1911__ak__158/mot_1911__ak__158-009.pdf"/>
          <p>
            Motioner i Andra kammaren, Nr 158. 11
          </p>
          <p>
            lämpliga grunder, på hvilka ett dylikt förhandlingsförfarande
            må kunna baseras. Redan denna undersökning anse vi dock bör läggas
            så, att re- presentanter för båda parterna genom förhandling må
            söka ena sig om ett förslag af sådan beskaffenhet, att det verkliga
            syftet med denna anord- ning i största möjliga grad tillgodoses.
            Det får sedan bero på en sådan utredning, hur vidsträckt tillämpningsområde
            man skall fastställa för detta förfaringsätt, såväl beträffande
            de olika verken som ock hvilka ärenden som på detta sätt skulle
            komma till behandling. Beträffande förstnämda fråga så vilja vi
            framhålla, att vi här närmast tänkt på järnvägar, post, telegraf,
            tull och fångvården. Hvad åter angår hvilka frågar som skulle
            till behandling och afgö- rande upptagas på sätt här afsetts,
            så vilja vi framhålla, att enligt vårt förmenande böra gränserna
            härvidlag icke dragas för snäft, utan att alla frågor af verklig
            reel innebörd för personalen, hvilkas afgörande icke, en- ligt
            hittillsgällande förordning, tillkommer Riksdagen eller allmän
            domstol, böra, då endera parten så yrkar, kunna upptagas till
            afgörande. Själfva hufvudprincipen i ett dylikt förfaringssätt
            bör ju vara, att närhelst en fråga af betydelse för personalen
            föreligger till afgörande, skall förhandling i första hand därom
            äga rum mellan ombud för respek- tive förvaltningsmyndighet å
            ena sidan, och å den andra för den eller de organisationer bland
            personalen, hvilkas medlemmar beröras af nämnda fråga. Det måste
            gifvetvis också tagas under öfvervägande, huruvida icke särskilda
            förlikningsnämnder för biläggande af tvistigheter på här ifråga-
            varande område böra upprättas, samt lämpligheten af skiljedomsförfarandets
            tillämpning i vissa fall och under vissa former. Hufvudsyftet
            med det hela bör vara att vidtaga sådana åtgärder, att den i statens
            tjänst anställda personalen kan arbeta under det bestämda medvetandet,
            att all skälig hänsyn tages till att dess berättigade intressen
            i möjligaste mån blifvit tillgodosedda. Det är vår bestämda uppfattning,
            att sådana åtgärder skulle mer än något annat vara ägnade att
            framskapa det intresse för tjänsten, som är en så viktig faktor,
            då de gäller att fylla de plikter, som tillkomma denna personal,
            på samma gång som det vore den enda verkliga garantien för att
            arbetets lugna fortgång icke behöfde störas. På grund af hvad
            vi sålunda anfört, få vi vördsamt hemställa,
          </p>
          <p>
            att Riksdagen ville i skrifvelse till Kungl. Maj:t hemställa,
            det Kungl. Maj:t täcktes föranstalta om ut- redning angående lämpligaste
            former och grunder för
          </p>
          <pb facs="riksdagen-motions-pdf/data/1911/mot_1911__ak__158/mot_1911__ak__158-010.pdf"/>
          <p>
            12 Motioner 1 Andra kammaren, Nr 158.
          </p>
          <p>
            fastställande af en förhandlingsordning mellan i statens administrativa
            verk anställda tjänstemän och arbetare och deras organisationer
            å ena sidan och vederbörande verks styrelse och underlydande förvaltningar
            å andra sidan, samt därefter för Riksdagen framlägga förslag i
            ärendet.
          </p>
          <p>
            Stockholm den 26 januari 1911.
          </p>
          <p>
            C. Winberg. Herman Lindqvist. Ernst Söderberg. A Thylander.
          </p>
          <p>
            Stockholm 1911. O IL. Svanbäcks Boktryckeri.
          </p>
        </div>
      </div>
    </body>
  </text>
</TEI>
