<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200809-FöU-00007">
  <teiHeader>
    <fileDesc>
      <titleStmt>
        <title>med anledning av prop. 2008/09:201 Förstärkt integritetsskydd vid signalspaning</title>
        <author corresp="i-GFJcxAB9fyzG2VN1HakscJ">av Mona Sahlin m.fl. (s, mp, v)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>med anledning av prop. 2008/09:201 Förstärkt integritetsskydd vid signalspaning</title>
          <idno type="rdwebb">GW02Fö7</idno>
          <rs type="number">Fö7</rs>
          <orgName type="comitteeAbbreviation">FöU</orgName>
          <ref type="dokument_url_text">http://data.riksdagen.se/dokument/GW02Fö7/text</ref>
          <ref type="dokument_url_html">http://data.riksdagen.se/dokument/GW02Fö7</ref>
          <ref type="dokumentstatus_url_xml">http://data.riksdagen.se/dokumentstatus/GW02Fö7</ref>
          <ref type="doc">http://data.riksdagen.se/fil/29146138-9D46-4D16-A471-879FFF9EEDD3</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-GFJcxAB9fyzG2VN1HakscJ</idno>
            <name>Mona Sahlin</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-3S4u3rsmsb3bjgrsrZUU6Q</idno>
            <name>Anders Karlsson</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-HpwkrkkrFd1MRPixHrr8q1</idno>
            <name>Lars Ohly</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-991obiMTz36s9V7z3YpuZk</idno>
            <name>Gunilla Wahlén</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-9BUsH2Bn1bGihptNC5r7uq</idno>
            <name>Peter Eriksson</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-2EZPhWWR7yHztg3zN2aNvh</idno>
            <name>Peter Rådberg</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-H1U3c6GSNeothfN12TyDrW" type="basedOn"/>
        <correspContext corresp="i-H1U3c6GSNeothfN12TyDrW">
          <ref>Proposition 2008/09:201</ref>
        </correspContext>
        <correspAction xml:id="i-6piiBvevFH6TXUZqmEVeko" type="signed"/>
        <correspContext corresp="i-6piiBvevFH6TXUZqmEVeko">
          <note type="signatory" corresp="i-GFJcxAB9fyzG2VN1HakscJ"/>
          <note type="signatory" corresp="i-3S4u3rsmsb3bjgrsrZUU6Q"/>
          <note type="signatory" corresp="i-HpwkrkkrFd1MRPixHrr8q1"/>
          <note type="signatory" corresp="i-991obiMTz36s9V7z3YpuZk"/>
          <note type="signatory" corresp="i-9BUsH2Bn1bGihptNC5r7uq"/>
          <note type="signatory" corresp="i-2EZPhWWR7yHztg3zN2aNvh"/>
        </correspContext>
        <correspAction xml:id="i-LG1re9GwsdSZw95jLFVELz" type="referral">
          <date when="2009-06-22"/>
        </correspAction>
        <correspAction xml:id="i-WEfrUM3oiDBqy6nKWCVJr3" type="dismissal">
          <date when="2009-06-18"/>
        </correspAction>
        <correspAction xml:id="i-k8tNiwFiMcGNdvEtpRFoU" type="dismissal">
          <date when="2009-06-18"/>
        </correspAction>
        <correspAction xml:id="i-YLXPX1vH3gHsSpLnq7pyqf" type="transfer">
          <date when="2009-06-17"/>
        </correspAction>
        <correspAction xml:id="i-3LNzu4TZgWkkpnXbzXZEJx" type="submission">
          <date when="2009-06-17"/>
        </correspAction>
        <correspAction xml:id="i-3ebgZ4TiPxyjFBTd7jsCpb" type="assigned"/>
        <correspContext corresp="i-3ebgZ4TiPxyjFBTd7jsCpb">
          <ref type="assignedTo">Försvarsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#flerparti"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="motProposal" subtype="förslag">
          <head xml:id="i-8usPceDoUpyHQuxvL6c6W4">
            Förslag till riksdagsbeslut
          </head>
          <list style="ol">
            <item xml:id="i-4PaRuCzV629kkDhKr6XpWR">
              Riksdagen avslår proposition 2008/09:201 Förstärkt integritetsskydd
              vid signalspaning.
            </item>
            <item xml:id="i-5SzfscsozfRM1u6Fm38iTD">
              Riksdagen tillkännager för regeringen som sin mening vad som
              anförs i motionen om att regeringen ska återkomma med förslag
              om att upphäva lagen (2008:717) om signalspaning i försvarsunderrättelseverksamhet.
            </item>
            <item xml:id="i-8DoZRN7CkDy4UUXjX6VVBM">
              Riksdagen tillkännager för regeringen som sin mening vad som
              anförs i motionen om att regeringen ska återkomma med förslag
              om att upphäva 6 kap. 19 a § och 6 kap. 21 § 3 i lagen (2003:389)
              om elektronisk kommunikation.
            </item>
            <item xml:id="i-4CMwCDxebEXwBmJSrqvvns">
              Riksdagen tillkännager för regeringen som sin mening vad som
              anförs i motionen om att regeringen ska återkomma med förslag
              om att upphäva 2 § andra stycket andra meningen i lagen (2000:130)
              om försvarsunderrättelseverksamhet.
            </item>
            <item xml:id="i-NdJzNCzjCUyVsdtaM3nhqW">
              Riksdagen tillkännager för regeringen som sin mening vad som
              anförs i motionen om att omedelbart tillsätta en parlamentarisk
              utredning om utformningen av en ny lagstiftning om signalspaning.
            </item>
          </list>
        </div>
        <div type="motContent">
          <head xml:id="i-hgvosxwALPAwqDHr4AUuw" type="h1">
            Motivering
          </head>
          <p xml:id="i-HuJNGNVNEFHARdDX4wiTtp">
            Den 18 juni 2008 röstade den borgerliga majoriteten i riksdagen
            igenom lagen (2008:717) om signalspaning i försvarsunderrättelsetjänst.
            Lagen gav Försvarets radioanstalt (FRA) mycket långtgående befogenheter
            vad gäller signalspaning i kabel utan att uppnå tillräckliga krav
            för rättssäkerhet och skyddet för den enskildes integritet.
          </p>
          <p xml:id="i-LckDA5zUPKQVXEmcUJjgy">
            Regeringen har sedan det första lagförslaget presenterades julen
            2006 och fram till och med den politiska överenskommelsen inom
            alliansen i september 2008, lyckats peta in nästan fyrtio förändringar
            runt signalspaningslagen. Detta utan att en enda ordentlig utredning
            gjorts. Det torde vara rekord i den svenska lagstiftningens historia.
          </p>
          <p xml:id="i-HNXxyTsGso2QTw7qtH1piA">
            Nu är signalspaningen, i och med propositionen 2008/09:201 Förstärkt
            integritetsskydd vid signalspaning, uppe till behandling i riksdagen
            för tredje gången på lika många år. Förslagen i propositionen
            innebär flera förbättringar i lagstiftningen, men fortfarande
            saknas ett nödvändigt helhetsgrepp. Det går inte att lappa och
            laga när flera viktiga frågor fortfarande är olösta. Frågan om
            den öppna polisens och Säpos tillgång till signalspaning behandlas
            för närvarande i en utredning som ska presenteras sommaren 2009.
            Risken är att den utredningen föreslår ytterligare lagstiftning
            som inte ligger i samklang med regeringens proposition.
          </p>
          <p xml:id="i-Ac7tps9mALtv7DtScTPP6d">
            En annan allvarlig svaghet i den nya lagstiftningen är begränsningen
            av vilka myndigheter som får inrikta signalspaning. Det framgår
            inte heller hur myndigheter med strategiska uppgifter kan få information
            rapporterad till sig. Därmed riskerar myndigheter att stängas
            av från viktig information utan några uppenbara integritetsvinster.
            Någon konsekvensanalys av detta lämnar inte regeringen.
          </p>
          <p xml:id="i-7Qw7vfSKBvBZYVT6dYF5ht">
            Det är vidare oklart hur kontrollmyndigheten i efterhand ska
            kunna bevaka att allt gått rätt till och hur underrättelseskyldigheten
            ska fungera när det samtidigt föreligger en förstörelseskyldighet.
            Dessutom har FRA i sitt remissvar tydliggjort att myndigheten
            avser att använda undantaget i lagstiftningen, varvid underrättelseskyldigheten
            i praktiken riskerar att bli en innehållslös paragraf. Detta behöver
            också utredas vidare, tillsammans med behovet av skadestånd. Svensk
            signalspaning ska vara rättssäker. Europakonventionens principer
            ska gälla. Utredningen ska därför också syfta till att finna lösningar
            på Europakonventionens principer om bl.a. underrättelseskyldighet,
            och rätt till skadestånd ska hanteras i detta sammanhang.
          </p>
          <p xml:id="i-8YejxRYyoD1qX6dhVUaKCq">
            Det saknas också regler om att kontrollorganet ska rapportera
            om verksamheten till riksdagen. På grund av att Utredningen om
            underrättelseinhämtning för vissa polisiära behov inte är klar
            saknas även underlag för ställningstagande om effektivitetsvinst
            om kontrollmyndigheten skulle kunna vara densamma som säkerhets-
            och integritetsskyddsnämnden.
          </p>
          <p xml:id="i-Y9hYCaeCDmQv7k1qxyxQAP">
            Den dominerande orsaken till dessa svagheter och oklarheter är
            att tilläggen, både från återremitteringen den 18 juni 2008 och
            från de nya förslag som tillkommit den 25 september 2008, tagits
            fram i stor hast bakom lyckta dörrar. En så komplex lagstiftning,
            med långtgående konsekvenser för både rättssäkerhet och integritet,
            som påverkar våra grundlagsskyddade fri- och rättigheter, borde
            självklart ha beretts genom en parlamentariskt sammansatt offentlig
            utredning en utredning som skulle ha besvarat fundamentala frågor
            om behov, effektivitet, proportionalitet, rättssäkerhet och integritetsskydd.
            Dessa frågor är i grunden politiska avväganden, med tekniska och
            juridiska aspekter, inte tvärtom.
          </p>
          <p xml:id="i-EQEDV4kmJrxHJdtKB3yc2Y">
            Sverige behöver som ett militärt alliansfritt land en effektiv
            underrättelsetjänst. Signalspaning är då ett viktigt verktyg som
            behövs. Nya hot som senare års terroristdåd, spridning av massförstörelsevapen
            och IT-utvecklingen har gjort samhället mer sårbart, och tidig
            information är viktig för att kunna förebygga och förhindra sådana
            hot mot vårt land. Den avgörande frågan är dock på vilket sätt
            och i vilken omfattning som signalspaning ska få bedrivas. Behovet
            av effektiv underrättelseinhämtning kan inte rättfärdiga att man
            nonchalerar grundlagens principer om rätten till fri och skyddad
            kommunikation. Om underrättelsetjänsten ska kunna bibehålla folkets
            förtroende måste människors berättigade oro och obehag avseende
            intrång i deras privatsfär tas på allvar. Därför kräver vi att
            lagstiftningen rivs upp och att man tillsätter en parlamentarisk
            utredning.
          </p>
          <p xml:id="i-Q8T5GdeafvznkwrGVthfFd">
            Den parlamentariska utredningens uppgift bör vara att bedöma
            behovet av en lag utifrån hänsyn till integriteten, effektiviteten
            och proportionaliteten. Syftet måste vara att finna en teknisk-juridisk
            lösning som både tillgodoser behovet av underrättelsetjänst och
            medborgarnas rätt till integritet och rättssäkerhet.
          </p>
          <p xml:id="i-Vr8ByyyWi3A4vTfvmYTHg5">
            Vi menar slutligen att en utredning måste arbeta öppet för att
            åstadkomma en lag som har medborgarnas förtroende. Detta innebär
            en bred och öppen process som ger så många som möjligt möjlighet
            till insyn, påverkan och debatt från olika samhällsaktörer, allt
            från enskilda medborgare till organisationer.
          </p>
        </div>
        <div type="motSignatures">
          <list>
            <item xml:id="i-LsbxZfqXHD4AqyB9JrJVwh" who="i-GFJcxAB9fyzG2VN1HakscJ">
              Mona Sahlin (s)
            </item>
            <item xml:id="i-9ECrqK3YyW5yUuDFaD1djU" who="i-3S4u3rsmsb3bjgrsrZUU6Q">
              Anders Karlsson (s)
            </item>
            <item xml:id="i-R5z9iMSDrPeooC3EeJK1X3" who="i-9BUsH2Bn1bGihptNC5r7uq">
              Peter Eriksson (mp)
            </item>
            <item xml:id="i-216ZmuAHwucqKoGCzr5oZ2" who="i-2EZPhWWR7yHztg3zN2aNvh">
              Peter Rådberg (mp)
            </item>
            <item xml:id="i-CxcfmJ6AbmWqBF4eq6E5ob" who="i-HpwkrkkrFd1MRPixHrr8q1">
              Lars Ohly (v)
            </item>
            <item xml:id="i-4ruKf27JQiEbUR12M9P6g1" who="i-991obiMTz36s9V7z3YpuZk">
              Gunilla Wahlén (v)
            </item>
          </list>
        </div>
      </div>
    </body>
  </text>
</TEI>
