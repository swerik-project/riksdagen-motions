<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201617-KU-01928">
  <teiHeader>
    <fileDesc>
      <titleStmt>
        <title>Demokratisk förstärkning - på kort och lång sikt</title>
        <author corresp="i-Ev6Dx3pWj2WT32VGQpabaz">av Finn Bengtsson (M)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2016/17:1928 av Finn Bengtsson (M)</title>
          <idno type="rdwebb">H4021928</idno>
          <rs type="number">1928</rs>
          <orgName type="comitteeAbbreviation">KU</orgName>
          <ref type="dokument_url_text">http://data.riksdagen.se/dokument/H4021928/text</ref>
          <ref type="dokument_url_html">http://data.riksdagen.se/dokument/H4021928</ref>
          <ref type="dokumentstatus_url_xml">http://data.riksdagen.se/dokumentstatus/H4021928</ref>
          <ref type="docx">http://data.riksdagen.se/fil/C3857EA1-2749-4136-B60F-93BABC29B528</ref>
          <ref type="pdf">http://data.riksdagen.se/fil/808E1266-582B-4910-9351-21D835D98EAE</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-Ev6Dx3pWj2WT32VGQpabaz</idno>
            <name>Finn Bengtsson</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="committeeProcessing"/>
        <correspAction xml:id="i-YUSHm7ijJp1u9DZBgkvAoc" type="signed"/>
        <correspContext corresp="i-YUSHm7ijJp1u9DZBgkvAoc">
          <note type="signatory" corresp="i-Ev6Dx3pWj2WT32VGQpabaz"/>
        </correspContext>
        <correspAction xml:id="i-6QZhNqdg2jFeKajmrdcjG1" type="submitted">
          <date when="2016-10-05"/>
          <time when="10:13:44"/>
        </correspAction>
        <correspAction xml:id="i-UqvrSx9L5pG2dCpEQhmQH4" type="reviewed">
          <date when="2016-10-05"/>
          <time when="11:35:32"/>
        </correspAction>
        <correspAction xml:id="i-Vv5uwgZMd8ANz7p4fLBymB" type="referred">
          <date when="2016-10-14"/>
        </correspAction>
        <correspAction xml:id="i-7amVetX63xDb9ymHtqNAbZ" type="assigned">
          <date when="2018-03-01"/>
          <time when="15:56:27"/>
        </correspAction>
        <correspContext corresp="i-7amVetX63xDb9ymHtqNAbZ">
          <ref type="assignedTo">Konstitutionsutskottet</ref>
        </correspContext>
        <correspAction xml:id="i-6K24w7gFKgQuveuU9nmmj2" type="behandlas_i"/>
        <correspContext corresp="i-6K24w7gFKgQuveuU9nmmj2">
          <ref type="uppgift">2016/17:KU18</ref>
          <ref type="ref_dok_id">H401KU18</ref>
          <ref type="ref_dok_typ">bet</ref>
          <ref type="ref_dok_rm">2016/17</ref>
          <ref type="ref_dok_bet">KU18</ref>
          <ref type="ref_dok_titel">Riksdagens arbetsformer</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-YaYWTMX8NVUHjRmrjQMqHg" type="motHeader">
        <div xml:id="i-6mKknhAQsLwAaZd8a8YzSz" type="motTitle">
          Motion till riksdagen 2016/17:1928 av Finn Bengtsson (M) Demokratisk
          förstärkning – på kort och lång sikt
        </div>
      </div>
      <div xml:id="i-GJefyW3Zdx9GJFyiMbz33x" type="motBody">
        <div xml:id="i-QSkW51N8vfeXxtd2vHtYn4" type="motProposal" subtype="förslag">
          <head xml:id="i-StmxesLzjyNvZZk7DbhqGH">
            Förslag till riksdagsbeslut
          </head>
          <list xml:id="i-SgMaNABBJSwNjKEUQbMauW">
            <item xml:id="i-SdeyUEY5kNWDb1ez3jgm8n" sortKey="Yrkande 1">
              Riksdagen ställer sig bakom det som anförs i motionen om ett
              arbete för en demokratisk förstärkning inom det rådande systemet
              och tillkännager detta för regeringen.
            </item>
          </list>
        </div>
        <div xml:id="i-8a99U5eEmbwxwaumzBVsHP" type="motContent">
          <head xml:id="i-6p2h7J29dvVKGnmTTse3zM" type="h2">
            Bakgrund
          </head>
          <p xml:id="i-Sp6j78BkXKyjc6t1BpfHUy">
            I Sverige togs det senaste genomgripande steget för en demokratisk
            utveckling för ungefär ett sekel sedan. Då infördes allmän rösträtt
            och en parlamentarism utan monarkins politiska makt tillskapades.
            Sedan dess har inga större förändringar i syfte att försvara och
            påtagligt stärka demokratin gjorts, trots att en ständigt föränderlig
            värld kräver en sådan vaksamhet av varje demokratisk land och
            Sverige utgör här inget undantag.
          </p>
          <p xml:id="i-MrhnJPB9mSg837GHYFCVJT">
            Riksdagen – Sveriges parlament – tillhör medborgarna. Det är
            medborgarna som äger riksdagen och det är medborgarna som är uppdragsgivare.
            Ingen annan. Inte partierna, inte regeringen. Riksdagen är medborgarnas
            och riksdagens ledamöter ska företräda sina väljare och därmed
            aldrig under tvång och mot den egna viljan, vare sig denna skulle
            ske formellt eller ta sig uttryck genom otillbörlig påverkan underställa
            sig parti eller regering under verkställandet av sina uppdrag.
            Riksdagens ledamöter är ”valda ombud för Sveriges folk”. Det är
            därför viktigt att alla ledamöter tjänstgör i riksdagen på samma
            villkor.
          </p>
          <p xml:id="i-UeWMLhRzbmqfAkajW2jUyh">
            Men den offentliga makten har genom alltmer toppstyrda politiska
            organisationer skapat ”partieliter” som successivt urholkat makten
            för de folkvalda. För ledamöter tillhörande partier i regeringsställning
            har det faktum att regeringen är underställd riksdagen spegelvänts.
            I praktiken är det regeringen som är överställd riksdagen. Med
            idéer från partieliterna, som exempelvis den så kallade Decemberöverenskommelsen,
            har även detta förhållande smugit sig in i partier i opposition
            även om en svag minoritetsregering föreligger som är fallet idag.
            Detta är ett oacceptabelt förhållande, och jag ser därför många
            möjligheter, både på kort och på lång sikt, att stärka den svenska
            valmanskårens rättigheter och parlamentarismens goda idé enligt
            grundlagens intentioner.
          </p>
          <p xml:id="i-SYTv9s1axJScVaMFBGBAKA">
            Förslagen på kort sikt inom ramen för den rådande ordningen fokuserar
            i första hand på förslag till ökad maktdelning och ökat genuint
            inslag för folkstyret. Då måste såväl de enskilda partiernas som
            riksdagsgruppernas funktionssätt förändras. På längre sikt handlar
            det om att se över de konstitutionella ramarna, vilket kommer
            att kräva grundlagsändringar. Men sammantaget leder sådana förslag
            till förändringar att vi kan överföra politisk makt från partielitens
            frälse idag till väljarna i morgon, även under mellanvalsperioderna.
          </p>
          <head xml:id="i-KaoaTBNeS56vfHvTDqUFaD" type="h2">
            Motivering
          </head>
          <p xml:id="i-BpjDgiEe6emQWreiMjLGvb">
            Jag föreslår i denna ambition att några förändringar som bör
            övervägas och som kan ske inom befintlig struktur utan krav på
            grundlagsändringar. Tillsammans skulle dessa förändringar stärka
            riksdagens, de folkvaldas och partimedlemmarnas makt.
          </p>
          <p xml:id="i-VD7knebFot6SLR3KVN7Pxo">
            Ett offentligt partistöd har ansetts vara av stor vikt för demokratin.
            Detta för att det ger de politiska partierna likvärdiga ekonomiska
            förutsättningar och en möjlighet att verka på lång sikt utan att
            vara helt beroende av olika och osäkra bidragsgivare. Stödet från
            staten och riksdagen är idag den största inkomstkällan för partier
            på riksnivå. Men de skattemedel som på så vis utgår som stöd till
            politisk verksamhet har varit en återkommande fråga i form av
            hur detta ska utformas. Utgångspunkten i denna diskussion bör
            vara hur stödet får en så demokratisk förankring som det rätteligen
            ska åtnjuta. Senast har frågan aktualiserats i 2014 års Demokratiutredning
            (SOU 2016:5 ”Låt fler forma framtiden!”), där det framgår att
            utredningen föreslår en översyn av partistödet för att bland annat
            säkerställa en åtskillnad mellan det stöd som avser partiarbete
            och det som avser riksdagsarbete. Idag är detta stöd i huvudsak
            inriktat på att förvaltas av partikanslierna i riksdagen och centralt
            i partiorganisationen och därför alltför långt borta från de enskilda
            folkvalda riksdagsledamöterna och de lokala partiorganisationerna
            och deras medlemmar. Jag välkomnar därför den översyn av partistödets
            utformning som Demokratiutredningen föreslår och önskar att utskottet
            med bifall till denna motion ger regeringen det tillkänna.
          </p>
          <p xml:id="i-L7w6SYXWKoHv4eiYbC8j8q">
            Jag föreslår vidare att följande konkreta åtgärder övervägs i
            linje med en sådan översyn:
          </p>
          <p xml:id="i-V5wsitXntsDcW8AhjHP5pW">
            Tidigare har partistöd utgått från medlemsantal. Numera baserar
            sig detta på valresultat. Detta är mycket olyckligt för själva
            kärnan i politiken. Partierna får inte rätt incitament till att
            bygga upp en medlemstung organisation med stort medlemsinflytande
            för politikens innehåll och utformning. Det lönar sig helt enkelt
            inte ekonomiskt. Men det gör det däremot om man syftar till att
            röstmaximera i ett val, oavsett om politiken från partiet riskerar
            att bli opportunistisk istället för idéburen inför väljarna. Jag
            föreslår därför att lagen ses över för att finna en lämplig mix
            mellan partiets förmåga att vinna val och vinna medlemmar. I samband
            med en sådan översyn bör även kravet på öppen redovisning av partiernas
            ekonomi skärpas så att denna i princip blir transparent för var
            och en skattebetalare ner till sista kronan. Den lag som bör ses
            över mot denna bakgrund är lagen (1972:625) om statligt stöd till
            politiska partier.
          </p>
          <p xml:id="i-GpmB1HpA5dfYrVfgaUGJ5D">
            Riksdagens partigrupper får ekonomiskt stöd för politiska sekreterare
            åt riksdagens ledamöter samt riksdagsledamöternas utrikes resor.
            Stödet regleras i lag och för anställning av politiska sekreterare
            är det för närvarande 59 300 kronor per månad och sekreterare.
            Partierna är berättigade till en sekreterare per mandat, men resursen
            följer inte naturligt varje enskilt mandat. Partierna har eget
            arbetsgivaransvar för de politiska sekreterarna och beloppet disponeras
            självständigt av partierna.
          </p>
          <p xml:id="i-F4Po8yiJevBinmLg1DFoG">
            Den rådande ordningen har lett till att partiernas kanslier långt
            vidare än de enskilda riksdagsledamöterna förfogar över och fördelar
            dessa resurser olika bland ledamöterna. Detta är i sig olyckligt,
            då varje mandat i riksdagen ska betraktas som likvärdigt och ha
            likvärdiga förutsättningar för att arbeta och agera. Vill partierna
            göra andra prioriteringar till de ledamöter som representerar
            partiet, så bör det göras med andra resurser än de som med skattemedel
            är avsatta för detta. Jag föreslår därför att man bör överväga
            att låta varje enskilt mandat som grundprincip ha en sekreterarresurs
            att tillgå. Att arbetsgivaransvaret för detta tillhör riksdagsförvaltningen
            och inte partikanslierna, men att ledamöterna i samråd med partiet
            de företräder föreslår vilka personer som politiska sekreterare
            som Riksdagsförvaltningen bör anställa. Den lag som bör ses över
            i detta syfte är lag (1999:1209) om stöd till riksdagsledamöternas
            och partigruppernas arbete i riksdagen.
          </p>
          <p xml:id="i-4NC3sHYw3PuMfLBj8N6QEx">
            Överväg att låta det statliga partistödet gå till de lokala istället
            för till de centrala partiorganisationerna, tvärtom mot hur systemet
            fördelar resurserna idag alltså. Detta gör att organisationerna
            som medlemmarna befinner sig i får makten i en decentraliserad
            process som kommer att vitalisera det politiska engagemanget.
            Förmodligen är detta nödvändigt för att motverka den förlust av
            en miljon medlemmar i de politiska partierna i Sverige som skett
            sedan 1980. En sådan reform skulle också medföra det goda att
            alla politiska tjänstemännen kommer närmare medlemsorganisationen
            genom att de senare i princip övertar arbetsgivaransvaret för
            de förra. Den lag som bör ses över mot denna bakgrund är lagen
            (1972:625) om statligt stöd till politiska partier.
          </p>
          <p xml:id="i-DBEy8HmHbdMdFjFHo3tgqy">
            I syfte att stärka riksdagsgruppernas makt på bekostnad av partiernas
            tendens till toppstyrning av de invalda riksdagsledamöterna bör
            man överväga att författningsreglera riksdagsgrupperna till att
            utgöra en egen juridisk person. Frågeställningen har varit aktuell
            i bland annat tidigare utredningar, då denna ordning är den vanliga
            i flertalet av oss närstående länder i Europa. Dock har inget
            hänt i denna viktiga fråga för att kunna öka demokratin internt
            i en partigrupp i riksdagen. I samband med en sådan översyn bör
            även i denna författning tydliggöras om att ett voteringsförfarande
            inom partigruppen ska vara det normala för att fastslå en partiåsikt
            så att denna är transparent förankrad bland ledamöterna. Vidare
            bör en sådan översyn leda till att ledaren för riksdagsgruppen
            väljs av ledamöterna i en sluten omröstning. Så är inte fallet
            idag, utan detta mandat går per automatik till partiledningen
            att avgöra. Som egen juridisk person får också riksdagsgruppen
            möjlighet till en bättre demokratisk process för att besluta om
            exempelvis utnämningar till riksdagens utskott, andra riksdagsorgan
            samt till positioner i andra organisationer som är förknippade
            med riksdagsmandatet.
          </p>
          <p xml:id="i-KnWSPk8cYUx1ieAcstsohH">
            Sammantaget är jag övertygad om att en översyn på ovan nämnda
            punkter kan stärka riksdagens, de folkvaldas och partimedlemmarnas
            makt. Detta skulle vara ett välkommet inslag i att inom befintliga
            ramar för lag- och författningsändringar som riksdagen kan besluta
            om också stärka demokratin i landet, både på kort men också på
            längre sikt.
          </p>
          <p xml:id="i-3NxLmLk1wiHf8sgQnvqSu3">
            Till stöd för faktainnehållet och som inspiration för denna motion,
            och för den som vill fördjupa sig ytterligare i de frågeställningar
            som denna motion lyfter, vill jag hänvisa till tre källor: 1)
            en rapport 2016-02-18 av riksdagens utredningstjänst (RUT) med
            Dnr 2016:93, 2) Knapptryckarkompaniet, kap. 11. En konstitution
            för framtiden (Anne-Marie Pålsson, Atlantis Bokförlag AB, Stockholm,
            2011) och en tidigare utredning på uppdrag av riksdagsstyrelsen
            (2007/08:URF1) utförd av professor Gullan Gidlund och fil.dr.
            Anna-Karin Frid med titeln: ”Inflytande över stöd till riksdagsledamöterna
            och partigruppernas arbete i riksdagen.”
          </p>
        </div>
        <div xml:id="i-SoPkrbUsbedPDYNbLqwgjX" type="signatureBlock">
          <list xml:id="i-VKHbxRnhsUSdyoEZBcF9qt">
            <item xml:id="i-BBtCnBLx74n9rB7B2Xrrwe" who="i-Ev6Dx3pWj2WT32VGQpabaz" type="signature">
              Finn Bengtsson (M)
            </item>
          </list>
        </div>
      </div>
    </body>
  </text>
</TEI>
