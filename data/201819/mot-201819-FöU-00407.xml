<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201819-FöU-00407">
  <teiHeader>
    <fileDesc>
      <titleStmt>
        <title>Barns rättigheter och skydd i krig och konflikt</title>
        <author corresp="i-6CAgZyR6FvVqYZHQfCw5HJ">av Hanna Gunnarsson m.fl. (V)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2018/19:407 av Hanna Gunnarsson m.fl. (V)</title>
          <idno type="rdwebb">H602407</idno>
          <rs type="number">407</rs>
          <orgName type="comitteeAbbreviation">FöU</orgName>
          <ref type="dokument_url_text">http://data.riksdagen.se/dokument/H602407/text</ref>
          <ref type="dokument_url_html">http://data.riksdagen.se/dokument/H602407</ref>
          <ref type="dokumentstatus_url_xml">http://data.riksdagen.se/dokumentstatus/H602407</ref>
          <ref type="docx">http://data.riksdagen.se/fil/66784D28-522C-4F24-8C11-8A6316272501</ref>
          <ref type="pdf">http://data.riksdagen.se/fil/AF20BBF6-EECE-4BD8-9990-20ED108360E1</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-6CAgZyR6FvVqYZHQfCw5HJ</idno>
            <name>Hanna Gunnarsson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-Srv2XCR7hGVyZ66wLkW6ad</idno>
            <name>Lorena Delgado Varas</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-HNw1w34Sd2tGfFnWtdrzZb</idno>
            <name>Jens Holm</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-7EGhEVdWhirq9oiHvVcrQR</idno>
            <name>Lotta Johnsson Fornarve</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-548HUVvKe8n48M3pQmFeUC</idno>
            <name>Amineh Kakabaveh</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-JZgLiagTc1Uwgw1yzLWrSS</idno>
            <name>Birger Lahti</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-CgLZxiLTqtr669ULBLHcuK</idno>
            <name>Yasmine Posio</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-KNRqa17M8avm4WSafSQiUy</idno>
            <name>Elin Segerlind</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-HG8uLqLT7SnwSx5YRobkVr</idno>
            <name>Håkan Svenneling</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-VmxhthpYqrYRx4PLaBL32e" type="signed"/>
        <correspContext corresp="i-VmxhthpYqrYRx4PLaBL32e">
          <note type="signatory" corresp="i-6CAgZyR6FvVqYZHQfCw5HJ"/>
          <note type="signatory" corresp="i-Srv2XCR7hGVyZ66wLkW6ad"/>
          <note type="signatory" corresp="i-HNw1w34Sd2tGfFnWtdrzZb"/>
          <note type="signatory" corresp="i-7EGhEVdWhirq9oiHvVcrQR"/>
          <note type="signatory" corresp="i-548HUVvKe8n48M3pQmFeUC"/>
          <note type="signatory" corresp="i-JZgLiagTc1Uwgw1yzLWrSS"/>
          <note type="signatory" corresp="i-CgLZxiLTqtr669ULBLHcuK"/>
          <note type="signatory" corresp="i-KNRqa17M8avm4WSafSQiUy"/>
          <note type="signatory" corresp="i-HG8uLqLT7SnwSx5YRobkVr"/>
        </correspContext>
        <correspAction type="submitted" xml:id="i-Lxmn5XD2Sf1wCsLUis5brm">
          <date when="2018-11-16"/>
          <time when="11:08:55"/>
        </correspAction>
        <correspAction type="reviewed" xml:id="i-VxMMxXbou4ATeQqGF3uUwu">
          <date when="2018-11-16"/>
          <time when="12:51:11"/>
        </correspAction>
        <correspAction type="referred" xml:id="i-UxpZxmSNH33GdcvTdgNAhL">
          <date when="2018-12-05"/>
        </correspAction>
        <correspAction type="assigned" xml:id="i-6aruqP66DmkfbguxzYgU7j">
          <date when="2019-06-19"/>
          <time when="13:16:07"/>
        </correspAction>
        <correspContext corresp="i-6aruqP66DmkfbguxzYgU7j">
          <ref type="assignedTo">Försvarsutskottet</ref>
        </correspContext>
        <correspAction type="behandlas_i" xml:id="i-LiAag1HVcN6t3RU4GWU4zT"/>
        <correspContext corresp="i-LiAag1HVcN6t3RU4GWU4zT">
          <ref type="uppgift">2018/19:UU12</ref>
          <ref type="ref_dok_id">H601UU12</ref>
          <ref type="ref_dok_typ">bet</ref>
          <ref type="ref_dok_rm">2018/19</ref>
          <ref type="ref_dok_bet">UU12</ref>
          <ref type="ref_dok_titel">Säkerhetspolitik</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-A3Te3vttff1a5x2jybMt8v"/>
        <correspContext corresp="i-A3Te3vttff1a5x2jybMt8v">
          <ref type="uppgift">2018/19:FöU8</ref>
          <ref type="ref_dok_id">H601FöU8</ref>
          <ref type="ref_dok_typ">bet</ref>
          <ref type="ref_dok_rm">2018/19</ref>
          <ref type="ref_dok_bet">FöU8</ref>
          <ref type="ref_dok_titel">Vissa frågor om Försvarsmaktens personal</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-97WJb4fkL2PBoN9zqpR4jK"/>
        <correspContext corresp="i-97WJb4fkL2PBoN9zqpR4jK">
          <ref type="uppgift">2018/19:UU8</ref>
          <ref type="ref_dok_id">H601UU8</ref>
          <ref type="ref_dok_typ">bet</ref>
          <ref type="ref_dok_rm">2018/19</ref>
          <ref type="ref_dok_bet">UU8</ref>
          <ref type="ref_dok_titel">Sveriges medlemskap i FN:s säkerhetsråd 2017-2018</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">Motion till riksdagen 2018/19:407 av Hanna Gunnarsson m.fl. (V) Barns rättigheter och skydd i krig och konflikt</div>
      </div>
      <div type="motBody">
        <div type="motProposal" subtype="förslag">
          <head xml:id="i-ArpW1qasoBSTGkoESZKBHn">
            1 Förslag till riksdagsbeslut
          </head>
          <list style="ol">
            <item xml:id="i-NKUPYbjqr9raenxGjwMLEu">
              Riksdagen ställer sig bakom det som anförs i motionen om att
              regeringen bör uppdra åt Försvarsmakten att tillgodose att alla
              svenska medarbetare som deltar i internationella insatser får
              utbildning inom skydd av barn och inom frågor som rör barns rättigheter
              i enlighet med internationell humanitär rätt och tillkännager
              detta för regeringen.
            </item>
            <item xml:id="i-4XUssydfeqaMJTbhMgkYt7">
              Riksdagen ställer sig bakom det som anförs i motionen om att
              Sverige bör arbeta för att alla internationella insatser inkluderar
              barnskyddsrådgivare och tillkännager detta för regeringen.
            </item>
            <item xml:id="i-76a346rh7LhTfij5HduLKm">
              Riksdagen ställer sig bakom det som anförs i motionen om att
              regeringen bör återkomma med en handlingsplan i syfte att konkretisera
              hur Safe Schools Declaration ska implementeras i Försvarsmaktens
              arbete och hur Sverige inom ramen för internationella insatser
              kan arbeta för att deklarationens riktlinjer förverkligas, och
              detta tillkännager riksdagen för regeringen.
            </item>
            <item xml:id="i-8Wsybb9HRGEELZ7tqPKqrn">
              Riksdagen ställer sig bakom det som anförs i motionen om att
              regeringen bör uppdra åt Försvarsmakten att tillgodose att alla
              svenska medarbetare som deltar i internationella insatser får
              utbildning i syfte att upptäcka och skydda barn mot sexuell exploatering
              och tillkännager detta för regeringen.
            </item>
            <item xml:id="i-7CPXVjWFbzVCtPCJpXgZjT">
              Riksdagen ställer sig bakom det som anförs i motionen om att
              regeringen i kontakt med berörda myndigheter bör säkerställa att
              det finns tillgänglig information och nödvändiga rutiner för att
              möjliggöra uppgiftslämnande gällande sexuellt våld, sexuella trakasserier
              eller liknande missförhållanden för anställda inom Försvarsmakten
              oavsett arbetsplats och tillkännager detta för regeringen.
            </item>
            <item xml:id="i-WGhKnHFdmARH1muVNRTbBo">
              Riksdagen ställer sig bakom det som anförs i motionen om att
              regeringen bör uppdra åt Försvarsmakten att tillgodose att alla
              svenska soldater och officerare som ingår i internationella insatser
              får nödvändig teoretisk såväl som praktisk utbildning i att hantera
              eventuell konfrontation med barnsoldater i enlighet med internationell
              humanitär rätt och tillkännager detta för regeringen.
            </item>
            <item xml:id="i-LQfeUm9FYMumgskYpx1X9B">
              Riksdagen ställer sig bakom det som anförs i motionen om att
              Sverige bör utöva påtryckningar internationellt, bilateralt såväl
              som multilateralt, för att stoppa all användning av barnsoldater
              och för införande av och stöd till program för återanpassning
              och tillkännager detta för regeringen.
            </item>
          </list>
        </div>
        <div type="motContent">
          <head type="h1" xml:id="i-UmuWVnHGiyVc1d15j6TwHy">
            2 Rätten att få vara barn
          </head>
          <p xml:id="i-HRRavdXaz3gKbGtKiwr31D">
            Vart sjätte barn i världen lever i dag i områden som påverkas
            av krig. I och med den globala urbaniseringen har krig och konflikter
            i högre utsträckning flyttats in i städerna. Enligt Rädda Barnens
            rapport The War on Children från 2018 är det fler barn än någonsin,
            minst 357 miljoner, som drabbas. Jämfört med början av 1990-talet
            är det 75 procent fler barn som i dag lever i nära anslutning
            till en väpnad konflikt.
          </p>
          <p xml:id="i-4mWw7eHmL7W9sM9VyXUDZm">
            De farligaste länderna att leva i som barn är Syrien, Afghanistan,
            Somalia och Jemen – länder som präglats av brutala krig under
            lång tid. Men inte heller i länder som México, Filippinerna och
            Myanmar garanteras barn sina fullständiga rättigheter. Krig och
            konflikter slår också hårt mot alla de barn som tvingas på flykt,
            ensamma eller tillsammans med sina familjer. Enligt Rädda Barnen
            pekar många mätvärden på att barn i konflikter är mer utsatta
            nu än vad de varit under de senaste 20 åren.
          </p>
          <p xml:id="i-gjhGecH4VCMvxphbq5r2Q">
            I en konfliktsituation är barn särskilt sårbara. De har begränsade
            möjligheter att föra sin egen talan och ges sällan utrymme kring
            förhandlingsborden. Ofta ses barns säkerhet som en icke-fråga
            och en fråga som kan skjutas fram för att hanteras när konflikten
            är över.
          </p>
          <p xml:id="i-2pbqGzKu6pqQvDqEw3qdEQ">
            Barn i krig utgör både en direkt måltavla och en indirekt sådan.
            Barn drabbas naturligtvis av krigets fasor så som det drabbar
            alla civila, men barn är också särskilt utsatta just för att de
            är barn. Det kan t.ex. handla om att bli offer för tvångsrekrytering
            och tvångsarbete eller om att utsättas för sexuella övergrepp
            och tvångsäktenskap. FN:s årliga rapport från Secretary General
            on Children and Armed Conflict (CAAC) beskriver hur attacker mot
            barn kan ske i syfte att orsaka största möjliga känslomässiga
            skada eller med målet att helt utrota nästa generation av en etnisk
            eller religiös grupp.
          </p>
          <p xml:id="i-TSz5SFKyyvztmAiPwnc1qT">
            Den sociala utsattheten är särskilt stor för minderåriga. Sjukdomar,
            brist på rent vatten och svält slår hårt mot barn och i krig förvägras
            också många barn grundläggande rättigheter som att få gå i skolan
            eller möjlighet att leka. Det betyder att barns skyddsbehov såväl
            som de särskilda omständigheterna ser annorlunda ut än för vuxna.
          </p>
          <p xml:id="i-XSQ5sHEsxUrXJFmco354xW">
            Det finns en rad internationella konventioner och överenskommelser
            i syfte att skydda barn och unga. Tyvärr är det långt ifrån alltid
            de följs. Det finns också svårigheter med att upprätthålla mänskliga
            rättigheter i länder eller regioner som saknar fungerande rättsväsende.
          </p>
          <p xml:id="i-4Ek74W2CDD2FPxVsed1Ldw">
            I år är det 18 år sedan Sverige ratificerade FN:s konvention
            om barnets rättigheter, den s.k. barnkonventionen. I juni röstade
            också riksdagen för att konventionen ska bli svensk lag. Sverige
            ska vara ett land som aktivt tar ställning för barns rättigheter
            nationellt såväl som internationellt. Men för att mänskliga rättigheter
            ska upprätthållas även under svåra omständigheter krävs också
            ett aktivt arbete på alla nivåer.
          </p>
          <p xml:id="i-4oCB2DZFEGNdHLTSuQ3qS5">
            Sverige leder just nu den arbetsgrupp i FN:s säkerhetsråd som
            strävar efter att skydda barn som drabbas av konflikt och deras
            rättigheter. Det är bra och ett viktigt arbete som bör prioriteras.
            Det är angeläget att arbetet omfattar alla instanser som kommer
            i kontakt med barn som lever eller har levt i krig och konflikt.
            Det gäller på hemmaplan såväl som vid internationella insatser
            och samarbeten.
          </p>
          <p xml:id="i-L8tQMDam4XXuMi7HxYgnLK">
            Som deltagare i internationella insatser har Försvarsmakten unika
            förutsättningar för att stödja arbetet med att skydda barn i krig
            och konflikt. I den här motionen presenterar vi därför ett antal
            förslag som i huvudsak rör just Försvarsmaktens verksamhetsfält.
            Vi vill dock understryka vikten av att arbetet måste omfatta betydligt
            fler instanser och vara ett sektorövergripande arbete. Internationella
            samarbeten för nedrustning, en utvidgad rätt till familjeåterförening
            och ett totalstopp för vapenexport till diktaturer eller krigförande
            länder är bara några exempel på andra viktiga åtgärder för att
            skydda barn i krig och konflikt.
          </p>
          <p xml:id="i-ErqKQaZU5ni1FapVSABuiG">
            Det absolut viktigaste arbetet för att trygga barns säkerhet
            är att se till att krig och konflikt inte uppstår. De traditionella
            instrumenten för att skapa säkerhet – militär maktbalans och avskräckning
            – är alltför trubbiga för att hantera de många utmaningarna. För
            att möta dagens säkerhetsproblem krävs därför en bredare syn på
            vad säkerhet är och vem den är till för. En stark tonvikt måste
            läggas på att förebygga att motsättningar eskalerar till väpnad
            konflikt. Vänsterpartiet menar att en framgångsrik säkerhetspolitik
            måste grunda sig i begreppet mänsklig säkerhet och spänna över
            ett brett fält. Förutom militära instrument måste exempelvis fattigdomsbekämpning,
            klimatåtgärder och åtgärder för jämlikhet inkluderas, såväl som
            konflikthantering och diplomatiska insatser. Se även våra motioner
            En aktiv freds- och säkerhetspolitik (2016/17:159) och En feministisk
            säkerhetspolitik (2017/18:532).
          </p>
          <p xml:id="i-SH5zGpUmMGsqXsRq3jSZKp">
            I många länder och regioner är en stor andel av invånarna barn
            och unga. Det gäller framför allt i de allra fattigaste länderna.
            Trots att barn utgör en tredjedel av världens befolkning, utgör
            de hälften av alla människor som lever i extrem fattigdom. Många
            tvingas klara sig själva med mycket knappa resurser. Att barn
            och unga ges inflytande över sin egen framtid är avgörande för
            en stabil fredsprocess och helt nödvändigt för att uppnå målen
            i Agenda 2030, t.ex. mål 16 som handlar om att främja fredliga
            och inkluderande samhällen för hållbar utveckling. Det är viktigt
            att komma ihåg att barns skyddsbehov är stora även i återuppbyggnadsskedet
            av ett land.
          </p>
          <p xml:id="i-D3gp9CfLqpw3caNzYNdTDd">
            Tidigare i år antog ett enhälligt säkerhetsråd i FN resolution
            2419 om unga, fred och säkerhet. Resolutionen förtydligar ungas
            roll i att bygga fred och säkerhet. Att det var Sverige som tillsammans
            med Peru tog fram resolutionen är glädjande. Det förpliktigar
            dock till ett aktivt arbete även i praktiken.
          </p>
          <head type="h1" xml:id="i-NV262TzwxDTvtJpXy3fxK3">
            3 Rätten till skydd och omvårdnad
          </head>
          <p xml:id="i-DETUBnrVEKTPhZ3iV3Ldyz">
            ”Barn ska skyddas mot krig och inget barn får användas som soldat.”
            Så lyder barnkonventionens 38:e paragraf. Att barn ska skyddas
            från krigets fasor torde vara en självklarhet. I verkligheten
            är det just barn som drabbas allra hårdast. För ett barn som lever
            i krig eller konflikt sätts den personliga säkerheten på spel,
            liksom rätten till utbildning och möjligheten att skapa sig en
            framtid.
          </p>
          <p xml:id="i-DiPaGyqa4pmE8frGxSF49f">
            Enligt barnkonventionen ska konventionsstaterna ”i enlighet med
            sina åtaganden enligt internationell humanitär rätt att skydda
            civilbefolkningen i väpnade konflikter vidta alla tänkbara åtgärder
            för att säkerställa skydd och vård av barn som berörs av en väpnad
            konflikt.”
          </p>
          <p xml:id="i-VEh1e1Q4unY1mhqjB6X46f">
            Villkoren för krig och konflikter ändras med tiden. Vad som tidigare
            betraktades som säkra områden, som skolor och sjukhus, utsätts
            i allt högre utsträckning för attacker. De exakta siffrorna är
            mycket osäkra men det är tydligt att en kraftig ökning vad gäller
            attacker mot just skolor och sjukhus har skett det senaste decenniet.
            Samtidigt har antalet barn som dödats eller lemlästats ökat drastiskt
            under samma tid.
          </p>
          <p xml:id="i-58AMg2umSZwsJK7efbHDap">
            Enligt Unicef saknar 27 miljoner barn skolgång som en direkt
            orsak av krig eller konflikt. Orsakerna kan t.ex. vara att föräldrarna
            inte vågar skicka iväg sina barn, att man tvingats fly eller att
            skolan bombats sönder. Eller helt enkelt att man inte längre har
            råd att betala nödvändiga kostnader. Men det kan också handla
            om att barn blir tvungna att hjälpa till med familjens försörjning,
            vilket resulterar i en bristfällig eller utebliven skolgång.
          </p>
          <p xml:id="i-2HWAj66nM1ufYkonF3dHTX">
            Rädda Barnens analys av tidigare CAAC-rapporter visar att förhindrandet
            av humanitär närvaro i konflikter ökat med 1 500 procent sedan
            2010. Över tusen incidenter rapporterades bara under 2016. Det
            innebär naturligtvis stora svårigheter för alla civila men bristen
            på mat och vatten, mediciner, vaccin, varma kläder och andra basvaror
            slår framför allt mot de grupper som redan har det svårast, inte
            minst barn och unga.
          </p>
          <p xml:id="i-DsQrqbk5M4o6U1AHfrQ7Fx">
            Att förlora sina föräldrar och sin familj i en krigssituation
            kan vara förödande. Förutom den känslomässiga förlusten det innebär
            löper ett barn utan föräldrar större risk för övergrepp eller
            tvångsrekrytering. Att tvingas klara sig på egen hand omöjliggör
            också rätten att få vara barn och att få lära sig och utvecklas
            i sin egen takt och på sina egna villkor. Att gå i skolan och
            leka blir lyx när arbete blir det enda sättet att överleva.
          </p>
          <p xml:id="i-Q55H2uP8WqS7Q9gsqJ5oBf">
            Den svenska försvarsmakten har ett unikt uppdrag i att arbeta
            fredsfrämjande runt om i världen. Genom sitt konkreta arbete har
            man alldeles särskilda förutsättningar att nå såväl civilbefolkning
            som politiska och religiösa ledare, rebellgrupper och andra länders
            styrkor. Ansvaret för att ta barns skyddsbehov på största allvar
            stannar inte vid den egna organisationen. Det bör också vara ett
            prioriterat område i samverkan med andra.
          </p>
          <p xml:id="i-XwPA4nhfujKT3pSdB3xV8T">
            Regeringen bör uppdra åt Försvarsmakten att tillgodose att alla
            svenska medarbetare som deltar i internationella insatser får
            utbildning inom skydd av barn och inom frågor som rör barns rättigheter
            i enlighet med internationell humanitär rätt. Detta bör riksdagen
            ställa sig bakom och ge regeringen till känna.
          </p>
          <p xml:id="i-5pUwWywBBs5ycA8JCCHjLi">
            Sverige bör även arbeta för att alla internationella insatser
            inkluderar barnskydds­rådgivare. Detta bör riksdagen ställa sig
            bakom och ge regeringen till känna.
          </p>
          <p xml:id="i-GUffg4UygLGKQNzBkj9CM">
            Regeringen bör återkomma med en handlingsplan i syfte att konkretisera
            hur Safe Schools Declaration ska implementeras i Försvarsmaktens
            arbete och hur Sverige inom ramen för internationella insatser
            kan arbeta för att deklarationens riktlinjer förverkligas. Detta
            bör riksdagen ställa sig bakom och ge regeringen till känna.
          </p>
          <head type="h2" xml:id="i-XaYJPetYRdskMKqyQs3EWJ">
            3.1 Sexuellt våld och SRHR
          </head>
          <p xml:id="i-L9jky4nr4oN1ChdCxudz1V">
            Frågor som rör kvinnors och flickors kroppar betraktas alltför
            sällan som en säkerhetsfråga. Brist på makt, inflytande och rörelsefrihet,
            brist på sexuell och reproduktiv hälsa och rättigheter, samt mäns
            våld mot kvinnor måste i högre grad betraktas som säkerhetspolitiska
            angelägenheter.
          </p>
          <p xml:id="i-QcHCtqATFURT5cP6HyRc3M">
            I dag är mödradödlighet en av de vanligaste dödsorsakerna för
            flickor mellan 15 och 19 år i låg- och medelinkomstländer. Enligt
            Unicef gifts 12 miljoner flickor bort varje år, någonting som
            ökar vid väpnade konflikter, vilket märks i t.ex. Syrien. Den
            främsta orsaken är fattigdom men en felaktig uppfattning är också
            att flickor kan skyddas från våld och sexuella övergrepp genom
            ett giftermål. I själva verket är det dock tvärtom. Inte sällan
            utsätts bortgifta flickor för övergrepp och isolering av sin man.
            Det kan också vara så att föräldrar luras att sälja sin dotter
            till prostitution och trafficking. Enligt en rapport från den
            franska organisationen The Scelles Foundation 2012 är så många
            som 75 procent av alla som befinner sig i prostitution mellan
            13 och 25 år.
          </p>
          <p xml:id="i-7TYAGjnGguSWX7gB4JoLvg">
            Sexuellt våld används också som ett vapen och en militär strategi
            i krig och väpnade konflikter. Trupper och rebellgrupper som passerar
            byar kan våldta eller tillfångata kvinnor och flickor och ibland
            även pojkar för sexuellt slaveri. Rädslan för övergrepp begränsar
            kvinnors och flickors livsutrymme, och begränsningar i det offentliga
            utrymmet gör det t.ex. svårare att upprätthålla en normal skolgång.
            Särskilt utsatta är de barn som tillhör någon minoritet.
          </p>
          <p xml:id="i-Uy2mWarShhVziBDx7txsUE">
            Det finns naturligtvis internationella överenskommelser mot de
            fruktansvärda brott sexuell exploatering av barn innebär, inte
            minst barnkonventionens 34:e artikel och FN:s resolution 1820.
            Sverige ska vara ett land som arbetar aktivt för att alla barns
            rätt till sin egen kropp ska gälla även i krig och konflikter.
            Regeringen bör därför uppdra åt Försvarsmakten att tillgodose
            att alla svenska medarbetare som deltar i internationella insatser
            får utbildning i syfte att upptäcka och skydda barn mot sexuell
            exploatering. Detta bör riksdagen ställa sig bakom och ge regeringen
            till känna.
          </p>
          <p xml:id="i-HqUXRChSLhoxVPhf88pgBD">
            Anställda från olika länder som arbetat vid internationella insatser
            har vid upprepade tillfällen missbrukat sin maktposition genom
            att utnyttja kvinnor och flickor sexuellt. Förutom de direkta
            konsekvenserna för den utsatta motverkas det faktiska syftet med
            den internationella närvaron. Genom att bidra till den organiserade
            brottsligheten, som ofta kontrollerar prostitution och människohandel,
            upprätthålls instabiliteten och våldet i landet.
          </p>
          <p xml:id="i-WtqYo5aaxnYYfNbevjKzW6">
            Meddelarfriheten måste gälla även för anställda inom Försvarsmakten
            som påtalar missförhållanden gällande sexuellt våld, oavsett om
            de arbetar i Sverige eller internationellt. Vänsterpartiet har
            tidigare lyft detta i motionen En feministisk säkerhetspolitik
            (2017/18:532). Försvarsutskottet behandlade den gången frågan
            som enbart rörande sexuella trakasserier internt inom det svenska
            försvaret. Problemet är dock större än så. Det kan t.ex. handla
            om anställda i en samarbetsorganisation, inom FN eller om kollegor
            som trakasserar eller utnyttjar civilbefolkningen under en insats.
            Regeringen bör därför i kontakt med berörda myndigheter säkerställa
            att det finns tillgänglig information och nödvändiga rutiner för
            att möjliggöra uppgiftslämnande gällande sexuellt våld, sexuella
            trakasserier eller liknande missförhållanden för anställda inom
            Försvarsmakten oavsett arbetsplats. Detta bör riksdagen ställa
            sig bakom och ge regeringen till känna.
          </p>
          <head type="h2" xml:id="i-Y4Y4i7bTmxUJp4SN4tYttV">
            3.2 Barns aktiva deltagande i våld
          </head>
          <p xml:id="i-LtyoPFVm3hd5gjHaWKbyx">
            Ett av de grövsta övergreppen mot barn är att göra dem till barnsoldater.
            Det är omöjligt att säga exakt hur många barn som tvingas bära
            vapen men enligt Röda Korset handlar det om hundratusentals barn
            som deltar i fler än 30 väpnade konflikter runt om i världen.
            Användningen av barn som soldater i krig är inget nytt men enligt
            organisationen har det blivit vanligare att barn deltar aktivt
            i väpnade konflikter. Även Unicef delar den bilden och anger att
            en orsak är de senaste decenniernas utveckling av billigare och
            mer lätthanterliga automatvapen. Anledningarna till att barn blir
            soldater kan variera. Genom tvångsrekrytering tvingas barn ut
            på slagfältet, till att agera bärare eller utnyttjas som sexslavar.
            Att bli soldat kan också ses som det enda sättet att överleva
            under mycket krassa förhållanden. Både terrorgrupper som al-Shabab,
            Boko Haram och Daesh samt ett flertal stater använder systematiskt
            barn som verktyg i sin krigföring.
          </p>
          <p xml:id="i-3XhjPUutiHDCDBYooLdSP8">
            Konsekvenserna är katastrofala. Tortyr, våld och droger är bara
            några av metoderna som används för att tvinga barn till omänskliga
            handlingar. Inte sällan används barn som ”kanonmat” och tvingas
            utföra de allra farligaste sysslorna som t.ex. att röja väg genom
            ett minfält. Enligt rapporten Cradled by conflict från United
            Nations University 2018 visar research från Sierra Leone att 60
            procent av alla barnsoldater blivit vittnen till våldsamt dödande,
            ännu fler har sett våldtäkter och nästan hälften har bevittnat
            massakrer. Priset de barn som görs till soldater tvingas betala
            är omätbart och såväl den mentala som den fysiska hälsan blir
            lidande. Även om anledningarna till att minderåriga blir soldater
            är många och individuella är det centralt att barnsoldater betraktas
            som de offer de är, dock utan att beröva dem känslan av att vara
            aktörer i sina egna liv.
          </p>
          <p xml:id="i-9fdo38QGmLA1NYyAU1sBc6">
            Vid internationella insatser kan svenska soldater konfronteras
            med barnsoldater. Det är inte minst fallet vid den svenska insatsen
            i Mali. Det innebär potentiellt mycket svåra situationer. Franska
            trupper i Mali har t.ex. känt sig tvungna att öppna eld mot minderåriga
            soldater. Regeringen bör uppdra åt Försvarsmakten att tillgodose
            att alla svenska soldater och officerare som ingår i internationella
            insatser får nödvändig teoretisk såväl som praktisk utbildning
            i att hantera eventuell konfrontation med barnsoldater i enlighet
            med internationell humanitär rätt. Detta bör riksdagen ställa
            sig bakom och ge regeringen till känna.
          </p>
          <p xml:id="i-Y9FXs3yUvEaLWATswYUnF4">
            FN:s säkerhetsråd har identifierat sex grova förbrytelser mot
            barn som särskilt allvarliga. En av dem är rekrytering och användning
            av barn under väpnad konflikt. År 2017 listade CAAC 66 väpnade
            grupper eller styrkor i 14 länder som uppfyllde något av kriterierna.
            Sverige bör ha en tydlig strategi för hur man ska arbeta gentemot
            de enskilda länderna såväl som i andra internationella sammanhang.
            Sverige bör utöva påtryckningar internationellt, bilateralt såväl
            som multilateralt, för att stoppa all användning av barnsoldater
            och för införande av och stöd till program för återanpassning.
            Detta bör riksdagen ställa sig bakom och ge regeringen till känna.
          </p>
          <head type="h1" xml:id="i-5EFUExQtoNpe7KMGKQszcn">
            4 Barn på flykt
          </head>
          <p xml:id="i-NcvMkZ4jyWvKpmL8TkNen9">
            Behovet av humanitär hjälp är betydligt större än för de 357
            miljoner barn som lever i direkt anslutning till en väpnad konflikt.
            Enligt UNHCR:s rapport Global Trends, Forced Displacement in 2016,
            befann sig omkring 66 miljoner människor på flykt i slutet av
            året och drygt hälften av dem var barn. Under samma år lämnades
            ca 75 000 asylansökningar in i 70 länder av barn som var ensamma
            eller hade skiljts från sina föräldrar. UNHCR noterar dock att
            det är en underskattad siffra.
          </p>
          <p xml:id="i-DrZFJaHHrxxiCNVubY1EJc">
            Att vara flykting innebär ofta mycket svåra förhållanden och
            är för många i praktiken ett permanent tillstånd. Den genomsnittliga
            tiden för att befinna sig på flykt är 17 år. Det innebär att ett
            barn kan spendera hela sin barndom i brist på trygghet och en
            fungerande vardag. Trånga flyktingläger lider ofta brist på rent
            vatten, mat och mediciner och sjukdomar sprids lätt. Enligt Unicef
            är det fler barn i krig som dör till följd av smutsigt vatten,
            matbrist och sjukdomar än av det direkta våldet.
          </p>
          <p xml:id="i-YGmBvncozvwMUbqvuiYrnD">
            Sverige har en i praktiken dubbel hållning till skyddet av barn
            i krig och konflikt. Å ena sidan bedriver vi ett mycket viktigt
            internationellt arbete för att barn världen över ska få sina rättigheter
            och behov tillgodosedda. Samtidigt har vi svårt att ställa upp
            på att på hemmaplan ge en fristad åt de barn och unga som kommit
            hit som en konsekvens av väpnade konflikter i hemlandet. Vänsterpartiet
            har återkommande ställt krav för att säkerställa ett värdigt mottagande
            av ensamkommande barn i Sverige. För vidare läsning, se t.ex.
            våra motioner Ett värdigt och välkomnande mottagande av ensam­kommande
            barn (2017/18:1937) och Ett inkluderande flyktingmottagande (V321)
            samt En mänsklig och rättssäker flyktingpolitik (2018/19:297).
          </p>
        </div>
        <div type="motSignatures">
          <list>
            <item xml:id="i-L9mPXKWQuEjUA931xwQX8w" who="i-6CAgZyR6FvVqYZHQfCw5HJ">
              Hanna Gunnarsson (V)
            </item>
            <item xml:id="i-NvavaeGe89QLwZYT56LeB" who="i-Srv2XCR7hGVyZ66wLkW6ad">
              Lorena Delgado Varas (V)
            </item>
            <item xml:id="i-Xsgo3R8auyUhXTg5wqdFx8" who="i-HNw1w34Sd2tGfFnWtdrzZb">
              Jens Holm (V)
            </item>
            <item xml:id="i-W9w93M9RBtkvZN4fTQFVqM" who="i-7EGhEVdWhirq9oiHvVcrQR">
              Lotta Johnsson Fornarve (V)
            </item>
            <item xml:id="i-GUZQQnu698xrxNpcQepnnw" who="i-548HUVvKe8n48M3pQmFeUC">
              Amineh Kakabaveh (V)
            </item>
            <item xml:id="i-JGS1Gw6iAa2eiLNsgdk73y" who="i-JZgLiagTc1Uwgw1yzLWrSS">
              Birger Lahti (V)
            </item>
            <item xml:id="i-5axaGy7Cgcag34tM8GTbNA" who="i-CgLZxiLTqtr669ULBLHcuK">
              Yasmine Posio (V)
            </item>
            <item xml:id="i-Cr2ssD7B8V5d3VDEMYC6D5" who="i-KNRqa17M8avm4WSafSQiUy">
              Elin Segerlind (V)
            </item>
            <item xml:id="i-63GeXxoadKaerJbvvfSV6y" who="i-HG8uLqLT7SnwSx5YRobkVr">
              Håkan Svenneling (V)
            </item>
          </list>
        </div>
      </div>
    </body>
  </text>
</TEI>
