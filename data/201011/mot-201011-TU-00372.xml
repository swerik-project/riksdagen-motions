<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201011-TU-00372">
  <teiHeader>
    <fileDesc>
      <titleStmt>
        <title>Utredning om svenska höghastighetsbanor sammankopplade med det europeiska höghastighetsnätet</title>
        <author corresp="i-4Ws9LsXRwLZaA8tWp4hc7i">av Clas-Göran Carlsson (S)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Utredning om svenska höghastighetsbanor sammankopplade med det europeiska höghastighetsnätet</title>
          <idno type="rdwebb">GY02T372</idno>
          <rs type="number">T372</rs>
          <orgName type="comitteeAbbreviation">TU</orgName>
          <ref type="dokument_url_text">http://data.riksdagen.se/dokument/GY02T372/text</ref>
          <ref type="dokument_url_html">http://data.riksdagen.se/dokument/GY02T372</ref>
          <ref type="dokumentstatus_url_xml">http://data.riksdagen.se/dokumentstatus/GY02T372</ref>
          <ref type="doc">http://data.riksdagen.se/fil/11B2FCC1-69B8-4B68-98F5-74695CD52322</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-4Ws9LsXRwLZaA8tWp4hc7i</idno>
            <name>Clas-Göran Carlsson</name>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-QqWW2dCZ2ag2yA89LeEhu9" type="signed"/>
        <correspContext corresp="i-QqWW2dCZ2ag2yA89LeEhu9">
          <note type="signatory" corresp="i-4Ws9LsXRwLZaA8tWp4hc7i"/>
        </correspContext>
        <correspAction xml:id="i-YGnje7sfKtV4g5oX6XPTxx" type="numbering">
          <date when="2010-10-28"/>
        </correspAction>
        <correspAction xml:id="i-29G2kaAfjxmarkyAGpaWRk" type="submission">
          <date when="2010-10-26"/>
        </correspAction>
        <correspAction xml:id="i-CpEKCNDV6dyg5wCJhzYr5F" type="transfer">
          <date when="2010-10-25"/>
        </correspAction>
        <correspAction xml:id="i-RZx3ajvyo8GHmz1cNUMwMQ" type="assigned"/>
        <correspContext corresp="i-RZx3ajvyo8GHmz1cNUMwMQ">
          <ref type="assignedTo">Trafikutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-Rp3Yc2tDVcbNpQWEdLUrZp" type="motBody">
        <div xml:id="i-GjSwv6JBPMZKCwyY63R1Gk" type="motProposal" subtype="förslag">
          <head xml:id="i-K6HgJ5LtDE83VG3kUadwnj">
            Förslag till riksdagsbeslut
          </head>
          <p xml:id="i-DPd7AR5gPNY6Uf3HygN8hj">
            Riksdagen tillkännager för regeringen som sin mening vad som
            anförs i motionen om att i infrastrukturplaneringen studera förutsättningarna
            för svenska höghastighetsbanor med anslutning till det europeiska
            nätet.
          </p>
        </div>
        <div xml:id="i-GERF1zCrVy227Fq2k7r4PT" type="motContent">
          <head xml:id="i-DYKhsLUc4iAgGvEGk26soD" type="h1">
            Motivering
          </head>
          <p xml:id="i-Sp1TyNyLo7uw4g7dGhB93n">
            Höghastighetsbanor är lösningen på den kapacitetsbrist som finns
            på dagens järnvägar; när X2000 ska trängas med pendeltåg, godståg
            och regionaltåg blir rörligheten begränsad och pålitligheten långt
            ifrån vad den skulle kunna vara. En investering i ny transportinfrastruktur
            är inte bara ett verktyg för tillväxt. Det är också början på
            en ny berättelse om Sverige. Genom att ta ett helhetsgrepp kan
            dagens kapacitetsproblem lösas.
          </p>
          <p xml:id="i-KjsbxgGXvxj9mjfkw6juKr">
            Våren 2010 beslöt regeringen om de ekonomiska ramarna för den
            nationella planen för investeringar och underhåll av infrastrukturen
            för perioden 20102021 samt om länsplanerna. Beslutet redovisades
            av regeringen i skrivelsen Åtgärdsplanering för transportsystemet
            20102021 som behandlades av riksdagen i juni 2010.
          </p>
          <p xml:id="i-GaVrABLVFAnnYk3t7itmrv">
            För ett år sedan kom den utredning som regeringen tillsatt om
            förutsättningarna för en utbyggnad av höghastighetsbanor i Sverige.
            Utredningen Höghastighetsbanor ett samhällsbygge för stärkt utveckling
            och konkurrenskraft hade i uppdrag att analysera om en eventuell
            utbyggnad kan bidra till att uppnå samhällsekonomiskt effektiva
            och hållbara transportlösningar för ett utvecklat transportsystem
            med förbättrad kapacitet, framkomlighet och tillgänglighet. I
            utredningsuppdraget ingick även att studera effekter, kostnader
            och finansiering av en eventuell utbyggnad samt föreslå en översiktlig
            sträckning och eventuell etappindelning.
          </p>
          <p xml:id="i-8cER31EJy1g9pQDNBw3x6Y">
            Utredningen föreslog att separata höghastighetsbanor, Götalandsbanan
            respektive Europabanan, byggs på sträckorna StockholmGöteborg
            och StockholmMalmö för trafik i upp till 320 kilometer i timmen.
          </p>
          <p xml:id="i-CHZicKBgefnThCFUTrCeLr">
            Under hösten 2009 var utredningen föremål för en bred remissbehandling.
            Utredningen skickades av Näringsdepartementet på remiss till sammanlagt
            99 remissinstanser.
          </p>
          <p xml:id="i-5chZ9Yc6HijFW6WboMWqMY">
            Sammanlagt inkom vid remisstidens utgång till departementet yttranden
            från 170 remissinstanser, varav 93 på eget initiativ. Det stora
            antalet inkomna remissyttranden visar det breda engagemang som
            finns i frågan om svenska höghastighetsbanor.
          </p>
          <p xml:id="i-3pqCjeyUtdi4T4K4T8sbrD">
            I en av Näringsdepartementet utarbetad sammanställning sammanfattas
            remissopinionens uppfattningar. En nedkortad version av sammanfattningen
            redovisas nedan:
          </p>
          <list xml:id="i-AMLsF9eYotFF1yZxQdBuuJ" style="ul">
            <item xml:id="i-F12SH55HNVAtLznMexjrGb">
              En övervägande majoritet av instanserna delar utredarens uppfattning
              att en utbyggnad av höghastighetsbanor bör ses som ett samhällsbygge
              för stärkt utveckling och konkurrenskraft. Många motiverar det
              med att höghastighetsbanor kan bidra till en positiv regional
              utveckling, ökad regional och nationell tillväxt samt minskad
              miljöpåverkan från transporter.
            </item>
            <item xml:id="i-Sp2myw4Fy9BUX5hxw3i5dF">
              En stor majoritet av instanserna är positiva till en satsning
              på infrastruktur för höghastighetståg. Flertalet påtalar dock
              att en sådan satsning inte får ske på bekostnad av andra angelägna
              investeringar i väg- och järnvägsnätet. Betänkandet utgör, enligt
              flera remissinstanser, inte ett tillräckligt underlag för beslut.
              Olika motiv för detta förs fram, men vanligast är uppfattningen
              att det krävs mer ingående utredningar, förstudier och analyser
              av effekter, kostnader och finansiering innan ett definitivt beslut
              kan fattas.
            </item>
            <item xml:id="i-VsESv1n4JpMVDd6fK4sBQA">
              Flertalet av instanserna ser det som mycket positivt att höghastighetsbanorna
              kopplas samman med det befintliga järnvägsnätet i landet, med
              de stora flygplatserna samt med ett framtida europeiskt järnvägsnät
              för höghastighetståg.
            </item>
            <item xml:id="i-8s1m3uXdTBPJj4wXDC4xLV">
              En majoritet av instanserna stödjer utredarens förslag om att
              regering och riksdag bör fatta ett samlat beslut om finansiering
              av höghastighetsbanor.
            </item>
            <item xml:id="i-7M2Wa9TKiyfjjGXsgo82nZ">
              Det finns en tveksamhet till den del av finansieringsmodellen
              som innebär medfinansiering från kommuner och regioner till höghastighetsbanor.
            </item>
          </list>
          <p xml:id="i-GuiLde4qSjwwGpWNkYkDje">
            I regeringens skrivelse till riksdagen våren 2010 Åtgärdsplanering
            för transportsystemet 20102021 aviserades ett fortsatt utredningsarbete
            av svenska höghastighetsbanor.
          </p>
          <p xml:id="i-EgFeuJKDUyFM4kaXRZTuc9">
            I skrivelsen anger regeringen: Den tveksamma samhällsekonomiska
            lönsamheten för höghastighetsbanorna och de stora kvarstående
            osäkerheterna innebär att regeringen har valt att prioritera andra
            mer angelägna infrastrukturåtgärder för perioden 20102021. Regeringen
            avser att ytterligare utreda förutsättningar och kostnader för
            höghastighetsbanor i Sverige. En utgångspunkt är härvid betänkandet
            som presenterades i september 2009.
          </p>
          <p xml:id="i-JcRcBpoYY3UWaUtx12EhBq">
            Den av regeringen i våras aviserade nya utredningen av höghastighetsbanor
            har ännu inte tillsatts. Det har nu gått ett år sedan den första
            utredningen Höghastighetsbanor ett samhällsbygge för stärkt utveckling
            och konkurrenskraft presenterades. Både i själva utredningen och
            i olika remissyttranden över denna har pekats på en rad frågor
            som kräver ett fortsatt utredningsarbete. Det gäller exempelvis
            frågor kring samhällsekonomisk lönsamhet, anläggnings- och driftskostnader,
            finansiering och finansieringsmodell, organisation och genomförande.
          </p>
          <p xml:id="i-XmwPy5adgZ9PRAB8xACd3c">
            Sammantaget pekade flera remissinstanser på att det krävs mer
            ingående utredningar, förstudier och analyser av effekter, kostnader
            och finansiering innan ett definitivt beslut kan fattas. Oavsett
            uppfattning i sakfrågan är det lätt att instämma i denna uppfattning
            som kom till uttryck i både tidigare genomförd utredning och remissopinion.
            Vi anser därför att utredningen skyndsamt bör tillsättas av regeringen
            för att undvika tempoförluster. Detta bör ges regeringen tillkänna.
          </p>
          <p xml:id="i-Ut2hGoMWav3hmkTKv1PzAD">
            Till bilden hör att ett stort antal kommuner utmed en eventuell
            framtida Götalandsbana och Europabana under många år har bedrivit
            ett omfattande planeringsarbete och lagt ut markreservat för nya
            banor i sina översiktsplaner.
          </p>
          <p xml:id="i-R31ymHDFTUSgkD8rPt9z35">
            Ju längre tillsättandet av den av regeringen aviserade nya utredningen
            dröjer, desto längre tid tar det innan ett definitivt beslut kan
            fattas av staten i frågan om höghastighetsbanor i Sverige. Detta
            riskerar att medföra uteblivna investeringar och förlust av nya
            arbetstillfällen lokalt i de berörda kommunerna. Ett utdraget
            besked om vad svenska staten vill i frågan om höghastighetsbanor
            innebär osäkerhet om den framtida användningen av stora, centralt
            belägna markområden i kommunerna. Därför måste berörda kommuner
            få ett besked från staten i frågan om höghastighetsbanor så snart
            den nya utredningen är klar med att ta fram erforderligt beslutsunderlag.
            Det kostar att vänta. Den kostnaden är avsevärt större än den
            för ett snabbt utredningsarbete från statens sida.
          </p>
          <p xml:id="i-6ofHNybrXzVgJzn6tFkDt9">
            Planering och finansiering av höghastighetsbanor är exempel på
            frågeställningar som särskilt behöver analyseras vidare. Hur detta
            ska ske och vem som ska göra vad bör anges i ett kommande regeringsbeslut
            om att ytterligare utreda förutsättningar och kostnader för höghastighetsbanor
            i Sverige. Andra viktiga frågor att utreda vidare är formerna
            för samverkan med berörda myndigheter och planeringsansvariga
            organ i Danmark och Tyskland för samråd kring kapacitet, standard
            och hastighet för att möjliggöra en sammankoppling av Sverige
            med det europeiska höghastighetsnätet.
          </p>
          <p xml:id="i-PKmLwZgUnDDntTMqdevMKS">
            Vi vill i det sammanhanget nämna att det den 15 juni i år hölls
            ett svensk-danskt ministermöte i Limhamn för att uppmärksamma
            Öresundsbrons tioårsjubileum och diskutera hur samarbetet kan
            fördjupas för att främja fortsatt utveckling i regionen. Vid mötet
            antogs en deklaration kallad Öresund en region i utveckling. I
            deklarationen anges att regeringarna ska tillsätta en svensk-dansk
            tjänstemannagrupp som ska undersöka behovet av och möjligheterna
            för en ny fast Öresundsförbindelse för väg och järnväg mellan
            Helsingborg och Helsingör. Denna fråga bör ingå i ett fortsatt
            utredningsarbete kring svenska höghastighetsbanor.
          </p>
          <p xml:id="i-7ATVnPgQojGLAnBycf4Vs9">
            Problemen med den bristande kapaciteten på det svenska järnvägsnätet
            ökar.
          </p>
          <p xml:id="i-SmUeiZeDtxUnLPDFYBQVG4">
            I utredningen Höghastighetsbanor ett samhällsbygge för stärkt
            utveckling och konkurrenskraft pekades på kapacitetsproblemen
            på särskilt Västra stambanan och Södra stambanan. Kapacitetsproblemen
            på det svenska järnvägsnätet och särskilt i storstadsregionerna
            är väl kända och beskrivna i ett stort antal utredningar genomförda
            av dåvarande Banverket. Problematiken är även uppmärksammad inom
            det nya Trafikverket.
          </p>
          <p xml:id="i-QwjCAVgBtqFt9eckN271Q1">
            Den positiva utvecklingen med en ökad tågtrafik i Sverige förstärker
            kapacitetsproblem. Särskilt allvarlig är situationen när olika
            typer av tågtrafik med olika hastigheter ska samsas på befintliga
            spår som t ex X2000- och Inter City-tåg, regionaltåg, pendeltåg,
            godstransporter och internationell trafik. Konkurrensen om erforderlig
            kapacitet på spåren kommer att öka. Därmed förstärks konflikterna
            mellan nationell persontrafik kontra godstrafik, internationella
            persontåg kontra internationella godståg samt nationell långväga
            tågtrafik kontra regional- och pendeltågens behov av regelbundna
            tåglägen i tidtabellen, särskilt under rusningstid. Vi ser redan
            oroande tendenser till att etablerade och av resenärerna uppskattade
            trafikupplägg med regelbundna avgångstider inom regional- och
            pendeltågstrafiken riskerar att trängas undan till förmån för
            annan trafik på grund av bristande kapacitet på spåren.
          </p>
          <p xml:id="i-TuEG6vjaTiZQEuGfgZacXC">
            Vi menar att den nuvarande situationen med kapacitetsproblemen
            på särskilt Västra stambanan och Södra stambanan är ohållbar och
            måste lösas genom både kortsiktiga åtgärder som eliminering av
            flaskhalsar och långsiktiga lösningar. Det höga kapacitetsutnyttjandet
            leder till en ökad känslighet för störningar. Förtroendet för
            järnvägen som transportmedel riskerar då att eroderas bland resenärer
            och godskunder om inte kapacitetsfrågorna löses. Fler kapacitetshöjande
            projekt och trimningsåtgärder måste till i regioner där tågtrafiken
            är som intensivast. Omfattande investeringar måste genomföras
            såväl under som bortom den nu fastställda nationella infrastrukturplanen
            för 20102021 i avvaktan på att långsiktigt ökad kapacitet frigörs
            för godstrafikens och den regionala persontrafikens behov genom
            tillkomsten av eventuella höghastighetsbanor i Sverige.
          </p>
          <p xml:id="i-9eT2nmUVWCGNHqknBeeWsa">
            I den tidigare genomförda utredningen om höghastighetsbanor pekas
            på fördelarna på lång sikt med att bygga höghastighetsbanor. Där
            anges: På avsnitt med mycket hög efterfrågan som till exempel
            kring storstäderna kan man genom att bygga ut till totalt fyra
            spår separera den långsamma trafiken från den snabba om man väljer
            att bygga det tillkommande dubbelspåret i form av höghastighetsbanor.
            En fördel med att bygga två helt nya spår är att de kan ges en
            rakare sträckning och därmed tillåta högre hastigheter än om man
            väljer att bygga ett extra dubbelspår längs med en redan befintlig
            bana.
          </p>
          <p xml:id="i-7jRNZNLWfz3BW9YvSt3G87">
            I utredningen görs även det viktiga konstaterandet att med höghastighetsbanor
            fördubblas antalet möjliga tåglägen och gjorda simuleringar visar
            att det går att köra 23 gånger fler godståg på Västra och Södra
            stambanan under dagen. Utredningen anger att den kapacitet som
            frigörs inom det nuvarande järnvägssystemet kommer att ha en mycket
            stor betydelse för möjligheten att öka järnvägstransporternas
            andel av godstransporterna.
          </p>
          <head xml:id="i-4kaRaZq3jgntX6pWrubhym" type="h1">
            Det kostar att vänta
          </head>
          <p xml:id="i-AbZGGS2oYTS3AKBvRJZ2ep">
            Tidigare utredningar inom infrastrukturområdet har visat att
            det kostar att vänta.
          </p>
          <p xml:id="i-Xm1o2tFTw2cratqX2GcNgk">
            Att avstå från investeringar har dock också ett pris, ekonomiskt
            och miljömässigt.
          </p>
          <p xml:id="i-2GA1D4gqoM4jnkLvqK2S67">
            En tidigare publicerad studie av dåvarande Verket för näringslivsutveckling,
            Nutek, 2007 beräknade att det har kostat samhället närmare 70
            miljarder kronor fram till år 2020 att vänta med investeringar
            i infrastruktur i storstäderna. Nutek har vänt på perspektiven
            och genomfört en s.k. kontrafaktisk analys. Istället för att räkna
            vad det kostat att genomföra infrastrukturprojekten har Nutek
            räknat på vad det kostat samhället att inte genomföra dem. I rapporten
            beräknas storleken på det samhällsekonomiska intäktsbortfallet
            som följd av att flera större infrastrukturprojekt i storstäderna
            försenats eller lagts på is. Över hälften, 50 miljarder, av kostnaderna
            beror på uteblivna eller försenade infrastrukturprojekt i Stockholmsregionen,
            78 miljarder i Göteborgsregionen och 10 miljarder i Malmöregionen.
            Detta illustrerar vikten av att ha ett tydligt utvecklings- och
            framtidsfokus i den förda infrastruktur- och transportpolitiken.
            Anpassning av transportsektorn till antagna klimat-, miljö- och
            transportpolitiska mål, tillväxt, tillgänglighet och positiv regional
            utveckling kräver en långsiktig och systematisk framtidssatsning
            på bra kommunikationer.
          </p>
        </div>
        <div xml:id="i-Wkxa1UQwXL6CtRt7iHj7gD" type="signatureBlock">
          <list xml:id="i-JPQRFMr48c3hG3QjqurmfT">
            <item xml:id="i-4s4bBswgKAit2Q1bks582R" who="i-4Ws9LsXRwLZaA8tWp4hc7i" type="signature">
              Clas-Göran Carlsson (S)
            </item>
          </list>
        </div>
      </div>
    </body>
  </text>
</TEI>
