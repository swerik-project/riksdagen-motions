<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201314-UbU-00267">
  <teiHeader>
    <fileDesc>
      <titleStmt>
        <title>Kris för musikämnet på grundskolenivå</title>
        <author corresp="i-EgqHRHVoW5y9USDYuNoYuA">av Hillevi Larsson (S)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Kris för musikämnet på grundskolenivå</title>
          <idno type="rdwebb">H102Ub267</idno>
          <rs type="number">Ub267</rs>
          <orgName type="comitteeAbbreviation">UbU</orgName>
          <ref type="dokument_url_text">http://data.riksdagen.se/dokument/H102Ub267/text</ref>
          <ref type="dokument_url_html">http://data.riksdagen.se/dokument/H102Ub267</ref>
          <ref type="dokumentstatus_url_xml">http://data.riksdagen.se/dokumentstatus/H102Ub267</ref>
          <ref type="doc">http://data.riksdagen.se/fil/145FE441-3AA6-48C0-8004-8AFC718871D2</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-EgqHRHVoW5y9USDYuNoYuA</idno>
            <name>Hillevi Larsson</name>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-XDQgoACnspk7ZE1i5gDPL3" type="signed"/>
        <correspContext corresp="i-XDQgoACnspk7ZE1i5gDPL3">
          <note type="signatory" corresp="i-EgqHRHVoW5y9USDYuNoYuA"/>
        </correspContext>
        <correspAction type="numbering" xml:id="i-9er86yXKD6nAL4NNTHkEMr">
          <date when="2013-10-02"/>
        </correspAction>
        <correspAction type="submission" xml:id="i-CkjtGkLn4mB3inmgoBbUg8">
          <date when="2013-10-02"/>
        </correspAction>
        <correspAction type="transfer" xml:id="i-AZU5U2iwuhzgU6oW3dbCRz">
          <date when="2013-10-01"/>
        </correspAction>
        <correspAction type="assigned" xml:id="i-LJkSJggPUWe2q44ET1dnmj"/>
        <correspContext corresp="i-LJkSJggPUWe2q44ET1dnmj">
          <ref type="assignedTo">Utbildningsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader"/>
      <div type="motBody">
        <div type="motProposal" subtype="förslag">
          <head xml:id="i-SW9KLJ5m9JfiYBMiLFvkKk">
            Förslag till riksdagsbeslut
          </head>
          <p xml:id="i-8jWV6JnFSHzqJ1n4R4BSus">
            Riksdagen tillkännager för regeringen som sin mening vad som
            anförs i motionen om nödvändiga förändringar för att göra musiklärarutbildningen
            på grundskolenivå mer attraktiv.
          </p>
        </div>
        <div type="motContent">
          <head type="h1" xml:id="i-CsrmZBogeXB8toQhx1erso">
            Motivering
          </head>
          <p xml:id="i-5zX5K8CXD14y8vADRm34Zs">
            Hösten 2012 var det bara fem personer i hela Sverige som valde
            att studera till ämneslärare i musik för årskurs 7–9. Sammanlagt
            är det just nu bara tolv personer i landet som studerar på 7–9-utbildningen
            i musik.
          </p>
          <p xml:id="i-D4JPkakG1QjnikBMPy8H8v">
            Intresset för att bli lärare i estetämnena på högstadiet är överlag
            mycket dåligt, men musikämnet verkar stå för den mest extrema
            minskningen jämfört med tidigare.
          </p>
          <p xml:id="i-KGjhMN9fkt6mgL2wyeig9C">
            Inom bara några år kommer vi att stå inför en akut brist på musiklärare
            med djup ämneskunskap på grundskolenivå. Detta kan på sikt innebära
            att den kvalitet svensk musikundervisning hållit under många år,
            tack vare gedigen lärarutbildning för grundskolan, försvagas,
            och rekrytering till estetiska program och återväxten i svenskt
            musikliv är i fara. Forskning visar att musikundervisning förbättrar
            elevernas resultat även i övriga ämnen, stimulerar ett kreativt
            förhållningssätt och ger goda förutsättningar för deltagande i
            samhällets kulturliv.
          </p>
          <p xml:id="i-MY7EU9Zn75fHvuHLVBghPF">
            Dessutom är det svenska musikundret i fara. Vår framgångsrika
            musikexport har byggt på bra musikundervisning i skolan i kombination
            med kulturskolorna, där alla barn oavsett bakgrund givits möjlighet
            att utveckla sina musikaliska färdigheter. Sverige är världens
            tredje största musikexportör, näst efter USA och Storbritannien.
            Abba, Kent, Robyn, The Cardigans med flera har bidragit till stora
            exportintäkter och satt Sverige på kartan som musikland.
          </p>
          <p xml:id="i-8o6guztndeAZhoJu4KvBdX">
            Flera universitet väljer nu att inte erbjuda 7–9-utbildningen
            med hänvisning till det dåliga söktrycket och elever som hoppar
            av. Det är nu endast Malmö, Stockholm och Umeå som erbjuder ämneslärarutbildning
            i musik för grundskolan. Det innebär att bara en handfull musiklärare
            för grundskolan kommer att utexamineras 2015/16!
          </p>
          <p xml:id="i-5djM2NbeY57GXG4ShFZEDi">
            Orsaken till det vikande intresset för att undervisa grundskoleelever
            i musik kan sökas i den nya lärarutbildningen. De största problemen
            är att det är för få högskolepoäng i huvudämnet musik och att
            eleverna tvingas läsa sammanlagt tre ämnen. Tidigare populära
            ämneskombinationer som musik och idrott är inte längre möjliga.
            Utbildningen slutar dessutom mitt i terminen, vilket gör utbildningen
            än mindre attraktiv för studenterna.
          </p>
          <p xml:id="i-KZJ9CVEwab4pkAjsxJ5cRS">
            För att uppmuntra fler att söka till musiklärarutbildningen för
            högstadiet skulle man kunna utöka musikämnesstudierna, ta bort
            kravet att läsa tre ämnen och låta studenterna fritt välja ett
            andra ämne förutom musik att undervisa i. Får musiklärare på grundskolan
            – via fördjupning av musikämnet – behörighet att även undervisa
            på gymnasiet kommer det att göra utbildningen än mer attraktiv.
          </p>
          <p xml:id="i-QofgqvGLaYE6vm73UAzzfY">
            Det är viktigt att barnen i grundskolan även i framtiden får
            musikutbildning med hög kvalitet. Men för att det ska uppnås krävs
            åtgärder för att lösa krisen för musiklärarutbildningen på grundskolenivå!
          </p>
        </div>
        <div type="motSignatures">
          <list>
            <item xml:id="i-RqXDi2FtfYRzgnduQnGbCZ">
              Hillevi Larsson (S)
            </item>
          </list>
        </div>
      </div>
    </body>
  </text>
</TEI>
