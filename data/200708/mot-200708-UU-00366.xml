<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200708-UU-00366">
  <teiHeader>
    <fileDesc>
      <titleStmt>
        <title>Världsbankens energiutlåning</title>
        <author corresp="i-9x2nw6aosA3pyEJfJTc1eD">av Ulf Holm (mp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Världsbankens energiutlåning</title>
          <idno type="rdwebb">GV02U366</idno>
          <rs type="number">U366</rs>
          <orgName type="comitteeAbbreviation">UU</orgName>
          <ref type="dokument_url_text">http://data.riksdagen.se/dokument/GV02U366/text</ref>
          <ref type="dokument_url_html">http://data.riksdagen.se/dokument/GV02U366</ref>
          <ref type="dokumentstatus_url_xml">http://data.riksdagen.se/dokumentstatus/GV02U366</ref>
          <ref type="doc">http://data.riksdagen.se/fil/EB67DBD1-95CD-4E03-9A0F-4EFED8FAC444</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-9x2nw6aosA3pyEJfJTc1eD</idno>
            <name>Ulf Holm</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-2CwUpU8g4YszW9vnTomzcd" type="signed"/>
        <correspContext corresp="i-2CwUpU8g4YszW9vnTomzcd">
          <note type="signatory" corresp="i-9x2nw6aosA3pyEJfJTc1eD"/>
        </correspContext>
        <correspAction type="referral" xml:id="i-XGV9VwXEh57cBPiDgRbjdA">
          <date when="2007-10-16"/>
        </correspAction>
        <correspAction type="dismissal" xml:id="i-FiYB4hd9uiveNTVndN7srw">
          <date when="2007-10-16"/>
        </correspAction>
        <correspAction type="numbering" xml:id="i-4HG7yVEAEehLQyRG4dZ1on">
          <date when="2007-10-09"/>
        </correspAction>
        <correspAction type="submission" xml:id="i-DhzgD4WW3FXSp8kMXbeog2">
          <date when="2007-10-05"/>
        </correspAction>
        <correspAction type="transfer" xml:id="i-D4fQFqMVWTujpVWGKj6dn7">
          <date when="2007-10-05"/>
        </correspAction>
        <correspAction type="assigned" xml:id="i-AUW3o6TsDETeDimGtvoskU"/>
        <correspContext corresp="i-AUW3o6TsDETeDimGtvoskU">
          <ref type="assignedTo">Utrikesutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader"/>
      <div type="motBody">
        <div type="motProposal" subtype="förslag">
          <head xml:id="i-YBVYoTocc1iDrcdWULdTSC">
            Förslag till riksdagsbeslut
          </head>
          <list style="ol">
            <item xml:id="i-HaH5STmtdwC6qeWP5i5wAj">
              Riksdagen tillkännager för regeringen som sin mening vad som
              anförs i motionen om ökat stöd till förnybar energi och minskat
              stöd till fossila bränslen från Världsbankens sida.
            </item>
            <item xml:id="i-1zUZtegZWvX55JCQd6ZkJ">
              Riksdagen tillkännager för regeringen som sin mening vad som
              anförs i motionen om att verka för ökad öppenhet inom Världsbanken
              och andra internationella finansiella institutioner.
            </item>
            <item xml:id="i-A3RLFzdMUBentckEoCyWco">
              Riksdagen tillkännager för regeringen som sin mening vad som
              anförs i motionen om årlig rapportering till riksdagen.
            </item>
            <item xml:id="i-J9ePPQEsghTfihbvdeHib">
              Riksdagen tillkännager för regeringen som sin mening vad som
              anförs i motionen om energiutlåning i en sådan årlig rapportering
              till riksdagen.
            </item>
          </list>
        </div>
        <div type="motContent">
          <head type="h1" xml:id="i-wSmKtsgS4si6YYpiXVCkx">
            Motivering
          </head>
          <p xml:id="i-7LBGtSinRsba7SnEoBroPX">
            De klimatförändringar vi står inför kommer att drabba världens
            fattiga mer än de rika. Detta innebär en cynisk paradox: Samtidigt
            som det är vi i den rika delen av världen som orsakar mest av
            de utsläpp som leder till klimatförändringar är det de fattiga
            som drabbas hårdast av de negativa effekterna och alltså är de
            som bidragit minst.
          </p>
          <p xml:id="i-BNgfR9nvbgiPZwgjTdfyLR">
            I september 2007 förkunnade statsminister Fredrik Reinfeldt att
            regeringen avsåg att upprätta en internationell kommission med
            namnet The Commission on Climate Change and Development.
          </p>
          <p xml:id="i-CvJQALrPsmZa3MrHKhxzED">
            Arbetet i kommissionen är tänkt att inledas under hösten och
            avslutas i samband med Sveriges ordförandeskap i EU under 2009
            års andra hälft. Då kommer en rad rekommendationer till världens
            biståndsgivare att presenteras.
          </p>
          <p xml:id="i-uecGTWgN88bHce9wwFzmY">
            I en intervju i Dagens Nyheter den 24 september 2007 säger statsminister
            Fredrik Reinfeldt att kommissionens rekommendationer kan komma
            att påverka även Världsbankens arbete. I samma andetag hävdar
            han också att det är bråttom, att klimatåtgärderna inte kan vänta.
          </p>
          <p xml:id="i-SmYD4k39cWuQZcqvF1yQK7">
            Miljöpartiet delar naturligtvis statsministerns åsikter till
            fullo i detta avseende vi har i åratal betonat allvaret när det
            gäller klimatförändringarna och välkomnar att statsministern även
            inser klimatförändringarnas betydelse för de fattigare delarna
            av världen.
          </p>
          <p xml:id="i-XXYFipv21qpm7rcVVxEZxo">
            Även om en kommission säkert kan tjäna ett syfte finns det naturligtvis
            redan idag kunskap om vad som behöver göras på området. Om Fredrik
            Reinfeldt menar allvar med sitt uttalande om att klimatåtgärderna
            inte kan vänta så finns det initiativ regeringen kan vidta skyndsamt
            i detta avseende.
          </p>
          <p xml:id="i-NpKd7s2irERNj8UHGiuLHx">
            Under flertalet år har Miljöpartiet de gröna i en rad motioner
            uppmärksammat situationen med Världsbankens och andra multilaterala
            finansinstitutioners bristande miljöhänsyn i sin energiutlåning.
          </p>
          <p xml:id="i-F38P4s3GMUsqArW7o9QMAh">
            Världsbanken är idag en av de största offentliga finansiärerna
            av utvecklingen av fossila bränslen. Enligt Världsbankens egna
            siffror förväntas dess energiåtaganden att överstiga 10 miljarder
            dollar under 20062008, en ökning med cirka 40 % jämfört med tidigare
            treårsperiod.
          </p>
          <p xml:id="i-FF4NFm53167VNBTmqY6mcJ">
            Under de senaste åren, från 1992 till 2004, har Världsbanken
            spenderat 28 miljarder dollar på fossilbränsleprojekt. I medeltal
            innebär det i runda tal 2 miljarder dollar om året. Den andel
            av resurserna som läggs på modern förnybar teknik utgör däremot
            bara en bråkdel i jämförelse.
          </p>
          <p xml:id="i-8fsreasmzqk2fhGfEhFsbL">
            Enligt uppgift från Världsbanken gjorde man 2005 investeringar
            för 153 miljoner dollar i hållbar förnybar energi. 1994, alltså
            cirka tio år tidigare, var motsvarande summa 270 miljoner dollar.
          </p>
          <p xml:id="i-GFvAPkYhejBTeobS1uah2G">
            Man måste också hålla i minnet att Världsbanken i sin definition
            av förnybar energi bland annat även inkluderar storskalig vattenkraft.
            Bland annat har man gett avsevärda summor till Nam Theun 2-dammen
            i Laos som, när projektet står klart, kommer att ha förstört livsmiljön
            för mer än 100 000 människor och även släppa ut avsevärda mängder
            växthusgaser.
          </p>
          <p xml:id="i-8y27VdW91C2A3Bf68n4hNS">
            Ser man till IFC (International Finance Corporation), ett internationellt
            finansinstitut inom Världsbanken, blir siffrorna ännu dystrare.
            År 2005 motsvarade förnybar energi endast 2 procent av dess energifinansiering.
          </p>
          <p xml:id="i-HknWQoikA1AiLXX53LobCZ">
            Världsbanken själv har gjort vissa ansatser för att förbättra
            sitt anseende på området förnybar energi. Bland annat beställde
            man 2004 en oberoende rapport (Extractive Industries Review, EIR)
            om bankens framtida verksamhet på området utvinnings­industrier.
            De rekommendationer som lämnades i rapporten, bland annat att
            i princip omgående upphöra med investeringar i såväl kol som olja,
            föll dock inte i god jord hos Världsbankens styrelse utan förkastades.
            Förslaget om att öka på finansieringen av förnybar energi och
            energieffektivisering med 20 procent från 2004 över en femårs­period
            anammades däremot dock valde man ett basår med låg investeringsnivå
            för detta. Nyligen lanserades Världsbankens projekt Lighting Africa.
            Syftet med detta är att uppmuntra innovationer för att nå de miljontals
            afrikaner som idag inte har tillgång till elektricitet. Det är
            naturligtvis mycket välkommet att man uppmärksammar problemet
            med bristande tillgång på hållbar energi, men återigen understryker
            den ringa finansiering projektet har fått Världsbankens skeva
            prioriteringar på energiområdet.
          </p>
          <p xml:id="i-BaReQUCHRHyten2vQZ84Cu">
            Det senaste årets internationella klimatdebatt har naturligtvis
            inte enbart påverkat de svenska moderaterna. Också inom internationella
            finansinstitutioner finns ett nyvaknat intresse för klimat- och
            energifrågor. Så har t.ex. Europeiska investeringsbanken, EIB,
            som enligt många bedömare i flera avseenden varit värre än Världsbanken,
            på senare tid visat tecken på en omvändning i sin energi- och
            transportpolitik.
          </p>
          <p xml:id="i-NqnWBtdNr1pcawNsUo58kj">
            Världsbankens motto är A world free from poverty. Ur ett fattigdomsperspektiv
            skulle en satsning på förnybar energi också kunna förbättra utsikterna
            att uppnå detta motto. Världsbankens egen utvärdering av dess
            stöd till exempelvis olje- och kolutvinning i fattiga länder visar
            att dessa projekt sällan gynnat fattiga människor.
          </p>
          <p xml:id="i-GEJ7KCnSV2vf1kPMyW31gE">
            En satsning på förnybar energi däremot skulle innebära det omvända.
          </p>
          <p xml:id="i-WpPw9L4SoeozKEKdTQi4xD">
            Idag tvingas 2,4 miljarder människor lita på traditionella biobränslen
            såsom exempelvis ved och dynga för sin matlagning. 1,6 miljarder
            människor har inte tillgång till elektricitet av dessa lever 80
            procent på landsbygden. Ser man till Afrika saknar nästan två
            tredjedelar tillgång till moderna energikällor såsom elektricitet.
          </p>
          <p xml:id="i-Ufp7yPd2nnHkYxZxwPojX1">
            Den bristande tillgången till hållbara energikällor har allvarliga
            sociala, ekonomiska och miljömässiga konsekvenser. Exempelvis
            dör ofattbara 2 miljoner människor varje år på grund av inomhusföroreningar
            som förorsakas av öppna eldar och ineffektiva ugnar. Saknas elektricitet
            saknas exempelvis möjligheten för barnen att läsa läxor och möjligheten
            att lagra medicin och vatten. Det är också en jämställdhetsfråga
            i synnerhet afrikanska kvinnor ägnar lång tid åt att samla in
            ved, tid som hade kunnat användas på annat vis. Förnybara småskaliga
            energikällor kan, förutom att motverka klimatförändringarna, alltså
            även bidra till utveckling och Millenniemålens uppfyllande. I
            sig har de låga miljömässiga och sociala kostnader jämfört med
            många fossila bränslen exempelvis ingen skadlig gruvbrytning och
            inga stora dammar som innebär tvångs­förflyttningar av stora människogrupper.
            Småskaligheten innebär också minskade risker för korruption och
            konflikter, något som tyvärr är alltför vanligt förekommande när
            det gäller vissa fossila bränslen. Förnybara energikällor skapar
            fler arbetstillfällen, och kan också vara mer kostnadseffektiva.
          </p>
          <p xml:id="i-QDys1g31DUZ62TRM5Gao2x">
            Miljöpartiet anser att regeringen aktivt bör verka för att en
            ändring kommer till stånd när det gäller inriktningen på energiutlåning
            i Världsbanken och andra internationella finansiella institutioner.
            Även om en kursändring kan vara på gång behövs tryck från bland
            annat medlemsstaterna för att påskynda den. Som angetts ovan har
            Världsbanken beslutat att öka stödet till förnybar energi med
            20 procent varje år över en femårsperiod. Vi menar att det krävs
            en mer ambitiös insats än så. Av Världsbankens totala stöd ska
            minst 20 procent gå till energieffektivisering och förnybar energi
            och då ska inte ny storskalig energi och kärnkraft räknas till
            förnybar energi. Ytterligare 20 procent ska sedan läggas till
            varje år, vilket innebär att efter fem år ska hela Världsbankens
            energi­utlåning gå enbart till förnybar energi. Det bör riksdagen
            som sin mening ge regeringen till känna.
          </p>
          <p xml:id="i-UeYiwn4sKtHf1v3GAC2QC4">
            Konservativa partiet i England hävdar i sin digra och nyligen
            utkomna miljörapport Quality of Life att det krävs en översyn
            av Världsbankens påverkan och policy när det gäller klimatförändringar.
            Världsbanken har, menar man, varit alldeles klimatdöv. I rapporten
            efterlyser man också att utlåningen från multilaterala investeringsbanker
            ska inriktas på förnybara projekt och projekt som syftar till
            energieffektivisering. Som ett steg på vägen vill man att Storbritannien
            ska öka trycket på ökad öppenhet från Världsbankens sida i fråga
            om rapporteringen kring fossilbränslebaserade projekt.
          </p>
          <p xml:id="i-Su1hnpGHaWrtxrE9KEP1HG">
            Miljöpartiet kan bara instämma i detta. Den svenska regeringen
            borde, med Sveriges tradition av öppenhet och insyn, också bidra
            till att öka öppenheten inom Världsbanken. Detta är ett krav vi
            tidigare ställt vid flertalet tillfällen och nu återupprepar.
            Krav på öppen redovisning bör också omfatta andra internationella
            finansiella institutioner. Sverige måste inom Världsbanken och
            andra internationella finansiella institutioner årligen redovisa
            vilken andel av energiutlåningen som gått till fossila projekt
            och vilken andel som gått till förnybart och energieffektiviseringar.
            Det bör riksdagen som sin mening ge regeringen till känna.
          </p>
          <p xml:id="i-3LPGaanW99vYwGRu9Rpj4U">
            Även regeringens egen öppenhet kring hur den hanterar och sprider
            information om vårt agerande inom Världsbanken och andra internationella
            finansiella institutioner skulle kunna bli avsevärt bättre. I
            ett av de tillkännagivanden som Sveriges riksdag gjorde i samband
            med att riksdagen antog betänkandet om Sveriges politik för global
            utveckling (PGU) i december 2004 framhölls att regeringen med
            regelbundna intervall i en särskild skrivelse bör redovisa de
            svenska prioriteringarna för riksdagen vad avser Världsbanken,
            Internationella valutafonden (IMF) och de regionala utvecklings­bankerna.
            En sådan skrivelse överlämnades också till riksdagen redan i januari
            2005. Sedan dess har varken den föregående eller den nuvarande
            regeringen till riksdagen redovisat sin verksamhet i organisationerna.
            Det är onekligen svårt att se någon regel­bundenhet i detta. Det
            kan knappast ha varit riksdagens avsikt att så skulle bli fallet.
            Regeringen borde således årligen återkomma till riksdagen om sin
            verksamhet i Världsbanken, IMF och de regionala utvecklingsbankerna,
            i likhet med vad man gör när det gäller verksamheten i vissa andra
            internationella organisationer. Det bör riksdagen som sin mening
            ge regeringen till känna.
          </p>
          <p xml:id="i-6fyNTy1X4FBDG3D4mmG5cq">
            I en sådan årlig avrapportering bör regeringen bland annat ange
            vilken andel av Världsbankens och andra internationella finansiella
            institutioners energiutlåning som gått till energieffektivisering
            och förnybar energi och vilken andel som gått till fossilbränsleprojekt.
            Regeringen bör också i denna årliga rapportering ange om vilka
            beviljade fossilenergiprojekt man haft en avvikande uppfattning
            från majoriteten i bankernas styrelser. Ökad öppenhet i båda dessa
            avseenden är ett krav som ger förbättrad redovisning. Det bör
            riksdagen som sin mening ge regeringen till känna. I slutändan
            handlar det om att förbättra medborgarnas möjligheter att kunna
            kontrollera vad deras skattepengar används till.
          </p>
        </div>
        <div type="motSignatures">
          <list>
            <item xml:id="i-UAPUzhSchiJaETZY5kuBS5">
              Ulf Holm (mp)
            </item>
          </list>
        </div>
      </div>
    </body>
  </text>
</TEI>
