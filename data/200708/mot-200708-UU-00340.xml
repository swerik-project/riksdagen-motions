<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200708-UU-00340">
  <teiHeader>
    <fileDesc>
      <titleStmt>
        <title>Ett självständigt Kosovo</title>
        <author corresp="i-EgqHRHVoW5y9USDYuNoYuA">av Hillevi Larsson (s)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Ett självständigt Kosovo</title>
          <idno type="rdwebb">GV02U340</idno>
          <rs type="number">U340</rs>
          <orgName type="comitteeAbbreviation">UU</orgName>
          <ref type="dokument_url_text">http://data.riksdagen.se/dokument/GV02U340/text</ref>
          <ref type="dokument_url_html">http://data.riksdagen.se/dokument/GV02U340</ref>
          <ref type="dokumentstatus_url_xml">http://data.riksdagen.se/dokumentstatus/GV02U340</ref>
          <ref type="doc">http://data.riksdagen.se/fil/247AFC9A-60D5-4B17-9348-C4487B9B7ABD</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-EgqHRHVoW5y9USDYuNoYuA</idno>
            <name>Hillevi Larsson</name>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-TTexFY1faHwx6tQdhUEtHu" type="signed"/>
        <correspContext corresp="i-TTexFY1faHwx6tQdhUEtHu">
          <note type="signatory" corresp="i-EgqHRHVoW5y9USDYuNoYuA"/>
        </correspContext>
        <correspAction xml:id="i-Xcf2QuiHgdZMGstqxPFPB4" type="referral">
          <date when="2007-10-16"/>
        </correspAction>
        <correspAction xml:id="i-GSSjEc552AmakT51EpMq71" type="dismissal">
          <date when="2007-10-16"/>
        </correspAction>
        <correspAction xml:id="i-6wSXfTJ8nb4XNVSZGYx8wH" type="numbering">
          <date when="2007-10-09"/>
        </correspAction>
        <correspAction xml:id="i-QFfG4SckL7QBsqteiuH647" type="submission">
          <date when="2007-10-05"/>
        </correspAction>
        <correspAction xml:id="i-8HzifdHbQXr1gDzj918Hpa" type="transfer">
          <date when="2007-10-05"/>
        </correspAction>
        <correspAction xml:id="i-4R7HzYWK7sJ84gjQkTJz88" type="assigned"/>
        <correspContext corresp="i-4R7HzYWK7sJ84gjQkTJz88">
          <ref type="assignedTo">Utrikesutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-Lj6KBxr713cGU5oTpZ5Zv9" type="motBody">
        <div xml:id="i-4tPFrE4P47Dvoz6zxsDaa3" type="motProposal" subtype="förslag">
          <head xml:id="i-FmCefSES27CSU87AAZmePy">
            Förslag till riksdagsbeslut
          </head>
          <list xml:id="i-XPfwkpDCbGEufK8EApjcHu" style="ol">
            <item xml:id="i-WhwMuB1VmTnTXifC3P6uG4">
              Riksdagen tillkännager för regeringen som sin mening vad som
              anförs i motionen om att verka för att få fram en ny resolution
              i FN:s säkerhetsråd om ett självständigt Kosovo samt för att undanröja
              risken att en sådan blockeras av ett ryskt veto.
            </item>
            <item xml:id="i-2pUnVXTwg49udbU1dhKvEW">
              Riksdagen tillkännager för regeringen som sin mening vad som
              anförs i motionen om att verka för att EU erkänner ett självständigt
              Kosovo med stöd i säkerhetsrådets nuvarande resolution 1244 för
              den händelse att säkerhetsrådet hindras av ett ryskt veto i sina
              ansträngningar.
            </item>
            <item xml:id="i-KBYNpbgKJDdCHFnMwjwjmX">
              Riksdagen tillkännager för regeringen som sin mening vad som
              anförs i motionen om att verka inom EU för att öka kosovanernas
              delaktighet under övergångstiden samt för att få fram tydliga
              villkor och riktmärken för att avsluta den internationella övervakningen
              av det självständiga Kosovo.
            </item>
          </list>
        </div>
        <div xml:id="i-HkHacK8FVNibgLytJgRmGx" type="motContent">
          <head xml:id="i-4Wwp3nZBzjvWaPqs36eh41" type="h1">
            Motivering
          </head>
          <p xml:id="i-4Bjo4nRPVRLUBqU6wxXX12">
            Kosovo (albanska: Kosovë eller Kosova, serbiska: ?????? ? ????????
            eller Kosovo i Metohija, även ?????? eller Kosmet) är en provins
            i det som förut hette Jugoslavien, men administreras av UN Interim
            Mission in Kosovo Unmik sedan Kosovokonflikten 1999. Området har
            en yta på 10 887 km² och omkring 2,2 miljoner invånare, varav
            drygt 90 procent är albaner samt resten serber, romer, bosniaker
            och turkisktalande. Kosovos huvudstad är Prishtina (serbiska:
            Priština). Under 2007 planerar FN:s säkerhetsråd ta en slutgiltig
            ställning gällande Kosovos framtida status efter långa förhandlingar
            mellan parterna.
          </p>
          <p xml:id="i-XjiFhUxwmVXWaXQj7W9ZL7">
            Kosovo är ett omstritt område som albanska och serbiska nationalister
            har exklusiva historiska och politiska anspråk på. Under antiken
            beboddes Kosovo av illyrer innan området erövrades av Makedonien
            under Filip II, far till Alexander den store. Området kom senare
            att bli en del av Romarriket. Sedan den bysantinske kejsaren Herakleios
            bjöd in slaverna till Balkan på 600-talet e.Kr. har Kosovo varit
            bebott också av serber. Under 1100-talet blev Serbien ett självständigt
            rike och Kosovo låg då i hj ärtat av landet. Flera hundra kyr
            kor och kloster byggdes i Kosovo under denna tid. Den 28 juni
            1389 stod slaget vid Trastfältet mellan å ena sidan en kristen
            allians bestående av serber, albaner, bosnier, kroater, ungrare,
            bulgarer och valacker och å den andra sidan Osmanska riket. Området
            blev 1448 ett osmanskt lydrike och liv­egen­skapen upphörde, varpå
            en majoritet av invånarna omfattade islam. Strider mellan Habsburgska
            huset och Osmanska riket på 1700-talet föranledde massiva folkförflyttningar
            i Kosovo men albanska och serbiska historiker är oeniga om vilka
            som flyttade. Andra hälften av 1800-talet såg den första större
            konflikten mellan albaner och serber då albanerna motstod planerna
            att införlivas i Serbien efter kriget 18761877. Cirka 30 000 albaner
            var tvungna att fly från de områden som Serbien behöll vid krigsslutet.
            I samband med Balkankrigen 1912 erövrades Kosovo från Osmanska
            riket av Serbien och i samband med frederna 1913 kom Kosovo att
            tillhöra Serbien medan området Metohija blev en del av Montenegro.
            25 000 albaner mördades det året i Kosovo. Efter första världskriget
            blev Kosovo en del i det nybildade konungariket Jugoslavien. Under
            andra världskriget ockuperades Kosovo av det italienska Albanien.
            År 1941 lovade jugoslaviska partisaner att anordna en folkomröstning
            i Kosovo om en anslutning till Albanien, men det löftet togs tillbaka
            och 1944 återtogs provinsen av Tito, som införde ett militärt
            undantagstillstånd i tio år. Efteråt fick dock Kosovo ett långtgående
            självstyre. Under 1960- och 1970-talen flyttade många serber från
            provinsen för att bosätta sig i Serbien, eftersom levnadsstandarden
            där var betydligt bättre än i Kosovo. Serbiska nationalister utnyttjade
            dock utflyttningen för att hetsa mot Kosovo, som ett led i sitt
            projekt att ta makten över det dåvarande jugoslaviska federationsrådet.
          </p>
          <p xml:id="i-HwZN26y3NninoPy7DjG7Qf">
            Kosovo förblev en provins med eget självstyre, hemvärn och rösträtt
            i det jugoslaviska federationsrådet fram till 1989 då Slobodan
            Miloševic trumfade igenom en ändring i författningen. Tiotals
            människor dödades i fredliga protester mot författningsändringarna,
            som ledde till att albanerna ställdes utan arbete, utbildning
            och sjukvård. Hundratusentals albaner flydde till väst, varav
            c:a 40 000 till Sverige. Kosovos folkvalde president Ibrahim Rugova
            lyckades dock leda sin befolkning genom en antivåldspolitik fram
            till juni 1996, då EU erkände Restjugoslavien utan att vidröra
            Kosovo. Detta uppfattades som ett svek av albanerna, som också
            övergav antivåldspolitiken. Ett väpnat uppror bröt ut och Kosovokonflikten
            var ett faktum.
          </p>
          <p xml:id="i-VKDV6o5Jb5hWPQn2tjFihx">
            Serbiens strategi i konflikten blev att slå till urskillningslöst
            mot de områden där albanska upprorsmän och deras familjer vistades
            för att därigenom avskräcka från väpnat motstånd. Internationella
            människorättsgrupper och UD konstaterade i sina rapporter under
            den tiden att hundratals oskyldiga albaner dödats eller sårats
            av serbiska trupper. Våldet eskalerade och UNHCR rapporterade
            våren 1999 att 150 000 albaner hade drivits på flykt från hem
            och härd, vilket bidrog till att föra konflikten på den internationella
            dagordningen. Efter flera fruktlösa försök att förhandla fram
            en fredslösning inleddes den 24 mars 1999 ett internationellt
            militärt ingripande mot Serbien som satte punkt för konflikten.
            Ingripandet slutade i juni 1999 med ett serbiskt tillbakadragande,
            sedan 1 0 344 personer (ett tusental serber och resten alba ner)
            dött och/eller försvunnit, enligt uppgift från Council for Defence
            of Human Rights and Freedoms CDHRF i Prishtina. Uppemot 20 000
            kvinnor och flickor hade våldtagits, enligt Centre for Protection
            of Women and Children; Human Rights Watch skrev i sin rapport
            1998 att våldtäkt hade använts av Serbien som vapen i etnisk rensning.
            Världsbanken konstaterade samma år att 184 000 hus hade bränts
            och skadats, till ett värde av 8 miljader USD. 1,6 miljoner invånare
            av sammanlagt 2 miljoner hade fördrivits från hem och härd, varav
            nästan 1 miljon utanför landets gränser, enligt UNHCR. Krigsförbrytelserna
            ingick i en kampanj av etnisk rensning organiserad av den serbis
            ka staten. Omvandlat till svenska förhållanden motsvarar detta
            40 000 döda, 80 000 våldtagna och 7 miljoner fördrivna från Svea
            rike. Serbiens statsöverhuvud, ledande politiker, samt serbiska
            polis- och militärledare har åtalats och fällts i FN:s krigsförbrytardomstol
            för dessa brott, en del av dem jagas fort­farande.
          </p>
          <p xml:id="i-7v6Ln4hDDZ6DY3c3LhC1Tk">
            Sedan juni 1999 har Kosovo administrerats av FN genom Unmik.
            En del serber och andra minoriteter har flytt på grund av hämndaktioner
            från albanska extremister och ett antal kloster och kyrkor har
            förstörts. Fyra lokala val och regeringsval har dock genomförts
            väl och godkänts som demokratiska av omvärlden, men har bojkottats
            av kosovoserber efter offentliga uppmaningar från Serbien. FN:s
            svenskstödda expertkommission om Kosovo, den s.k. Perssonkommissionen,
            har rekommenderat en villkorad självständighet för Kosovo. Under
            2006 började Kosovo och Serbien under FN:s medling förhandla om
            Kosovos slutliga status. En överväldigande majoritet av Kosovo
            vill ha självständighet men Serbien är emot. I april 2007 lade
            FN:s chefsförhandlare Martti Ahtisaari fram en plan för Kosovo
            som skulle genomföras på längre sikt under internationell övervakning.
            I planen framgår bland annat att Kosovo skulle få en övervakad
            självständighet och rätten att skaffa egna nationella symboler
            såsom egen flagga, nationalsång och medlemskap i internationella
            organisationer, bland annat Världsbanken. Å andra sidan får serberna
            ett unikt minoritetsskydd med bl.a. officiella band till staten
            Serbien, okränkbarhet för serbiska kyrkan, vittgående kommunalt
            självstyre, öronmärkta platser i parlamentet och vetorätt i centrala
            regeringsbeslut. Kosovo har varit positivt till förslaget medan
            det avvisas av Serbien. Eftersom Martti Ahtisaaris förslag inte
            godtagits av samtliga parter har nu Ryssland, USA, Storbritannien,
            Italien, Frankrike och Tyskland organiserat en gemensam grupp
            under FN:s övervakning för att förhandla med Serbien och Kosovo.
            Ett slutresultat väntas i december 2007.
          </p>
          <p xml:id="i-8kGwL9csLkVH6nWANLbe2">
            Flera tusen svenska män och kvinnor har tjänstgjort efter krigsslutet
            i Kosovo. Strax utanför provinshuvudstaden Prishtina, i byn Ajvalia,
            ligger Camp Victoria. Det är en stor svenskbyggd militärförläggning
            baserat på en tidigare bas för de jugoslaviska inrikestrupperna.
            Camp Victoria används numera av ett flertal nationers trupper
            då den svenska kontingenten (Swebat) dragits ned i personalstyrka.
            Sverige var också det första icke Natoanslutna landet att få huvudansvar
            i en Natoledd brigad i Kosovo 2002, då man övertog ledningen för
            brigaden med ansvarsområde för de centrala delarna av Kosovo och
            provinshuvudstaden Prishtina. Sverige är i dag den tredje största
            biståndsgivaren i Kosovo.
          </p>
          <p xml:id="i-29vQPx85Xf1cdVffxfmf7V">
            De flesta inser idag att någon sorts självständighet är den enda
            lösningen för ett Kosovo som inte längre vill tillhöra Serbien
            under några som helst omständigheter. Serbien får stöd av Ryssland
            i FN:s säkerhetsråd för att blockera ett nödvändigt beslut. Man
            åberopar då folkrätten, men vi undrar över vad det innebär för
            folkrätten om Serbien får fortsatt suveränitet över Kosovo, om
            stater även fortsättningsvis ska kunna döda, plundra och fördriva
            sina invånare och ändå åberopa folkrätten som skydd. Striden om
            ett oberoende Kosova handlar lika mycket om att förändra folkrätten,
            så att den även tar hänsyn till den lilla människan. Ryssland
            har gjort sig till ovän med de flesta av sina grannar, där man
            stöttat omstörtande krafter med vapen och pengar. Att Putins regering
            jämför Kosova med sina satellitstyren är förvisso magstarkt, men
            tyvärr föga förvånande. Det är dock vår övertygelse att folkrätten
            ska utvecklas, så att en stat som begår krigsförbrytelser mot
            sina medborgare kan få sin suveränitet ifrågasatt. Detta gäller
            Serbien i dag, men också Kosova imorgon. Att skjuta fram beslutet
            om ett självständigt Kosovo riskerar dessutom att inleda en ny
            svekdebatt hos albanerna likt den som följde på EU:s erkännande
            av Restjugoslavien i juni 1996. Att dela Kosovo, vilket har föreslagits
            av en del mindre insatta bedömare, kan komma att starta en svåröverblickbar
            process som hotar också Bosnien, Fyrom (Makedonien), Montenegro,
            Serbien och Albanien.
          </p>
          <p xml:id="i-QSzBrbwXTm6UUBjoRhzApG">
            Ett självständigt Kosovo är nödvändigt inte minst av socioekonomiska
            skäl. Den olösta statusfrågan bidrar till en samhällsekonomisk
            kris där tillväxten är närmast obefintlig och bruttonationalprodukten
            understiger Rwandas. Kosovo har idag en arbetslöshet på 47 procent
            (att jämföra med 40 procent på Gazaremsan); 86 procent av dessa
            är långtidsarbetslösa, 72 procent under 40 år och lite drygt 66
            procent kvinnor. Halva befolkningen lever i armod och en tredjedel
            i extrem misär, enligt uppgift från Världsbanken. Kosovo har dragit
            till sig endast 0,13 procent av de sammanlagda efterkrigsinvesteringarna
            på Balkan, eftersom det är få som vågar satsa pengar på ett omstritt
            territorium. Detta drabbar bl.a. också jordbruket, som traditionellt
            sysselsatt flest i Kosovo. Bristen på kapital har inneburit primitiva
            brukningsmetoder med låg mekaniseringsgrad och följaktligen ganska
            låg avkastning. Följaktligen överger bönderna sitt yrke: år 2003
            arbetade man på 300 000 ha odlad jord i Kosovo, medan år 2004
            föll den siffran till 180 000 ha. Bönderna i Kosovo idag har kvar
            blott en tredjedel av det boskapsbestånd som man ägde år 1990.
            Den låga tillväxten (mellan 0,2 och 3 procent årligen sedan 1999)
            gör att det fattas pengar för att bygga upp en nödvändig social
            infrastruktur. Drygt 40 procent av befolkningen har inte tillgång
            till rinnande vatten, och sjukvårdens budget har halverats på
            två år. Spädbarnsdödligheten på 46 promille och dödligheten för
            barn upp till 5 år på 68 promille är högst i Europa. Omvänt har
            Kosovo de lägsta siffrorna i Europa vad gäller utbildning: färre
            än 8 procent av barnen går i förskola och endast 15 procent avslutar
            sina högskolestudier. Fattigdomen och känslan av hopplöshet utgör
            också en grogrund för korruptionen och den organiserade brottsligheten.
            Ekonomiska experter är idag eniga om att Kosovos olösta status
            är den främsta och tyngsta orsaken bakom den socioekonomiska kräftgången
            och andra samhällsproblem.
          </p>
          <p xml:id="i-X1y8nYDV4sXJVxNsJbcrCH">
            Ett självständigt Kosovo vore ett värn mot nationalistiska drömmar
            om ett Storserbien respektive ett Storalbanien. Kosovo skulle
            då också ha bättre förutsättningar för att lyckas ekonomiskt.
            Kosovo har stora områden med bördig jord och en urgammal tradition
            i vin- och spritproduktion där utländska investeringar kan bidra
            till att vända utvecklingen inom jordbruket. Kosovo är också ofantligt
            rikt på mineraler. Trepçagruvorna vid Mitrovica är belägna vid
            några av de största fyndigheterna av bly, zink och nickel i Europa.
            Strax utanför Prishtina ligger också en av Europas största fyndigheter
            av kol, som redan tilldragit sig uppmärksamhet hos ett flertal
            stora energitillverkare. Tillgången på vattenkraft är också mycket
            god, dock är denna till stor del oexploaterad. Den största resursen
            i Kosova är dock människorna. Varannan är yngre än 25 år men parterna
            på arbetsmarknaden har uppvisat en lovvärd återhållsamhet och
            disciplin trots det prekära läget. Ett självständigt Kosovo skulle
            även befria Serbien från en tung moralisk och ekonomisk börda:
            Det är ett beskt piller för dagens serbiska ledare, som dock lär
            prisas av kommande serbiska generationer.
          </p>
          <p xml:id="i-cEwGwmg8CrUftwDQKPRtz">
            Kosovo bör därför bli självständigt enligt det förslag som den
            svensksponsrade FN:s expertkommission, den s.k. Perssonkommissionen,
            har utarbetat och som vidareutvecklats av FN:s chefsförhandlare
            Martti Ahtisaari. Sverige måste samverka med de övriga i säkerhetsrådet
            för att undanröja risken att ett ryskt veto hindrar en ny resolution
            om ett självständigt Kosovo. Vi bör också öppet tillkännage som
            vår avsikt att verka för att EU ska erkänna och stödja ett självständigt
            för Kosovo med stöd i säkerhetsrådets nuvarande resolution 1244,
            i den händelse att vi misslyckas i FN:s säkerhetsråd.
          </p>
          <p xml:id="i-Ffd7gsJ3VPKeRkbjTW44RJ">
            Vi behöver också tillkännage som vår avsikt att verka inom EU
            för att ytterligare öka kosovanernas delaktighet under övergångstiden
            samt för tydliga villkor och riktmärken för att avsluta den internationella
            övervakningen av det kommande självständiga Kosovo, så att vi
            inte hamnar i en ändlös övervakningsmission utan någon utgångsstrategi.
            Såväl Perssonkommissionens förslag som Ahtisaaris paket innebär
            inskränkningar av det oberoende Kosovos suveränitet. Ahtisaari
            föreslår exempelvis att det blir en högsta representant från internationella
            samfundet, troligen EU, som får avgöra om paketet efterlevs, och
            alltså inte Kosovos folkvalda parlament (General Principles Article
            12.3; Annex IX, article 2.1a). Denne ska ha till sin hjälp en
            kommitté bestående av chefen för den internationella militärstyrkan
            Kfor samt cheferna för EU och OSSE men inte någon av Kosovos folkvalda
            företrädare (Annex IX, Article 3.3). Denna högste representant
            får också makten att annullera demokratiskt antagna lagar (Annex
            IX, Article 2.1c) och avsätta såväl utnämnda som folkvalda (Annex
            IX, Article 2.1d). Nyckelpersoner inom politik och förvaltning
            inklusive internationella domare och åklagare ska inte utnämnas
            av Kosovos parlament, utan efter godkännande från den högste representanten.
            Regeln omfattar generaldirektören för Kosovos tullmyndighet, chefen
            för skatteförvaltningen samt centralbankschefen, medan chefen
            för Kosovos riksrevisionsverk, som startades en gång i tiden av
            Inga-Britt Ahlenius, samt de internationella företrädarna i Kosovos
            pensionssparfond, ska utses direkt av den högste representanten
            (Annex IX, Article 2.2). Trots den massiva kritiken mot de omotiverade
            immunitetsreglerna för missionspersonalen i Kosovo ges den högste
            representanten fortsatt full immunitet under sitt mandat (Annex
            IX, Article 2.6) liksom för övrigt också all annan personal inom
            den framtida internationella övervakningsmissionen, inklusive
            poliser och soldater från Kfor (Annex IX, Article 4.6). Värst
            är att Ahtisaaris plan säger att det blir en internationell styrgrupp,
            utan delaktighet från Kosovos folkvalda, som avgör när det är
            dags för övervakningen att upphöra (General Principles, Articles
            12.6 and 12.7). Detta kan i själva verket knappast kallas för
            självständighet över huvud taget. Den internationella övervakningen
            må ses som ett nödvändigt ont under en övergångsperiod, men det
            kan knappast vara meningen att Sverige och EU fastnar för alltid
            i en dylik kvasikolonial roll i Kosovo. Det bör bli ett officiellt
            svenskt ställningstagande att Kosovo snarast möjligt ska få ta
            ansvaret över sin utveckling. Ställ de högsta kraven på Kosovo
            vad gäller minoritetsskydd och mänskliga rättigheter, men ge det
            en chans att visa vad det går för. Allt annat har man faktiskt
            redan provat förut, både i Kosovo och lite varstans i världen,
            oftast med katastrofala följder.
          </p>
        </div>
        <div xml:id="i-7N5LXdR34sPLQpvUujNgPi" type="signatureBlock">
          <list xml:id="i-R6ZV1s3XiLaDY3hRcnXMT">
            <item xml:id="i-F4UqGrdsc8Auz9i3XrtukZ" who="i-EgqHRHVoW5y9USDYuNoYuA" type="signature">
              Hillevi Larsson (s)
            </item>
          </list>
        </div>
      </div>
    </body>
  </text>
</TEI>
