<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201920-UbU-03569">
  <teiHeader>
    <fileDesc>
      <titleStmt>
        <title>med anledning av prop. 2019/20:127 Fjärrundervisning, distansundervisning och vissa frågor om entreprenad</title>
        <author corresp="i-ChDzdZDYwg4X9oGXyFy8Ta">av Kristina Axén Olin m.fl. (M)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2019/20:3569 av Kristina Axén Olin m.fl. (M)</title>
          <idno type="rdwebb">H7023569</idno>
          <rs type="number">3569</rs>
          <orgName type="comitteeAbbreviation">UbU</orgName>
          <ref type="dokument_url_text">http://data.riksdagen.se/dokument/H7023569/text</ref>
          <ref type="dokument_url_html">http://data.riksdagen.se/dokument/H7023569</ref>
          <ref type="dokumentstatus_url_xml">http://data.riksdagen.se/dokumentstatus/H7023569</ref>
          <ref type="docx">http://data.riksdagen.se/fil/B35FC618-F73C-4097-86A0-29A66223D7AF</ref>
          <ref type="pdf">http://data.riksdagen.se/fil/1C7B3DAE-7088-40DD-98DF-10E2415AB912</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-ChDzdZDYwg4X9oGXyFy8Ta</idno>
            <name>Kristina Axén Olin</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-J7uJmvTQswBegURGxa5EHb</idno>
            <name>Lars Püss</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-Apyf3DsrtN2zmshEtt35Qo</idno>
            <name>Marie-Louise Hänel Sandström</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-J3vB7EYXWFGfYPGahysXrd</idno>
            <name>Noria Manouchi</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-8cbaqeob1pBe4NMLUh5CyC" type="basedOn"/>
        <correspContext corresp="i-8cbaqeob1pBe4NMLUh5CyC">
          <ref>Proposition 2019/20:127</ref>
        </correspContext>
        <correspAction xml:id="i-BvShYSLVSZ2V7ubDUEq2Q9" type="signed"/>
        <correspContext corresp="i-BvShYSLVSZ2V7ubDUEq2Q9">
          <note type="signatory" corresp="i-ChDzdZDYwg4X9oGXyFy8Ta"/>
          <note type="signatory" corresp="i-J7uJmvTQswBegURGxa5EHb"/>
          <note type="signatory" corresp="i-Apyf3DsrtN2zmshEtt35Qo"/>
          <note type="signatory" corresp="i-J3vB7EYXWFGfYPGahysXrd"/>
        </correspContext>
        <correspAction xml:id="i-VXuppApp6nZaF9bcBuoop" type="submitted">
          <date when="2020-04-08"/>
          <time when="15:20:28"/>
        </correspAction>
        <correspAction xml:id="i-5ftQCn3Pd8cvy3Pjfzh7RN" type="reviewed">
          <date when="2020-04-09"/>
          <time when="12:57:41"/>
        </correspAction>
        <correspAction xml:id="i-RGh3Y2twGHHjSKdVV4pE2W" type="dismissed">
          <date when="2020-04-14"/>
        </correspAction>
        <correspAction xml:id="i-VM6boX6hXag1iEpV4h2Uw6" type="referred">
          <date when="2020-04-15"/>
        </correspAction>
        <correspAction xml:id="i-PsnejhxfQRTMCAnw8ZPf5x" type="assigned">
          <date when="2020-06-17"/>
          <time when="14:26:37"/>
        </correspAction>
        <correspContext corresp="i-PsnejhxfQRTMCAnw8ZPf5x">
          <ref type="assignedTo">Utbildningsutskottet</ref>
        </correspContext>
        <correspAction xml:id="i-74LUb9iuhFoBURvTrcnDGY" type="behandlas_i"/>
        <correspContext corresp="i-74LUb9iuhFoBURvTrcnDGY">
          <ref type="uppgift">2019/20:UbU24</ref>
          <ref type="ref_dok_id">H701UbU24</ref>
          <ref type="ref_dok_typ">bet</ref>
          <ref type="ref_dok_rm">2019/20</ref>
          <ref type="ref_dok_bet">UbU24</ref>
          <ref type="ref_dok_titel">Fjärrundervisning, distansundervisning och vissa frågor om entreprenad</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-KAipAjfqKXf2RRuZ8D5QPK" type="behandlas_i"/>
        <correspContext corresp="i-KAipAjfqKXf2RRuZ8D5QPK">
          <ref type="uppgift">2019/20:UbU22</ref>
          <ref type="ref_dok_id">H701UbU22</ref>
          <ref type="ref_dok_typ">bet</ref>
          <ref type="ref_dok_rm">2019/20</ref>
          <ref type="ref_dok_bet">UbU22</ref>
          <ref type="ref_dok_titel">Fjärrundervisning, distansundervisning och vissa frågor om entreprenad</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-V34UWu7PwQALUaH3miUpyV" type="behandlas_i"/>
        <correspContext corresp="i-V34UWu7PwQALUaH3miUpyV">
          <ref type="uppgift">2019/20:UbU23</ref>
          <ref type="ref_dok_id">H701UbU23</ref>
          <ref type="ref_dok_typ">bet</ref>
          <ref type="ref_dok_rm">2019/20</ref>
          <ref type="ref_dok_bet">UbU23</ref>
          <ref type="ref_dok_titel">Fjärrundervisning, distansundervisning och vissa frågor om entreprenad</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">
          Motion till riksdagen 2019/20:3569 av Kristina Axén Olin m.fl.
          (M) med anledning av prop. 2019/20:127 Fjärrundervisning, distansundervisning
          och vissa frågor om entreprenad
        </div>
      </div>
      <div type="motBody">
        <div type="motProposal" subtype="förslag">
          <head xml:id="i-HguaefrmkVnvc13ticz4ot">
            Förslag till riksdagsbeslut
          </head>
          <list style="ol">
            <item xml:id="i-p5Y6vh2wCxgWk6NyaTSze">
              Riksdagen ställer sig bakom det som anförs i motionen om att
              återgå till utredningens förslag på krav för att få bedriva fjärrundervisning
              och tillkännager detta för regeringen.
            </item>
            <item xml:id="i-CagH94yEDYSR4E45zZCj4W">
              Riksdagen ställer sig bakom det som anförs i motionen om att
              beslut om fjärrundervisning ska gälla i minst tre år åt gången
              och tillkännager detta för regeringen.
            </item>
            <item xml:id="i-VuanYZh77HpBnmg6swbF3u">
              Riksdagen ställer sig bakom det som anförs i motionen om att
              använda fjärrundervisningens möjligheter till spetsutbildning,
              att läsa i snabbare takt och på en högre nivå, och tillkännager
              detta för regeringen.
            </item>
            <item xml:id="i-8uDFRp2EEkst1qbubsxG7a">
              Riksdagen ställer sig bakom det som anförs i motionen om att
              fjärrundervisning ska vara tillåtet i alla ämnen och kurser och
              tillkännager detta för regeringen.
            </item>
            <item xml:id="i-SHqH3Tq3HM1i52P7jrpeXo">
              Riksdagen ställer sig bakom det som anförs i motionen om att
              möjliggöra att fjärrundervisning ska kunna vara en större del
              av undervisningen för en elev i de obligatoriska skolformerna
              grundskolan, grundsärskolan, specialskolan och sameskolan samt
              i gymnasieskolan och gymnasiesärskolan och tillkännager detta
              för regeringen.
            </item>
            <item xml:id="i-HcM5gGfJxCHHwGaXtFnEw6">
              Riksdagen ställer sig bakom det som anförs i motionen om att
              det bör vara elevernas behov av kvalitativ undervisning av ämnesbehöriga,
              legitimerade och skickliga lärare som ska styra omfattningen av
              fjärrundervisningen och tillkännager detta för regeringen.
            </item>
            <item xml:id="i-3Usjr67AigegGcWEfJ8gtY">
              Riksdagen avslår proposition 2019/20:127 i den del som gäller
              att fjärrundervisning ska begränsas i gruppstorlek och omfattning.
            </item>
            <item xml:id="i-PJeMfS9VTXeUNtn8kFu1u">
              Riksdagen ställer sig bakom det som anförs i motionen om högre
              kvalitet i fjärrundervisningen och tillkännager detta för regeringen.
            </item>
            <item xml:id="i-3jmkmGohtf3PuycXLJuCg9">
              Riksdagen ställer sig bakom det som anförs i motionen om att
              distansundervisning även ska kunna erbjudas i de praktisk-estetiska
              ämnena och tillkännager detta för regeringen.
            </item>
            <item xml:id="i-55eTZrgixnayp36nPFUAjK">
              Riksdagen ställer sig bakom det som anförs i motionen om att
              regeringen bör återkomma till riksdagen med förslag som möjliggör
              för alla elever att välja att läsa en hel gymnasieutbildning på
              distans och tillkännager detta för regeringen.
            </item>
            <item xml:id="i-RCRVFa5xBwWdUMZ4sDQNdP">
              Riksdagen ställer sig bakom det som anförs i motionen om att
              skolhuvudmän upplysningsvis ska anmäla till Skolinspektionen om
              de bedriver distansundervisning, och detta tillkännager riksdagen
              för regeringen.
            </item>
          </list>
        </div>
        <div type="motContent">
          <head xml:id="i-PF3vDcP8xRWQWfQNa3R2KF" type="h1">
            Motivering
          </head>
          <p xml:id="i-LAgF1xvK3osxiKjGbJHK1e">
            I regeringens proposition 2019/20:127 Fjärrundervisning, distansundervisning
            och vissa frågor om entreprenad tas vissa steg för att underlätta
            möjligheterna till fjärr- och distansundervisning. Regeringen
            tillåter fjärr- och distansundervisning i fler årskurser och ämnen
            och på entreprenad. Detta är i grunden goda förslag för att fler
            elever ska kunna erbjudas en kvalitativ undervisning av ämnesbehöriga
            lärare i lärarbristens spår. Samtidigt konstaterar Moderaterna
            att förslagen är långt ifrån tillräckliga för att göra en reell
            skillnad. I flera delar bygger regeringen in begränsningar och
            hinder för fjärr- och distansundervisning, vilket slår undan fötterna
            för innovation, utveckling, kompetens­uppbyggnader och långsiktighet.
          </p>
          <p xml:id="i-J4eZLK2rjTH8SmBsqp47U2">
            Moderaternas utgångspunkt är att alla elever i Sverige ska ha
            tillgång till en likvärdig skola av hög kvalitet, oavsett var
            i landet man bor. Men i dag påverkar flera faktorer, allra mest
            bristen på ämnesbehöriga och legitimerade lärare, möjligheterna
            att ge alla elever tillgång till detta. Konsekvenserna av detta
            är att elever ofta undervisas av obehöriga lärare utan legitimation
            eller lärare med legitimation men som saknar både djupa ämneskompetenser
            och behörigheter. Detta menar vi är djupt allvarligt och reducerar
            våra chanser till att varaktigt och långsiktigt lyfta kunskapsresultaten
            och kvaliteten i svensk skola. På mindre orter möter skolorna
            andra utmaningar än skolor i större städer. Fjärrundervisning,
            som innebär att läraren undervisar elever via videolänk i realtid,
            gör det möjligt för små skolor att fortsätta att erbjuda undervisning
            i alla ämnen i stället för att stänga ned och tvinga elever att
            flytta eller resa långt för att få sin undervisning.
          </p>
          <head xml:id="i-KsxAXGL4XzNsr6cFZnwcYq" type="h2">
            Huvudregeln ska vara kvalitativ undervisning av ämnesbehöriga
            lärare
          </head>
          <p xml:id="i-7Nzg4mLEvm2dvvbFCLS1Gf">
            Regeringen framhåller att huvudregeln för undervisning i grundskolan,
            gymnasieskolan och gymnasiesärskolan ska vara närundervisning.
            Om förhållandena hade varit optimala och det inte rådde någon
            lärarbrist hade Moderaterna ställt sig bakom denna huvudregel.
          </p>
          <p xml:id="i-SoXHaQDfajjJfS2KBLMfXH">
            Men tyvärr råder inte sådana optimala förhållanden. I praktiskt
            taget hela Sverige saknas legitimerade och ämnesbehöriga lärare.
            Runt om i landet ställs lärarutbildningar in, och varje år blir
            enbart en handfull lärarstudenter inom exempelvis kemi utexami­nerade.
            Dessutom riskerar regeringens snäva syn att konservera undervisningsmetoder,
            att motverka innovation av lärande och undervisning och att hindra
            huvudmän från att tillgodose en kvalitativ undervisning.
          </p>
          <p xml:id="i-Ujfn2ySdbmhRrVPpt2MxUw">
            I det läge som Sverige befinner sig i anser Moderaterna att huvudregeln
            i stället bör vara att alla elever ska ha möjlighet till en kvalitativ
            undervisning av ämnesbehöriga lärare. Om fjärrundervisning kan
            bedrivas av en ämnesbehörig, legitimerad och skicklig lärare bör
            fjärrundervisning ses som ett bättre alternativ än närundervisning
            om ämnes­kompetensen inte finns tillgänglig.
          </p>
          <head xml:id="i-FYydhNiWaunAs5e3153PKJ" type="h2">
            Färre begränsningar för att bedriva fjärrundervisning
          </head>
          <p xml:id="i-SL1oFDQQdk19RDFcYyidbv">
            I propositionen föreslår regeringen att fjärrundervisning ska
            få användas om huvudmannen vid upprepade ansträngningar inte har
            lyckats att anställa behöriga lärare eller om elevunderlaget är
            begränsat. Givet bristen på behöriga lärare och att detta kan
            variera stort i landet anser Moderaterna att utredarens förslag
            är att föredra, det vill säga att fjärrundervisning ska få användas
            endast om
          </p>
          <list style="ol">
            <item xml:id="i-RfZcDdt8JLQKPVjKz59KFu">
              det inte finns någon lärare som uppfyller kraven enligt 2 kap.
              13 § skollagen (2010:800) att tillgå inom en huvudmans skolenhet,
              eller
            </item>
            <item xml:id="i-D8MBXGj7ZwApvEwmkVSxZ3">
              elevunderlaget är otillräckligt.
            </item>
          </list>
          <p xml:id="i-7UGH2k1FhdPu2dpeUhdBN1">
            Moderaterna motsätter sig också regeringens förslag om att skolhuvudmannen
            ska få besluta om att använda fjärrundervisning för högst ett
            läsår åt gången. Begränsningen riskerar att leda till kortsiktighet
            som försämrar huvudmannens möjligheter att utveckla och bygga
            upp kompetens kring fjärrundervisning, dels i fråga om undervisningsformen
            i sig och dels i fråga om att bygga upp en ämnesdidaktisk kompetens
            för fjärrundervis­ningens specifika förutsättningar.
          </p>
          <p xml:id="i-6UtE1FixodwW8vekRm4686">
            En kvalitativ fjärrundervisning kräver långsiktighet, såväl i
            infrastruktur som i kompetens. Därför bör huvudmannens beslut
            gälla i minst tre år åt gången. Enbart om huvudmannen kan erbjuda
            kvalitativ undervisning av ämnesbehöriga och legitimerade lärare,
            enligt ovan, bör undervisningen återgå till närundervisning.
          </p>
          <p xml:id="i-TLnefyz36cJj8gXQKLDZxn">
            Utöver denna begränsning behöver också fjärrundervisningens möjligheter
            för att underlätta spetsutbildningar och möjligheter för elever
            att läsa vidare i en snabbare takt och i högre ämnes- och kursnivåer
            ses över.
          </p>
          <p xml:id="i-WaWCHEqHAkvExBk6HLBXUn">
            Regeringen föreslår också begränsningar av fjärrundervisning,
            såväl i ämnesmässig omfattning som i fråga om procentandelar av
            en elevs totala undervisningstid. Moderaterna anser, likt i våra
            tidigare följdmotioner om fjärrundervisning, att fjärr­undervisning
            ska vara tillåtet i alla ämnen.
          </p>
          <p xml:id="i-KbqBHt6VeK6JYD5yDViiDc">
            Moderaterna motsätter sig också förslaget om att fjärrundervisning
            normalt endast bör utgöra en mindre del av undervisningen för
            en elev i de obligatoriska skolformerna grundskolan, grundsärskolan,
            specialskolan och sameskolan. Även i gymnasieskolan och gymnasiesärskolan
            bör den totala andelen fjärrundervisning begränsas, enligt regeringens
            förslag.
          </p>
          <p xml:id="i-G8G3jP5Qe7L2wgc9ncw4Hq">
            Till skillnad från regeringen anser Moderaterna att det i stället
            ska vara elevernas behov av kvalitativ undervisning av ämnesbehöriga,
            legitimerade och skickliga lärare som ska styra omfattningen av
            fjärrundervisningen.
          </p>
          <p xml:id="i-7YMJCM8qCxKGS5LRSyJpPy">
            Regeringen föreslår även att ytterligare begränsande föreskrifter
            ska få meddelas. Det handlar dels om elevgruppernas storlek när
            fjärrundervisning används i grundskolan, grundsärskolan, specialskolan,
            sameskolan, gymnasieskolan och gymnasiesärskolan, dels om föreskrifter
            om i vilken omfattning fjärrundervisning får användas i dessa
            skolformer.
          </p>
          <p xml:id="i-V4A1Pd3c5pwN1xhf1anEH7">
            I sina skäl till förslaget anger regeringen att det handlar om
            skolans socialiserings- och värdegrundsuppdrag. Även Moderaterna
            anser att detta är två viktiga uppdrag. Men i detta fall anser
            vi att skolans övergripande kunskapsuppdrag bör vara överordnat.
            Därför anser vi att förslaget om begränsning av omfattningen av
            fjärrundervisning bör avslås. Det bör inte byggas in onödiga begränsningar
            som hindrar elevers möjligheter till en kvalitativ undervisning
            av ämnesbehöriga lärare genom fjärrundervisning.
          </p>
          <head xml:id="i-JbBzbqAtqnrisYXrKeEuoy" type="h2">
            Högre kvalitet i fjärrundervisningen
          </head>
          <p xml:id="i-LWgbF9BhL1FMKqcCWMvkXy">
            Moderaterna välkomnar att regeringen möjliggör fjärrundervisning
            på entreprenad. Detta kommer att leda till en mer effektivt använd
            lärarkompetens och innebär nya möjligheter till innovativa lösningar
            där elevernas möjligheter till kvalitativ undervis­ning säkerställs
            i högre grad. På sikt, inom en treårsperiod, bör det ses om det
            finns ett behov av regelförenklingar som möjliggör för fler utbildningsaktörer
            att erbjuda fjärrundervisning. För att säkerställa en hög kvalitet
            kan en sådan lösning exempelvis vara att införa ”fjärrundervisningshuvudman”.
            Det skulle innebära att tillstånd ges av Skolinspektionen, vilket
            också kan återkallas vid kvalitetsbrister. På motsvarande sätt
            bör lagar, förordningar och andra regler även gälla för fjärrundervisningshuvudmän.
          </p>
          <p xml:id="i-FovAtMPUnoriAZyiDeEQCT">
            Under en överskådlig framtid kommer fjärrundervisning att vara
            den enda reella möjligheten för huvudmän att erbjuda undervisning
            av legitimerade och ämnesbehöriga lärare. Detta medför att undervisningsformen
            behöver utvecklas och stärkas. Lärosäten, framför allt där behoven
            är stora, bör erbjuda relevanta kurser som stärker lärarstuden­ternas
            kompetens i att undervisa genom fjärrundervisning. Precis som
            i fråga om all annan undervisning är det viktigt att fjärrundervisningens
            metoder och arbetssätt är väl förankrade i vetenskap och beprövad
            erfarenhet. Därför anser Moderaterna att Rise bör få ett breddat
            uppdrag att, tillsammans med huvudmännen och lärosätena, utveckla
            och stärka fjärrundervisningens vetenskapliga förankring.
          </p>
          <head xml:id="i-36cch5Go1wV3e2yDm9w1Kt" type="h2">
            Distansundervisning och Moderaternas utgångspunkter
          </head>
          <p xml:id="i-AERFfjX9mw9MKGCzQr4SPf">
            Moderaternas utgångspunkt är att en god och kvalitativ undervisning
            sker i mötet mellan elev och lärare. Närundervisning ledd i realtid
            av skickliga lärare är därför, när förhållandena i övrigt är optimala,
            alltid att föredra. Samtidigt behöver skolsystemet ha en flexibilitet
            som gör att huvudmän kan erbjuda elever i hela skolväsendet en
            utbild­ning, även när det betyder att elev och lärare inte kan
            befinna sig på samma plats av olika skäl.
          </p>
          <p xml:id="i-4Ydoq5wNRRZYRnEWVJgDb3">
            Fjärr- och distansundervisning är två sådana lösningar som kan
            innebära skillnaden mellan att elever får en utbildning eller
            inte får en utbildning. Dessa två undervisnings­former ställer
            särskilda, ofta tuffare, krav på elever och lärare för att undervisningsfor­merna
            ska kunna kompensera för de fördelar som närundervisningen av
            naturliga skäl har. Särskilt viktigt är detta att beakta för elever
            som på grund av olika sjukdomar och svårigheter inte kan tillgodogöra
            sig undervisning i klassrum. För vissa av dessa elever kan fjärr-
            och distansundervisning förbättra möjligheterna att studera. Men
            för andra elever kan fjärr- och distansundervisningen skapa nya
            svårigheter som gör att vägen till en fullföljd utbildning blir
            längre. Beslut om fjärr- och distansundervisning måste därför
            alltid beakta elevens individuella behov, och andra former av
            särskilt stöd får inte åsidosättas. Detta perspektiv lyfts exempelvis
            av Barnombudsmannen som i sitt remissvar skriver ”Distansundervisning
            kan dock enligt BO inte vara en godtagbar lösning för elever som
            har eller tidigare har haft problem med sin skolgång. BO hänvisar
            också till forskning som hävdar att distansundervisning förutsätter
            en aktiv studerande som själv kan kontrollera lärprocessen.”
          </p>
          <p xml:id="i-SUmPcJH6MRTE2TbioWt5ZJ">
            Det kan också finnas andra, icke-medicinska, skäl till att elever
            bör kunna ha möjlighet att få en utbildning på distans. Därför
            anser Moderaterna att regeringen i alltför många delar begränsar
            möjligheterna till distansundervisning, vilket beskrivs i kommande
            stycken.
          </p>
          <head xml:id="i-RwhbS3QLd3cWk2VNK1Hurk" type="h2">
            Distansundervisning bör vara möjligt även i praktisk-estetiska
            ämnen
          </head>
          <p xml:id="i-VRnKLGshLyQ57aHoXwbZkZ">
            I de obligatoriska skolformerna föreslår regeringen att distansundervisning
            ska få användas i alla ämnen förutom de praktisk-estetiska. Precis
            som när det gäller fjärr­undervisning anser Moderaterna att detta
            är en onödig begränsning. Vi anser att det, likt i dag, ska finnas
            goda möjligheter att kombinera undervisningsformerna närundervis­ning
            och distansundervisning. På detta sätt kan teoretiska delar av
            praktiska ämnen ske i distansundervisningsform och de mer praktiskt
            orienterade delarna kan schemaläggas så att de sker på plats och
            i närundervisningsform. Moderaterna instämmer därmed i Skolverkets
            och SKR:s synpunkter att det ska vara möjligt att kombinera när-
            och distansundervisning i praktisk-estetiska ämnen.
          </p>
          <head xml:id="i-8txpZyJemf17dG8naEkL5S" type="h2">
            Alla elever bör kunna läsa en hel gymnasieutbildning på distans
          </head>
          <p xml:id="i-WK74gBiUg1aFdZtoeNduSC">
            Regeringen föreslår att en hel utbildning kan få erbjudas på
            distans, men enbart om eleven inte kan delta i den ordinarie undervisningen
            på grund av en dokumenterad medicinsk, psykisk eller social problematik
            eller av andra särskilda skäl. Moderaterna anser, likt Torsås
            kommun, SKR och Friskolornas riksförbund, att möjligheten att
            läsa en utbildning helt på distans bör stå öppen för samtliga
            elever i gymnasieskolan och inte enbart ses som en undervisningsform
            för elever i behov av särskilt stöd. Regeringen bör därför återkomma
            till riksdagen med ett sådant lagförslag som möjliggör för alla
            elever att läsa en hel gymnasieutbildning på distans.
          </p>
          <head xml:id="i-Fr3mVMHvFPcuKeLeig77Bz" type="h2">
            Skolhuvudmän bör ges möjligheter till snabba och flexibla undervisningsformer
            utifrån elevens behov
          </head>
          <p xml:id="i-52x1sRCsaUQy6fE2Jv8iMm">
            I propositionen föreslår regeringen att skolhuvudmän först efter
            ett godkännande hos Skolinspektionen ska få bedriva distansundervisning.
            Moderaterna motsätter sig detta förslag. Skälet till detta är
            att det kraftigt beskär huvudmännens möjligheter att skynd­samt
            sätta in särskilt stöd i form av distansundervisning. Elever som
            är i behov av särskilt stöd är i behov av snabba och kraftfulla
            åtgärder för att den bakomliggande problematiken inte ska förvärra
            skolsituationen. Därför menar vi, likt flera remiss­instanser,
            att ett ansökningsförförande riskerar att fördröja insatserna,
            i detta fall i form av distansundervisning.
          </p>
          <p xml:id="i-FxkhdLcMFxzHrsnr4erPXc">
            Moderaterna ser distansundervisning som ett av flera verktyg
            som skolans professioner måste ha verktyg till för att garantera
            elevernas rätt till undervisning. Det kvalitetsskäl till förslaget
            som regeringen framför, kan i stället säkerställas genom ett robust
            utformat stödmaterial till skolans professioner. Samtidigt är
            det önskvärt att det finns nationell statistik och uppföljning,
            och därför bör skolhuvudmän anmäla till Skolinspektionen om de
            bedriver en aktiv distansundervisning.
          </p>
        </div>
        <div type="motSignatures">
          <list>
            <item xml:id="i-BEVB76Gj7SZMQ8WqtQwgsd" who="i-ChDzdZDYwg4X9oGXyFy8Ta">
              Kristina Axén Olin (M)
            </item>
            <item xml:id="i-QWg479JNPpqchMhEXRSxe2" who="i-J7uJmvTQswBegURGxa5EHb">
              Lars Püss (M)
            </item>
            <item xml:id="i-C1eJWw7hzAtuae1zGTZDV5" who="i-Apyf3DsrtN2zmshEtt35Qo">
              Marie-Louise Hänel Sandström (M)
            </item>
            <item xml:id="i-QR46yuT9ZCgndz1zKHrziQ" who="i-J3vB7EYXWFGfYPGahysXrd">
              Noria Manouchi (M)
            </item>
          </list>
        </div>
      </div>
    </body>
  </text>
</TEI>
