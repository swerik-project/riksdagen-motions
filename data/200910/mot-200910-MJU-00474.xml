<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200910-MJU-00474">
  <teiHeader>
    <fileDesc>
      <titleStmt>
        <title>Utgiftsområde 23 Areella näringar, landsbygd och livsmedel</title>
        <author corresp="i-NW2TEoH8XmW9aSn2aKJ8EA">av Anders Ygeman m.fl. (s)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Utgiftsområde 23 Areella näringar, landsbygd och livsmedel</title>
          <idno type="rdwebb">GX02MJ474</idno>
          <rs type="number">MJ474</rs>
          <orgName type="comitteeAbbreviation">MJU</orgName>
          <ref type="dokument_url_text">http://data.riksdagen.se/dokument/GX02MJ474/text</ref>
          <ref type="dokument_url_html">http://data.riksdagen.se/dokument/GX02MJ474</ref>
          <ref type="dokumentstatus_url_xml">http://data.riksdagen.se/dokumentstatus/GX02MJ474</ref>
          <ref type="doc">http://data.riksdagen.se/fil/43AA0914-1B86-410F-8FBE-C9B9B4D77EFA</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-NW2TEoH8XmW9aSn2aKJ8EA</idno>
            <name>Anders Ygeman</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-Uxe3rhosBnSZpqJX5d7gpy</idno>
            <name>Carina Ohlsson</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-JfXS8EFEqMfBiyryszrVvW</idno>
            <name>Ann-Kristine Johansson</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-B34sv9ytsiioT1XaQtyXUo</idno>
            <name>Helén Pettersson i Umeå</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-FrC3WwfjWAuoWu4BnbedDa</idno>
            <name>Jan-Olof Larsson</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-MKm68HiDPih8eisvsh6GJg</idno>
            <name>Bo Bernhardsson</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-82JYkSfoXnEHz2Cm1hUTA2</idno>
            <name>Aleksander Gabelic</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-Vw3jBQw26TxFbXrsoKmCH2</idno>
            <name>Roland Bäckman</name>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-WuP5Vai9RszaSt6LdGuLCP" type="signed"/>
        <correspContext corresp="i-WuP5Vai9RszaSt6LdGuLCP">
          <note type="signatory" corresp="i-NW2TEoH8XmW9aSn2aKJ8EA"/>
          <note type="signatory" corresp="i-Uxe3rhosBnSZpqJX5d7gpy"/>
          <note type="signatory" corresp="i-JfXS8EFEqMfBiyryszrVvW"/>
          <note type="signatory" corresp="i-B34sv9ytsiioT1XaQtyXUo"/>
          <note type="signatory" corresp="i-FrC3WwfjWAuoWu4BnbedDa"/>
          <note type="signatory" corresp="i-MKm68HiDPih8eisvsh6GJg"/>
          <note type="signatory" corresp="i-82JYkSfoXnEHz2Cm1hUTA2"/>
          <note type="signatory" corresp="i-Vw3jBQw26TxFbXrsoKmCH2"/>
        </correspContext>
        <correspAction xml:id="i-HcWonu78XefDybiKUVoHsv" type="numbering">
          <date when="2009-10-08"/>
        </correspAction>
        <correspAction xml:id="i-HEBHuX51ZMf4ZRFEc3HFcZ" type="submission">
          <date when="2009-10-06"/>
        </correspAction>
        <correspAction xml:id="i-Et9eyTLGvoskPSfQo2MBUV" type="transfer">
          <date when="2009-10-06"/>
        </correspAction>
        <correspAction xml:id="i-38v4yb1brFbXiNwn3NHM6s" type="assigned"/>
        <correspContext corresp="i-38v4yb1brFbXiNwn3NHM6s">
          <ref type="assignedTo">Miljö- och jordbruksutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="motProposal" subtype="förslag">
          <head xml:id="i-Eo9ZrHRS9ZohzJNLn3Vv2k">
            Förslag till riksdagsbeslut
          </head>
          <list style="ol">
            <item xml:id="i-NZjYj3SpgsGDP5tfKwABmX">
              Riksdagen anvisar med följande ändringar i förhållande till regeringens
              förslag anslagen under utgiftsområde 23 Areella näringar, landsbygd
              och livsmedel enligt uppställning:
            </item>
          </list>
          <table>
            <row xml:id="i-Mp1iZYvZWmYJkC4UpbPPp4">
              <cell>
                Anslag
              </cell>
              <cell>
                Regeringens förslag
              </cell>
              <cell>
                Anslags­förändring
              </cell>
            </row>
            <row xml:id="i-QW1NTCTsZjNwmmNFdS1RcZ">
              <cell>
                1:8 Ersättningar för viltskador m.m.
              </cell>
              <cell>
                51 778
              </cell>
              <cell>
                +49 197
              </cell>
            </row>
            <row xml:id="i-NoBB7sprfr1Vjd8WoyPkip">
              <cell>
                1:21 Konkurrenskraftig livsmedelssektor
              </cell>
              <cell>
                53 980
              </cell>
              <cell>
                +10 000
              </cell>
            </row>
            <row xml:id="i-Js41Skkz8ZVDrebnejv7Su">
              <cell>
                1:28 Främjande av rennäringen m.m.
              </cell>
              <cell>
                109 915
              </cell>
              <cell>
                49 197
              </cell>
            </row>
            <row xml:id="i-KRnnev1vK3mTwYc1ZjWT2g">
              <cell>
                Summa
              </cell>
              <cell>
                19 082 120
              </cell>
              <cell>
                +10 000
              </cell>
            </row>
          </table>
          <list style="ol">
            <item xml:id="i-6VXfUyn6qZJpZx64rUPWyp">
              Riksdagen tillkännager för regeringen som sin mening vad som
              anförs i motionen om behovet av viltskadeersättningar.
            </item>
            <item xml:id="i-3qz8vabFvUduN18Dofiran">
              Riksdagen tillkännager för regeringen som sin mening vad som
              anförs i motionen om stöd till livsmedelssektorn.
            </item>
            <item xml:id="i-Fjsbzh7vRVRY95x3prW4fa">
              Riksdagen tillkännager för regeringen som sin mening vad som
              anförs i motionen om inrättandet av ett biogasprogram. 1
            </item>
            <item xml:id="i-FQDB8xKmWX2o2gkVjEKpHV">
              Riksdagen tillkännager för regeringen som sin mening vad som
              anförs i motionen om en ökad satsning på landsbygdens hållbara
              utveckling.
            </item>
            <item xml:id="i-8rG4Z6Xa4QjpUkHh24Re1k">
              Riksdagen tillkännager för regeringen som sin mening vad som
              anförs i motionen om vikten av mångfald inom de gröna näringarna.
            </item>
            <item xml:id="i-VqAX36r2LCEutnaXYFGw11">
              Riksdagen tillkännager för regeringen som sin mening vad som
              anförs i motionen om hästnäringen.
            </item>
            <item xml:id="i-AhNBccwkqsv9jSaBb9GL74">
              Riksdagen tillkännager för regeringen som sin mening vad som
              anförs i motionen om minskat näringsläckage till jord och hav.
            </item>
            <item xml:id="i-GgaT14NBC9t35etL2im75i">
              Riksdagen tillkännager för regeringen som sin mening vad som
              anförs i motionen om klimatöversyn av hela livsmedelskedjan.
            </item>
            <item xml:id="i-RUQXQQBtZZ4DwA47hwYjw9">
              Riksdagen tillkännager för regeringen som sin mening vad som
              anförs i motionen om nytt mål för den ekologiskt odlade jordbruksmarken.
            </item>
            <item xml:id="i-K1ZcKfR8iMQfo5hmqyWjNo">
              Riksdagen tillkännager för regeringen som sin mening vad som
              anförs i motionen om ökad redlighet i hanteringen av livsmedel.
            </item>
            <item xml:id="i-Cf5dHVsoA6KG5vsAC1T9Ey">
              Riksdagen tillkännager för regeringen som sin mening vad som
              anförs i motionen om miljö- och klimatskatter. 2
            </item>
            <item xml:id="i-BR6VW7d6ztCNzJcvg69P5U">
              Riksdagen tillkännager för regeringen som sin mening vad som
              anförs i motionen om behovet av hållbar växtförädling.
            </item>
            <item xml:id="i-MyLNEiGRSd9q7uxnwRowGj">
              Riksdagen tillkännager för regeringen som sin mening vad som
              anförs i motionen om förbättrad skogsvård.
            </item>
            <item xml:id="i-S7Q32rhPfT4HLpbfLfncE6">
              Riksdagen tillkännager för regeringen som sin mening vad som
              anförs i motionen om vikten av att följa vetenskapens rekommendationer
              för fisket.
            </item>
            <item xml:id="i-68uPx9suV2TNqWptTSEmoj">
              Riksdagen tillkännager för regeringen som sin mening vad som
              anförs i motionen om stopp för fiskedumpningen.
            </item>
            <item xml:id="i-7G6FjHRgsoTnFMGzSNLuJ6">
              Riksdagen tillkännager för regeringen som sin mening vad som
              anförs i motionen om subventionering av EU:s fiske på vatten utanför
              EU.
            </item>
            <item xml:id="i-RbaBhXQG3uG1k7FK6fTck7">
              Riksdagen tillkännager för regeringen som sin mening vad som
              anförs i motionen om en parlamentarisk fiskegrupp.
            </item>
            <item xml:id="i-pZeSxE4ijfXAYZ8iGxMGE">
              Riksdagen tillkännager för regeringen som sin mening vad som
              anförs i motionen om inrättandet av en havs- och vattenresursmyndighet.
            </item>
            <item xml:id="i-4YQCZ5FSnNdiPcQzAxpMn6">
              Riksdagen tillkännager för regeringen som sin mening vad som
              anförs i motionen om ursprungsmärkning av fisk.
            </item>
            <item xml:id="i-YNumdKALiUScD2rGBJZm7z">
              Riksdagen tillkännager för regeringen som sin mening vad som
              anförs i motionen om djurskyddskontrollen.
            </item>
            <item xml:id="i-T7JHFmjF71KufjabhMcpBP">
              Riksdagen tillkännager för regeringen som sin mening vad som
              anförs i motionen om privatiseringen av den veterinära verksamheten.
            </item>
            <item xml:id="i-8MGKFsqQd9q5z1rWYZnMgA">
              Riksdagen tillkännager för regeringen som sin mening vad som
              anförs i motionen om förvaltningsplan för vildsvinsstammen.
            </item>
            <item xml:id="i-RyML5rPL8Zris4VCsT1mVp">
              Riksdagen tillkännager för regeringen som sin mening vad som
              anförs i motionen om behovet av kattutredning.
            </item>
          </list>
          <p xml:id="i-Hcy96C3jYrpcMMmTAuW6yJ">
            1 Yrkande 4 hänvisat till NU.
          </p>
          <p xml:id="i-KVQX2D77Tt3JbwSmoZNCLW">
            2 Yrkande 12 hänvisat till SkU.
          </p>
        </div>
        <div type="motContent">
          <head xml:id="i-JyKwT1EHmkW6ukAXsNSQoJ" type="h1">
            Motivering
          </head>
          <p xml:id="i-XJZLZG61S7nzD8eicMk15o">
            Sverige var under många år en föregångare inom miljö- och jordbrukspolitiken.
            Vi var en intressant partner i internationella sammanhang, med
            kunskaper och erfarenheter som nyttjades av andra. Tack vare höga
            ambitioner på hemmaplan kunde vi med god trovärdighet driva på
            de mest progressiva miljöförslagen. Som ett resultat av den långsiktiga
            politiken kommer en stor del av vår dagliga energiförbrukning
            från förnybara energikällor.
          </p>
          <p xml:id="i-M9NbJsmMsTuzSKsocis1xx">
            Den svenska auktoriteten är i dag inte självklar. Sverige halkar
            efter, inte bara genom stigande arbetslöshet och underskott i
            den offentliga ekonomin. Vi har också tappat täten inom områden
            som energieffektivisering, miljöteknik och landsbygdsutveckling.
          </p>
          <p xml:id="i-LBa44f5LagAgCgRfGpLQCF">
            De gröna näringarna har stor betydelse för hur vi klarar framtiden.
            Vi socialdemokrater vill öka miljöåtgärderna inom landsbygdsutvecklingen,
            skydda våra artrika skogsekosystem så att de klarar klimatförändringarna
            och underlätta för konsumenterna att välja livsmedel som har producerats
            med omsorg om djuren, miljön och rättvisan. Vi vill investera
            socialt, ekonomiskt och ekologiskt i en levande landsbygd med
            plats för många aktiva människor.
          </p>
          <head xml:id="i-H3UXvcybX5qwPqTUzqzWfR" type="h2">
            Viltskador
          </head>
          <p xml:id="i-NKxrJhX7hDxrHQvYzQrZkQ">
            När årets budget presenterades förklarade jordbruksministern
            att han hade höjt viltskadeersättningen med 20 miljoner kronor.
            Ministern sade sig vilja värna det småskaliga fisket och stärka
            ersättningen för de skador som orsakas av sälar. Enligt regeringens
            bedömning i BP10 fortsätter populationen av säl att öka samtidigt
            som de stora rovdjuren är kvar på nuvarande höga nivå. Men trots
            detta tas de 20 miljonerna återigen bort, anslaget höjs med tio
            miljoner och 49 miljoner förs över till anslaget 1:28 Främjande
            av rennäringen. Vi motsätter oss denna omflyttning av anslag,
            från en lagstadgad rovdjursersättning till rennäringsfrämjande
            åtgärder. Vi ifrågasätter nyttan med omfördelningen.
          </p>
          <head xml:id="i-BWvQ9msXnV4bN2pAtncB9c" type="h2">
            Livsmedlen
          </head>
          <p xml:id="i-FQNvAWhCezkg4BvnSqDRRZ">
            Vi anser inte att livsmedelsbranschen generellt behöver statligt
            stöd. Däremot behöver många av de småföretagare som arbetar inom
            de gröna näringarna ökat stöd och uppmärksamhet, speciellt de
            som genom att odla ekologiskt och närproducerat skapar säkra,
            nyttiga och icke klimatstörande livsmedel. Vi vill öka anslaget
            och rikta in det på ett eget socialdemokratiskt program för förbättrad
            matkvalitet med skärpt tillsyn, skärpta riktlinjer för redlighet,
            obligatorisk ursprungsmärkning m.m.
          </p>
          <head xml:id="i-XjjB1R3Kazdzkg7PzRz37C" type="h2">
            Biogasen
          </head>
          <p xml:id="i-E8nrvAe2nKkMmjAm5Sg9Vz">
            Utbyggnaden av förnyelsebara bränslen måste påskyndas. Genom
            en förnyad satsning på Klimp:en, det statliga stödet till klimatinvesteringsprogram
            för kommuner, näringsliv och organisationer, kan vi också förbättra
            förutsättningarna för en utbyggnad av den svenska biogasproduktionen.
            Också distributionen ska främjas för att ge tillgång till biogasstationer
            runtom i landet. Vi avsätter 100 miljoner kronor för utbyggnad
            av gasmackar och laddstationer.
          </p>
          <p xml:id="i-RyyAJhWHy3vsFZotkyr6X8">
            Förutsättningarna för biogasutvecklingen är goda. Det svenska
            skogs- och jordbruket har stora möjligheter att leverera råvaror
            till biogas och bioenergi i övrigt. Intresset för att tillverka
            bränsle av gödsel, matrester, slam från vattenreningar, avfall
            från slakterier och växtrester ökar konstant. Den gödselbaserade
            biogasproduktionen har dessutom en dubbel klimatnytta; den minskar
            utsläppen av växthusgaser från jordbruket och ökar tillgången
            på förnybar energi.
          </p>
          <p xml:id="i-Dk5ATyNdkUGBRdCzd3Lu1B">
            Sverige har hittills räknats som ledande vad gäller rening av
            biogas för fordonskvalitet och vi vill behålla den tätpositionen.
          </p>
          <p xml:id="i-7wUw7CdWY6N3EcMLB2qqjX">
            För att driva på den inhemska biogasproduktionen krävs en samordning.
            Naturvårdsverket bör kunna bidra till en smidig samverkan mellan
            de olika aktörerna på marknaden: lantbrukare, pumptillverkare
            och distributörer med flera. I verkets uppdrag bör också ingå
            att nationellt samordna upphandling av så kallade flottfordon
            för kollektivtrafik, i syfte att stödja ett teknikgenombrott för
            biogasfordon.
          </p>
          <head xml:id="i-QAeWVFhBtQ1qSZs6ESRvBT" type="h2">
            Landsbygdens hållbara utveckling
          </head>
          <p xml:id="i-7qPA824EDhzx8EgxeUPN1q">
            Den tidigare socialdemokratiska regeringen var pådrivande i reformeringen
            av EU:s jordbrukspolitik. Vi tog kampen för att de produktionsdrivande
            stöden skulle tas bort. Stöden anpassas nu efter konsumenternas
            efterfrågan och förstärker arbetet på en bred landsbygdsutveckling.
          </p>
          <p xml:id="i-3x1HuoNy1cHHDLNZSMPnHt">
            Vår landsbygdspolitik kännetecknas av en strävan efter mångfald.
            Lantbruket handlar inte enbart om ett traditionellt brukande av
            jord och skog, utan även om ett ökat diversifierat småföretagande.
            Det handlar om småskalig livsmedelsproduktion, bioenergi, träförädling,
            landsbygdsturism, hästverksamhet, grön friskvård och rehabilitering
            med mera. Vi måste samtidigt ta vara på jordbrukslandskapet och
            hela dess mångfald av djur och växter. Landsbygdsprogrammet har
            till exempel stor betydelse för att bevara de viktiga naturbetesmarkerna.
            Ett strategiskt inriktat utvecklingsprogram kan ge förutsättningar
            för ett långsiktigt jordbruk och ett uthålligt nyttjande av naturbetesmarkerna.
          </p>
          <p xml:id="i-TEohw8iF8S2pX7nvEJEDPK">
            Landsbygdens disparata sysselsättningar grundar sig till viss
            del på Sveriges växlande landskapsbild. Förutsättningarna för
            odling och djurhållning varierar från de norra delarnas korta
            sommar till de sydliga trakternas bördighet. Det är de lokala
            förutsättningarna som ska gälla för framtidens landsbygdspolitik.
          </p>
          <p xml:id="i-2w2R7F1b185sYEGy6qU9Wy">
            En väl fungerande infrastruktur krävs för att binda samman de
            lokala perspektiven. Den digitala infrastrukturen är minst lika
            viktig, med god uppkoppling och säker eltillförsel. Bra och billiga
            bostäder är nödvändiga, inkluderat fler hyresrätter. Tillgången
            till kommunal, statlig och kommersiell service är ytterligare
            faktorer som avgör för framtiden.
          </p>
          <p xml:id="i-CjHk7m4vFTnrE6ydRSniFr">
            Den borgerliga regeringen har hittills missgynnat landsbygdsutvecklingen.
            De partier som under valrörelsen ville satsa på småföretagandet
            har fått mycken kritik för sin oförmåga att regelförenkla och
            företagsförbättra. Arbetsgivaravgiftens sänkning med en procentenhet
            betyder cirka 80 kronor i månaden för en genomsnittlig lantbrukare.
            För den summan kan han eller hon anställa en extra personal under
            15 minuter per månad.
          </p>
          <p xml:id="i-182WSsPQMKuYZn8ibPEyRZ">
            I landsbygdsprogrammet poängteras inriktningen på mångfald. Förutom
            den diversifiering av sysslor som vi socialdemokrater förespråkar,
            vill programmet omfatta etnisk mångfald. Personer med utländsk
            bakgrund ska i större utsträckning kunna delta i jord- och skogsbruket.
            Detsamma ska gälla för kvinnor och unga människor. Här är tillgängligheten
            till utbildning viktig, liksom att företagare på landsbygden på
            ett enklare sätt ska kunna ta del av forskning och utveckling.
            Vi vill också betona vikten av att medlen betalas ut i god tid
            till de lantbrukare och andra som söker ekonomiskt stöd för landsbygdens
            utveckling. Risken är annars att tidsbundna projekt försenas eller
            helt enkelt läggs ned.
          </p>
          <p xml:id="i-JjYXm6oeGCx1USTV5XS7T3">
            En ofta förbisedd entreprenör inom lantbruket är hästägaren.
            Det finns många hästföretag på den svenska landsbygden och hästnäringen
            har stor ekonomisk och regionalpolitisk betydelse. Ändå ses inte
            hästnäringen som en självklar del av landsbygdsutvecklingen. Vi
            anser att regeringen bör uppmärksamma hästsektorn och mer aktivt
            främja ett livskraftigt hästföretagande.
          </p>
          <p xml:id="i-UdwCk6coKdnu96hQuq9KJX">
            Jordbruket, skogsbruket, trafiken, industrierna och hushållen
            påverkar övergödningen av våra sjöar och hav. Att anlägga våtmarker
            och buffertzoner kan minska läckaget av näringsämnen från jordbruket.
            Också fånggrödor bidrar till att hålla näringen kvar i jorden,
            liksom inställd höstbearbetning. Vi menar att staten och jordbruksnäringen
            tillsammans bör ta ett krafttag för att hitta lösningar på de
            problem som rör det traditionella jordbruket. En mängd vinster
            finns att göra såväl för den enskilde lantbrukaren genom minskade
            energikostnader som för staten genom minskade utsläpp. En utökad
            rådgivning måste ingå i problemlösningen och här är projektet
            Greppa Näringen en god förebild.
          </p>
          <head xml:id="i-MT93HzsZK7bXoNoukC66o4" type="h2">
            Livsmedelskedjan
          </head>
          <p xml:id="i-LctBqcvkGpiZenBa9AR1XD">
            I landsbygdsprogrammet ingår att skapa mervärden av ekologiska
            och närproducerade livsmedel. Produkterna kan bidra till ett ökat
            företagande på landsbygden.
          </p>
          <p xml:id="i-8PWU9FJYpKteZQwEGsfFKc">
            Livsmedelssektorn med sin vattenkonsumtion, sitt näringsläckage
            och sina långa transporter är en del av klimatdebatten. De etiska
            aspekterna är också viktiga. Maten ska komma från djur som har
            fått sina biologiska förutsättningar tillgodosedda, fått foder
            av god kvalitet och har transporterats under drägliga förhållanden.
          </p>
          <p xml:id="i-C7EFCHnBgG72eNkfCxmDbr">
            Svenska lantbrukare har tagit fasta på dessa krav och skapat
            ett svenskt mervärde . Vi vill vidareutveckla detta mervärde genom
            att satsa på närproducerad och ekologisk mat. Livsmedlen ska märkas
            på sådant sätt att konsumenten tydligt ser vad han eller hon betalar
            för. Det gäller varans ursprung, transport, förädling och energiåtgång.
            I satsningen bör ingå att stat, landsting och kommuner köper in
            närproducerade och ekologiska livsmedel. Den miljöinriktade offentliga
            upphandlingen är ett viktigt verktyg för klimatmärkningen.
          </p>
          <p xml:id="i-L6iKM25SiCyTUkhDfPG7fW">
            Transporterna är en del av livsmedelskedjan. För att minska beroendet
            av fossila bränslen är det viktigt att se över hela kedjan:
          </p>
          <list style="ul">
            <item xml:id="i-NmertmVDjkHQfr1eCWcdo7">
              Hur produktionen sker på gården; omsättningen av kväve i marken,
              husdjurens utsläpp av metan, fodrets sammansättning.
            </item>
            <item xml:id="i-PSv2PKLhDFTo2yk7yG3Jff">
              Hur förädlingsindustrin arbetar; effektivare energianvändning,
              ökad andel bioenergi, förpackningar av förnybara material.
            </item>
            <item xml:id="i-8JcZjLgTMYCTrfBw35XQNf">
              Hur handeln görs energimedveten; kontroll av kyl- och frysdisk,
              värme och ventilation, klok exponering som hjälper konsumenterna
              till klimatsmarta val, säsongsanpassade varor, god logistik med
              ecodriving.
            </item>
            <item xml:id="i-DqGXKy7QyYhJK7TohHVUv6">
              Hur konsumenterna får insikt om sin makt att påverka, att välja
              produkter med låg klimatbelastning, att göra säsongsanpassade
              inköp och att endast köpa det man förbrukar.
            </item>
            <item xml:id="i-QEPHaZaTgabkUAbYyZNRGT">
              Sist, men inte minst, är det viktigt att konsumenterna kan påverka
              det enorma energislöseri som all bortslängd mat innebär. Varje
              år slängs stora mängder mat, de svenska matvarubutikerna kastar
              mer än 100 000 ton mat årligen för en kostnad av drygt två miljarder
              kronor.
            </item>
          </list>
          <head xml:id="i-EFGB1oEwPiGYmBDPrGAwGF" type="h2">
            Ekologiskt och närproducerat
          </head>
          <p xml:id="i-EADekSGXSPtJthS1NWFE6B">
            Redan efter ett år vid makten strök den borgerliga regeringen
            anslaget till ekologisk produktion ur budgeten. De tidigare öronmärkta
            pengarna fördes över till anslaget för en konkurrenskraftig livsmedelssektor.
            Vi anser inte att livsmedelsbranschen generellt behöver statligt
            stöd, enligt text ovan. Vi vill öka anslaget och rikta in det
            på ett eget program för förbättrad matkvalitet med bland annat
            obligatorisk ursprungsmärkning. Vi vill också att närproducerade
            ekologiska varor ska prioriteras vid offentlig upphandling. Riksdagen
            bör lägga fast ett nytt mål att 15 procent av jordbruksmarken
            ska vara ekologiskt odlad 2015 och 30 procent 2020.
          </p>
          <p xml:id="i-EVpLC18WLJcGkTkSpruj7w">
            Efter debatten om hur långt den offentliga upphandlingen kan
            sträcka sig har Miljöstyrningsrådet nyligen gett en hänvisning.
            Rådet säger ja till upphandlarnas önskan att få kräva att kött
            ska vara producerat på ett sådant sätt att det passar svensk djurskyddslagstiftning.
            Utländska producenter är, enligt rådet, fria att anpassa sin produktion
            till de specifika krav som upphandlarna ställer.
          </p>
          <p xml:id="i-GmRa2FyJXx4yN7cVaxhyHD">
            Vi vill också att forskningen och kunskapen om den ekologiska
            produktionen ska utvecklas. Fördelarna måste tydliggöras. Utsläppen
            från den traditionella livsmedelsproduktionen ökar stadigt, trots
            att jordbruksnäringen anstränger sig för att bli mer miljöeffektiv.
            Orsaken är bland annat att vi äter mer kött och importerar mer
            kött. Konsumenterna behöver ökat stöd och bättre kunskap för att
            välja rätt.
          </p>
          <head xml:id="i-SiyLW4iVPaat4R6VoZWHHJ" type="h2">
            Vår mat
          </head>
          <p xml:id="i-XuxTpEx1ZDZ1NMREBsNwmx">
            I vårt matprogram vill vi göra maten säkrare för oss konsumenter
            och mindre störande för miljön och klimatet. Vi vill också skärpa
            riktlinjerna för redligheten. Det innebär att uppriktigheten bland
            producenterna måste förbättras. Idag är det till exempel tillåtet
            att marknadsföra äkta gammeldags vaniljgräddglass utan att produkten
            innehåller grädde eller vanilj eller är producerad på gammeldags
            vis. På samma sätt kan kokt skinka säljas med svensk flagga, utan
            att komma från Sverige. Konsumenterna ska inte bli lurade, därför
            måste kraven på livsmedelsindustrin öka. Vi vill också öka kunskapen
            om livsmedel och livsmedelstillverkning och vi menar att skolorna
            i sin hemkunskapsundervisning bör ta med klimataspekterna på maten.
          </p>
          <head xml:id="i-N39wwGaZRdyjwD7DnXcXGR" type="h2">
            Miljö- och klimatskatter
          </head>
          <p xml:id="i-Pk3EqH4viAqPuuQmY9Rk7G">
            Regeringen avskaffar skatten på handelsgödsel från den 1 januari
            2010, trots att regeringen själv bedömer att beslutet förvärrar
            utsläppen av kväve. Det är inte ansvarsfullt. Jordbruket är, tillsammans
            med trafiken, den stora källan till kväveutsläpp i haven. Det
            behövs en beskattning som ger incitament till minskade utsläpp.
          </p>
          <p xml:id="i-2z5JoMBynZCnJJAqjPzMg6">
            Vi vill också att nedsättningen av koldioxidskatten på fossila
            bränslen inom jord- och skogsbruk ska minska. Regeringen föreslår
            detta i sin budgetproposition och vi instämmer. Men vi vill även
            att de som lever upp till tydliga krav på minskade utsläpp ska
            kunna få en återföring av dieselskatten för jordbruks- och skogsmaskiner
            av motsvarande omfattning som tidigare. Därför införs ett stöd
            om 50 miljoner kronor per år.
          </p>
          <head xml:id="i-2eqpFDN7xkxf83QHdjNcin" type="h2">
            Hållbar växtförädling
          </head>
          <p xml:id="i-8X4tBNJdCYj7xd2nvmgg9K">
            Debatten om genmodifierade grödor (GMO) fortsätter, om än inte
            så högt för tillfället. Från socialdemokratisk sida har vi alltid
            hävdat försiktighetsprincipen; GMO-grödor kan endast godkännas
            för odling och foder om de är säkra ur hälso- och miljösynpunkt.
            Den svenska inställningen bör dock förtydligas kring hur grödorna
            ska regleras, hur oavsiktlig spridning ska förhindras och hur
            samexistensen med konventionell och ekologisk odling ska regleras.
          </p>
          <p xml:id="i-521ZVg1146tytb9XFaVBhF">
            Som förberedelse inför ett ställningstagande till GMO vill vi
            att regeringen växlar spår och utreder en hållbar växtförädling.
            Klimatförändringarna gör detta nödvändigt. De stora globala växtförädlingsföretagen,
            som under senare år har tagit över utvecklingsarbetet, visar dessutom
            inget större intresse för behoven av lokalt utsäde på en liten
            marknad som Sverige. Vi menar att de nordiska länderna måste samarbeta
            för att upprätthålla kompetensen och resurserna för vår framtida
            livsmedelsförsörjning.
          </p>
          <head xml:id="i-3ChAPEcWpEhq85aT3caetJ" type="h2">
            Skogsbruket
          </head>
          <p xml:id="i-SrGFSUhNZijQr716zvryRT">
            Vår svenska skog ska ge råvara till skogsindustrin, öka inslagen
            av trähusbyggen och ge nya möjligheter för uttag av biomassa.
            Den är betydelsefull för människors rekreation och hälsotillstånd.
            Den bidrar till upplevelseturismen som har stor ekonomisk potential.
            Den uppfyller mångas behov av friluftsliv. Skogs- och tränäringen
            är viktig för sysselsättningen på landsbygden samtidigt som den
            är en stor tillgång i arbetet på ett hållbart samhälle . Trä och
            träfiber är en förnybar och nationell resurs, en ökad användning
            av trä ska främjas. Genom en breddad forskning ska vi kunna nyttja
            en av de bästa biologiskt förnybara råvarorna. Diskussionen pågår
            om hur den svenska skogen kan användas som kolsänka, liksom hur
            detta ska balanseras mot värdet av biologisk mångfald.
          </p>
          <p xml:id="i-JxTafSHF91NV741czQZQqY">
            Som en av världens främsta skogsnationer, den största inom EU,
            är vi också en internationell föregångare. Sverige har en pedagogisk
            uppgift i arbetet för ett globalt långsiktigt hållbart skogsbruk.
          </p>
          <p xml:id="i-DU5Bjztnvn2FFThxuuKrge">
            Vi ska vara rädda om vår skog. Därför måste skogsvården förbättras
            på ett mer konstruktivt sätt än vad regeringen förmår. Många skogsägare
            uppfattar till exempel inte kraven i skogsvårdslagen som tillräckligt
            skarpa. Detta leder till att bland annat återväxten blir mindre.
            Regeringen måste vidta åtgärder som ökar de skogsvårdande insatserna
            röjning, gallring och återplantering. Vi vill också att Skogsstyrelsen
            fortsätter sitt arbete som expertmyndighet åt regeringen, som
            rådgivare åt skogsnäringen och som främjare av skogsvårdslagen.
            Vi motsätter oss starkt regeringens avveckling av Skogsstyrelsens
            uppdragsverksamhet. Skogsstyrelsens arbete som värderande tredje
            part mellan köpare och säljare bör fortsätta.
          </p>
          <head xml:id="i-Etk6u9u1HEzJ94KQWYpeZU" type="h2">
            Fisket
          </head>
          <p xml:id="i-DWnwttkWjb5zVtoWQHK7gP">
            Den socialdemokratiska fiskepolitiken bygger på att havets resurser
            brukas på ett ekologiskt, ekonomiskt och socialt hållbart sätt.
            Det är vår uppgift att ge fiskenäringarna de rätta förutsättningarna
            så att de kan utveckla en långsiktighet i företagandet.
          </p>
          <p xml:id="i-LrA6qSZ9Qq3FD46SBZQaQC">
            Fisket har under lång tid präglats av en kortsynt närighet. Utfiske,
            svartfiske och fiskedumpning är termer som vi har brottats med
            under senare år. Ändå finns fortfarande chansen för ett framtida
            fiske i såväl Östersjön som Västerhavet.
          </p>
          <p xml:id="i-HG5Xo7GHMUH4RdMsMVztMp">
            Vårt första krav är att Sverige följer de rekommendationer som
            forskarna vid Internationella havsforskningsrådet (ICES) ger.
            Vi är övertygade om att det finns en reell möjlighet till att
            trygga torskens och andra fiskearters fortlevnad. Några goda tillväxtår
            för torsken har bidragit till denna optimism. Vi vill också att
            den borgerliga regeringen visar musklerna och börjar driva på
            inom EU för att alla medlemsstater fullt ut ska följa ICES rekommendationer.
          </p>
          <p xml:id="i-Kx7BmBLqvpkG4ia96wzt2v">
            Vårt andra krav är att fiskedumpningen omedelbart stoppas. I
            dag slängs upp emot 60 procent av all fångad fisk tillbaka i havet,
            bland annat den torsk som fångas vid fiske av andra arter. Detta
            beror på de beslut som fattas vid EU:s kvottilldelningar.
          </p>
          <p xml:id="i-GnZYWRLzPU1WYBEQP1qQGT">
            EU fastställer varje år en högsta tillåten fångstmängd för de
            viktigaste fiskebestånden. Denna högsta tillåtna fångstmängd fördelas
            mellan medlemsstaterna enligt ett utarbetat nationellt kvotsystem.
            Fisket regleras därutöver genom olika tekniska regleringar som
            handlar om redskapsbegränsningar, utformning av selektiva redskap,
            maskstorlek samt stängda eller fredade områden.
          </p>
          <p xml:id="i-MzHZGspP79DJ4RvATTjJXL">
            Vi anser att all fångad fisk ska vara landad fisk. För Sveriges
            del bör regeringen begära undantag för att få föra i land fisk
            som fångats utöver kvoten. Det är ett första steg mot ett dumpningsförbud.
            Den fisk som fångas utöver kvot ska naturligtvis inte saluföras.
          </p>
          <p xml:id="i-CaPWE8MKSoFNvueY1PqnEJ">
            Krav nummer tre är att EU:s subventionering av fiske i vatten
            utanför EU upphör. En utskrotning av fiskeflottan är nödvändig,
            detta kan ske med hjälp av EU:s strukturfonder och med nationella
            medel. En mer specificerad ut-skrotning måste också göras utifrån
            beståndens storlek och den fiskekapacitet som finns.
          </p>
          <p xml:id="i-E6QfA8VQ93U4x4T9GLg4Ep">
            Vi föreslår också att regeringen snarast tillsätter en parlamentarisk
            fiskegrupp som bidrar till arbetet med EU:s nya fiskepolitik.
            En nationell samsyn om fiskets förutsättningar kan vara positivt
            vid förhandlingarna i Bryssel.
          </p>
          <p xml:id="i-8ywevPzWx9RukNKwzMGQ7Q">
            På nationell nivå vill vi att en havs- och vattenresursmyndighet
            inrättas, förslagsvis med havsutsikt i västra Sverige. Fiske och
            fiskevården ska ingå i myndighetens uppgifter, liksom den övergripande
            helhetssyn som krävs för att komma till rätta med havsmiljöns
            ekologiska problem. Skapandet av en ny havs- och vattenresursmyndighet
            bör hanteras på ett omsorgsfullt sätt för att åstadkomma enighet
            inom berörda organisationer och bland riksdagspartierna.
          </p>
          <p xml:id="i-LxZey33iTP6nkdo6A1R2Qx">
            Vi vill arbeta vidare med de lokala och regionala råd som riksdagen
            har beslutat om. En av de viktigaste fiskepolitiska uppgifterna
            är att skapa en samverkan mellan näring, miljöorganisationer,
            forskare och kustkommuner. Här har den nya myndigheten en stor
            uppgift. Myndigheten ska också ansvara för att skilda fiskeområden
            stängs av under olika tidsperioder.
          </p>
          <p xml:id="i-4nx2dB3HAjeHS2jWSmB54x">
            Det småskaliga fisket runt våra kuster ska prioriteras eftersom
            det är regionalpolitiskt viktigt: för glesbygden, för sysselsättningen,
            för turistnäringen och inte minst för fiskenäringen. Det fria
            handredskapsfisket ska också fortsatt värnas.
          </p>
          <p xml:id="i-NmckWN1ezqavdA65EXLqaM">
            Slutligen vill vi poängtera att konsumenternas behov av ursprungsmärkta
            livsmedel givetvis också ska gälla fisk. Konsumenten ska ha rätt
            att veta var och när fisken är fångad och om och hur den är beredd.
            Vi vill införa ett märkningssystem för fiskhandeln. Importörerna
            ska ta ansvar för den fisk som importeras och handlarna för den
            fisk som säljs. Fiskar som säljs med osäkra uppgifter om ursprung
            och bestånd ger också viktig information.
          </p>
          <head xml:id="i-6HtPTQHCYrr2hFmGNX5Hag" type="h2">
            Djurskyddet
          </head>
          <p xml:id="i-MHYLGwpeGUcpAkSp86j5Sq">
            Sverige har hittills haft världens bästa djurskydd som vi har
            utvecklat i kombination med ett konkurrenskraftigt jordbruk och
            en framgångsrik forskning. Den socialdemokratiska ambitionen var
            att djuren i EU ska ha samma goda skydd som djuren i Sverige,
            och inte tvärtom. Vi motsätter oss en sänkning av kraven på ett
            optimalt djurskydd, i syfte att anpassa Sverige efter övriga medlemsstater.
          </p>
          <p xml:id="i-48sfkQeULxtRxTxMPsx8PZ">
            Vi tvivlar på regeringens omsorg om skattemedel när Djurskyddsmyndigheten
            läggs ned och djurskyddskontrollen överförs från kommuner till
            länsstyrelser. Vi menar att djurskyddsfrågorna, som i dag tillhör
            Jordbruksverket, bör ha ett eget kompetensområde och inte handläggas
            av en myndighet som också har näringsintressen att ta hänsyn till.
            Överflyttningen av djurskyddskontrollerna till underfinansierade
            länsstyrelser har på flera håll i landet varit förödande för kontrollverksamheten.
            På många ställen görs idag inga planerade kontroller. Vissa länsstyrelser
            har inte ens resurser till de akuta kontrollerna.
          </p>
          <p xml:id="i-VwLfMokbbQWBoogvCRYKmh">
            Vi befarar att små jordbruk och små kontrollenheter drabbas värst
            i och med de ökande avstånden. Den effektiva samordning som fanns
            mellan många kommuners djurskyddskontroll och deras miljö- och
            hälsoskyddskontroll har försvunnit. De effektivitets- och förenklingsvinster
            som regeringen förespråkade är svåra att upptäcka.
          </p>
          <head xml:id="i-KDAvEnUFNS5L9mpptaZKFz" type="h2">
            Veterinär verksamhet
          </head>
          <p xml:id="i-5DofsmTWaXKSqhLSXSVTGq">
            Vi vill bevara en fortsatt god smittskyddsorganisation och en
            veterinär serviceverksamhet landet runt. Den privatisering av
            veterinärerna som regeringen vill genomföra riskerar att ge vissa
            delar av landet en bristande veterinär vård. På platser med få
            djurhållare och låg djurtäthet kommer inga veterinärer att vilja
            starta eget. Detta slår mot landsbygdens och de gröna näringarnas
            utveckling.
          </p>
          <head xml:id="i-RwYa4wWCsPeTuEGUyxF6Be" type="h2">
            Vildsvin
          </head>
          <p xml:id="i-RPN58R9xUu7GLbb67eS52X">
            Vildsvinsstammen har ökat kraftigt i Sverige under de senaste
            åren. Idag finns drygt 60 000 vildsvin från Dalälven och söderut.
            Djuren orsakar stora skador i jord- och skogsbruket samtidigt
            som det inträffar allt fler trafikolyckor med vildsvin inblandade.
            Totalt ökade antalet viltolyckor förra året med 14 procent, vildsvinsolyckorna
            ökade med 55 procent.
          </p>
          <p xml:id="i-J5xcvC6H6gNmCXmpTFQeYs">
            Naturvårdsverket säger i en rapport att vildsvinsstammen kan
            begränsas genom ett högre jakttryck. Verket föreslår också att
            planerad åtling och utfordring av vildsvin ska ske på platser
            som ligger på behörigt avstånd från odlingsmark. Vi anser att
            regeringen snarast bör presentera en förvaltningsplan för vildsvinsstammen.
          </p>
          <head xml:id="i-CQYyHLQW44WjTDADSVbpQ7" type="h2">
            Katter
          </head>
          <p xml:id="i-NENqXP5n8QPP5XMhhWorE9">
            Katter har av tradition ett lågt ekonomiskt värde, vilket gör
            att de av många behandlas vårdslöst och som något man gör sig
            av med när intresset sviker. Det finns ett antal organisationer
            som tar hand om övergivna katter, men resurserna är små och täcker
            inte behovet. Vi menar att kattens status måste uppvärderas.
          </p>
          <p xml:id="i-KUoScYpYzujchc1sfNKe2c">
            Också i den borgerliga regeringens proposition om tillsyn av
            hundar och katter märks ointresset för katter. Frågan om märkning
            och registrering av katter har helt sonika lyfts bort ur propositionen.
            Vi vill att regeringen snarast tillsätter en kattutredning, som
            ett första steg på vägen mot en lag om märkning och registrering
            av katter.
          </p>
        </div>
        <div type="motSignatures">
          <list>
            <item xml:id="i-c3ky7YwNtMYQEDCk462xL" who="i-NW2TEoH8XmW9aSn2aKJ8EA">
              Anders Ygeman (s)
            </item>
            <item xml:id="i-GTr45q5DTVY6ifJro8JP6d" who="i-Uxe3rhosBnSZpqJX5d7gpy">
              Carina Ohlsson (s)
            </item>
            <item xml:id="i-C3iEjP6g1LjJRASHNU1LMa" who="i-JfXS8EFEqMfBiyryszrVvW">
              Ann-Kristine Johansson (s)
            </item>
            <item xml:id="i-3Y2rEN6qETZgFD1iyxY4e6" who="i-B34sv9ytsiioT1XaQtyXUo">
              Helén Pettersson i Umeå (s)
            </item>
            <item xml:id="i-7hTa1ApKziVVWfWHsmyhsC" who="i-FrC3WwfjWAuoWu4BnbedDa">
              Jan-Olof Larsson (s)
            </item>
            <item xml:id="i-UAXuwCqirWLYcxKvbeWJuf" who="i-MKm68HiDPih8eisvsh6GJg">
              Bo Bernhardsson (s)
            </item>
            <item xml:id="i-XWmFGLnPoeog2w6vB2zkxa" who="i-82JYkSfoXnEHz2Cm1hUTA2">
              Aleksander Gabelic (s)
            </item>
            <item xml:id="i-6zaRwUqWy57WTVrEkTbfCG" who="i-Vw3jBQw26TxFbXrsoKmCH2">
              Roland Bäckman (s)
            </item>
          </list>
        </div>
      </div>
    </body>
  </text>
</TEI>
