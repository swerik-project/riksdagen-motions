<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202122-SoU-03807">
  <teiHeader>
    <fileDesc>
      <titleStmt>
        <title>Alkohol, narkotika, dopning, tobak och spel – ANDTS</title>
        <author corresp="i-YMY1gwKfUakvKPP3ogvT7m">av Christina Tapper Östberg m.fl. (SD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2021/22:3807 av Christina Tapper Östberg m.fl. (SD)</title>
          <idno type="rdwebb">H9023807</idno>
          <rs type="number">3807</rs>
          <orgName type="comitteeAbbreviation">SoU</orgName>
          <ref type="dokument_url_text">http://data.riksdagen.se/dokument/H9023807/text</ref>
          <ref type="dokument_url_html">http://data.riksdagen.se/dokument/H9023807</ref>
          <ref type="dokumentstatus_url_xml">http://data.riksdagen.se/dokumentstatus/H9023807</ref>
          <ref type="docx">http://data.riksdagen.se/fil/77E98F4B-DC78-4242-9E7D-32EFDB6CE56F</ref>
          <ref type="pdf">http://data.riksdagen.se/fil/D5C86B96-7117-4CF9-82F8-96193AEB8EFE</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-YMY1gwKfUakvKPP3ogvT7m</idno>
            <name>Christina Tapper Östberg</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="woman">
            <idno>i-6ceKG6oPX1kT6SHqK6JSnq</idno>
            <name>Clara Aranda</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-XRXtPdXG8Ahj3n8huVdjCn</idno>
            <name>Per Ramhorn</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="woman">
            <idno>i-9P5NZaksQybZxn8tBxUxvh</idno>
            <name>Carina Ståhl Herrstedt</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="woman">
            <idno>i-Uq8cgRMrRNcxY3QYetppCT</idno>
            <name>Linda Lindberg</name>
            <state type="partyAffiliation" ref="Q504069">
              <desc>SD</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="committeeProcessing"/>
        <correspAction xml:id="i-UZUCVdtVGi7v8BAjU2VL3z" type="signed"/>
        <correspContext corresp="i-UZUCVdtVGi7v8BAjU2VL3z">
          <note type="signatory" corresp="i-YMY1gwKfUakvKPP3ogvT7m"/>
          <note type="signatory" corresp="i-6ceKG6oPX1kT6SHqK6JSnq"/>
          <note type="signatory" corresp="i-XRXtPdXG8Ahj3n8huVdjCn"/>
          <note type="signatory" corresp="i-9P5NZaksQybZxn8tBxUxvh"/>
          <note type="signatory" corresp="i-Uq8cgRMrRNcxY3QYetppCT"/>
        </correspContext>
        <correspAction xml:id="i-EroWgb2uc1YP2gu9fPcjb2" type="submitted">
          <date when="2021-10-05"/>
          <time when="13:51:20"/>
        </correspAction>
        <correspAction xml:id="i-8RLhiPvJacpBPmQZTbKCd2" type="reviewed">
          <date when="2021-10-05"/>
          <time when="16:45:50"/>
        </correspAction>
        <correspAction xml:id="i-JLttpMGVbirYTcwQt241t2" type="referred">
          <date when="2021-10-14"/>
        </correspAction>
        <correspAction xml:id="i-G6uthJuTn2aqrdvt8gbYQC" type="assigned">
          <date when="2022-06-14"/>
          <time when="13:53:06"/>
        </correspAction>
        <correspContext corresp="i-G6uthJuTn2aqrdvt8gbYQC">
          <ref type="assignedTo">Socialutskottet</ref>
        </correspContext>
        <correspAction xml:id="i-XPGXmtka7RWAD4dDFEvino" type="behandlas_i"/>
        <correspContext corresp="i-XPGXmtka7RWAD4dDFEvino">
          <ref type="uppgift">2021/22:SoU10</ref>
          <ref type="ref_dok_id">H901SoU10</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">SoU10</ref>
          <ref type="ref_dok_titel">Alkohol-, narkotika-, dopnings-, tobaks- och spelfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-PV9Rvir7y1Cz59W49SzAio" type="behandlas_i"/>
        <correspContext corresp="i-PV9Rvir7y1Cz59W49SzAio">
          <ref type="uppgift">2021/22:KrU5</ref>
          <ref type="ref_dok_id">H901KrU5</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">KrU5</ref>
          <ref type="ref_dok_titel">Folkbildning och spelfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-KBL7sBzVRMDkGgNXBDtCH4" type="behandlas_i"/>
        <correspContext corresp="i-KBL7sBzVRMDkGgNXBDtCH4">
          <ref type="uppgift">2021/22:SoU19</ref>
          <ref type="ref_dok_id">H901SoU19</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">SoU19</ref>
          <ref type="ref_dok_titel">Socialtjänstens arbete m.m.</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-QbZv4XWJzyGsx4rF9D831f" type="behandlas_i"/>
        <correspContext corresp="i-QbZv4XWJzyGsx4rF9D831f">
          <ref type="uppgift">2021/22:KrU8</ref>
          <ref type="ref_dok_id">H901KrU8</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">KrU8</ref>
          <ref type="ref_dok_titel">Idrott och friluftsliv</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-DTEqdDdWuVMi7z279Ewhn2" type="behandlas_i"/>
        <correspContext corresp="i-DTEqdDdWuVMi7z279Ewhn2">
          <ref type="uppgift">2021/22:SoU15</ref>
          <ref type="ref_dok_id">H901SoU15</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">SoU15</ref>
          <ref type="ref_dok_titel">Hälso- och sjukvårdens organisation m.m.</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-UskQKZoWTKEu7LkA3hEF97" type="motHeader">
        <div xml:id="i-SPRZLjDgYRPotM7HWtvA61" type="motTitle">
          Motion till riksdagen 2021/22:3807 av Christina Tapper Östberg
          m.fl. (SD) Alkohol, narkotika, dopning, tobak och spel – ANDTS
        </div>
      </div>
      <div xml:id="i-AWHkuQQCbnTTNAHDNYYFVB" type="motBody">
        <div xml:id="i-6h4CC2hktefX7BFrb38onh" type="motProposal" subtype="förslag">
          <head xml:id="i-M7hcYFNV9L825pkMQBqexG">
            Förslag till riksdagsbeslut
          </head>
          <list xml:id="i-9tBT4AHnfSRammqMAaFXPP" style="ol">
            <item xml:id="i-R2SE4MYfHhtvRDYfrDCzGG">
              Riksdagen ställer sig bakom det som anförs i motionen om att
              utreda möjligheten att inrätta ett kunskapscenter som ska fungera
              som ett viktigt stöd till länsstyrelsernas ANDTS-samordnare, liksom
              det nationella ANDTS-kansliet och Folkhälsomyndigheten, och tillkännager
              detta för regeringen.
            </item>
            <item xml:id="i-VSR4UdFriG5n9CYHmvn84o">
              Riksdagen ställer sig bakom det som anförs i motionen om att
              det bör inrättas fler stödlinjer, för hur en person som är vän,
              kollega eller familjemedlem med en person i missbrukscirkeln ska
              kunna hjälpa den beroende att ta sig ur sin situation, och tillkännager
              detta för regeringen.
            </item>
            <item xml:id="i-G6RBqvLcKFPuShFf8xgbMA">
              Riksdagen ställer sig bakom det som anförs i motionen om att
              även vårdcentraler bör erbjuda rådgivning för alla typer av beroenden
              och tillkännager detta för regeringen.
            </item>
            <item xml:id="i-TqrGx4bU92TWdM166nXP8p">
              Riksdagen ställer sig bakom det som anförs i motionen om att
              begränsa otillbörlig marknadsföring av alkoholhaltiga drycker
              och tillkännager detta för regeringen.
            </item>
            <item xml:id="i-9Y36VB7YcYdBWzbZwsNR12">
              Riksdagen ställer sig bakom det som anförs i motionen om att
              Systembolaget som monopolföretag har ett särskilt ansvar för att
              säkerställa att förutsättningarna för små bryggerier och andra
              hantverksmässiga dryckesproducenter är likvärdiga i hela landet
              och tillkännager detta för regeringen.
            </item>
            <item xml:id="i-PGcWqUehb5mDBqE9s486zU">
              Riksdagen ställer sig bakom det som anförs i motionen om att
              utreda om de svenska småproducenterna skulle kunna bli licensierade
              ombud för Systembolaget och tillkännager detta för regeringen.
            </item>
            <item xml:id="i-CZNdZ6UKjbg7KzVLSoR7Gg">
              Riksdagen ställer sig bakom det som anförs i motionen om att
              bekämpningen av narkotika ska prioriteras i den kommande strategin
              och att ett kontinuerligt arbete krävs för att dämpa problembördan
              av olika former av beroende och missbruk och tillkännager detta
              för regeringen.
            </item>
            <item xml:id="i-2RsviioG3urD2pUKRetDgL">
              Riksdagen ställer sig bakom det som anförs i motionen om att
              utreda den svenska narkotikapolitiken med fokus på vetenskap och
              skademinimering och tillkännager detta för regeringen.
            </item>
            <item xml:id="i-4dqWN8CagG5LvTUyov4YRx">
              Riksdagen ställer sig bakom det som anförs i motionen om att
              det i nästa ANDTS-strategi bör finnas ett skadereduceringsperspektiv
              även för tobak, liksom det gör på alkoholens område, och tillkännager
              detta för regeringen.
            </item>
            <item xml:id="i-8ukmVEnsDtybzHfHPDR4z8">
              Riksdagen ställer sig bakom det som anförs i motionen om att
              utvärdera möjligheten att göra det obligatoriskt för gym att synliggöra
              om man samarbetar med den svenska antidopningsorganisationen eller
              inte, samt möjligheten att införa en form av antidopningslicensiering,
              och tillkännager detta för regeringen.
            </item>
            <item xml:id="i-L2pBjdU4KkbqyVTPcz1nBP">
              Riksdagen ställer sig bakom det som anförs i motionen om att
              stärka det spelförebyggande arbetet, särskilt bland barn och ungdomar,
              och tillkännager detta för regeringen.
            </item>
            <item xml:id="i-KTK9y1MUp1ZFbzji6wLbNy">
              Riksdagen ställer sig bakom det som anförs i motionen om att
              se över möjligheten att kontrollera att kommuner och regioner
              på allvar implementerat och fortsatt driver arbetet med stödjande
              och spelförebyggande åtgärder, och detta tillkännager riksdagen
              för regeringen.
            </item>
            <item xml:id="i-8PWkEGdKEvknPHbYrgg1e6">
              Riksdagen ställer sig bakom det som anförs i motionen om att
              utvärdera om man genom att bredda begreppet e-sport och erkänna
              det som kultur och officiell sport skulle kunna innefatta även
              e-sportmissbruk i arbetet mot spelberoende och tillkännager detta
              för regeringen.
            </item>
          </list>
        </div>
        <div xml:id="i-3TVwoJMFAYTwVz9fTP7xP8" type="motContent">
          <head xml:id="i-RUGUyHaBs3ktvDH7mNE2VD" type="h1">
            Motivering
          </head>
          <p xml:id="i-NvTtm9ADbqPPYfmoRDGe6F">
            Alla människor ska kunna växa upp och leva utan risk att skadas
            på grund av eget eller andras missbruk. Genom att förebygga problem
            relaterade till ANDTS, minskar behovet av att handskas med problemens
            konsekvenser. Detta ger stora vinster, både ur en mänsklig och
            ekonomisk synpunkt. Tidigt förebyggande arbete innebär att missbruk
            undviks, som annars riskerar att påverka både individen och samhället
            under mycket lång tid.
          </p>
          <p xml:id="i-W4nUXKJHqqz4PGeZwoppaa">
            Arbetet måste börja med barns uppväxtvillkor. Trygga barn, med
            möjligheter att utvecklas och göra egna val för framtiden, motverkar
            kriminalitet och utanförskap.
          </p>
          <head xml:id="i-ESqbK2La296QqjQtYLHpEW" type="h1">
            Nationellt kompetenscentrum.
          </head>
          <p xml:id="i-QmyBYhp269BJFn1CuSCjyG">
            Arbetet för att minska skador och problem kopplade till alkohol,
            narkotika, doping och tobak ett prioriterat arbete. Sjukvården
            måste ta över ansvaret för missbruksvården och den måste i högre
            grad grunda sig på vetenskap och beprövad erfarenhet. Majoriteten
            av alla som har missbruksproblem har bakomliggande psykiska eller
            fysiska sjukdomar. Därför måste missbruksvården bli betydligt
            mer tillgänglig så att fler kan bli fria från sitt missbruk.
          </p>
          <p xml:id="i-GxzdX7Ck3rDxE5AiZ9myqp">
            Ett framgångsrikt ANDTS-arbete behöver vara långsiktigt. Det
            är dags att det förebyggande arbetet utgår från evidens. Därför
            behövs ett nationellt centrum för att utveckla, förvalta och kvalitetssäkra
            framgångsrika metoder inom ANDTS-området. Ytterligare ett viktigt
            uppdrag för detta centrum bör vara att utbilda och sprida information
            om de bästa metoderna, så att de kommer till användning och gör
            nytta i hela landet. Möjligheten till att inrätta ett kunskapscenter,
            som ska fungera som ett viktigt stöd till länsstyrelsernas ANDTS-samordnare,
            liksom för det nationella ANDTS-kansliet och Folkhälsomyndigheten,
            behöver utredas.
          </p>
          <head xml:id="i-RjijFHW8BMXocQ8XmuDYpr" type="h1">
            Missbruk och beroenden
          </head>
          <p xml:id="i-E6U4XhJzczJdTqg2CDyHD">
            En beroendesjukdom är en förvärvad, kronisk förändring av hjärnans
            belöningssystem, där minnen av de upplevelser som orsakade beroendet
            är lagrade. I dag klassas beroende av cigaretter, alkohol, droger,
            tabletter samt spel som beroendesjukdom, men det finns även andra
            missbruk som man inte alltid ser som ett sådant. Exempel på detta
            är köpmissbruk, sexmissbruk, internetmissbruk och läkemedelsmissbruk.
          </p>
          <p xml:id="i-AGu9TAhsBLwx2FNc3kWEGm">
            Drabbade individer tappar kontrollen, och beroendet blir det
            viktigaste i ens liv. Samtidigt blir anhöriga ofta medberoende.
            Beroende är ofta något man själv inte kan ta tag i och sluta med
            på egen hand. Då är det viktigt att samverkan mellan primärvården,
            psykiatrin, beroendemottagningar och socialtjänsten fungerar.
          </p>
          <p xml:id="i-VTHB82SdrpHsbv3QHRoU8m">
            Det bör inrättas fler stödlinjer, för hur en person som är vän,
            kollega eller familjemedlem med en person i missbrukscirkeln,
            ska kunna hjälpa den beroende att ta sig ur sin situation, och
            även vårdcentraler bör erbjuda rådgivning för alla typer av beroenden.
          </p>
          <p xml:id="i-FqM5SaHUFsvb9Z5NsfLDk2">
            Personer med en missbruksproblematik är väldigt utsatta som grupp
            i samhället. Sverigedemokraterna anser att ANDT-strategin för
            2021–2025 ska inbegripa fler missbruk och beroendeformer som problemområden.
          </p>
          <p xml:id="i-XdZaRBwpFy7bJ7GxhoHFST">
            En vetenskapligt genomförd riskbedömning av skadeverkningarna
            av alkohol, tobak samt olika sorters doping- och narkotikapreparat
            skulle ge värdefulla kunskaper vid reglering av lagstiftning inom
            detta område. Även detta bör ingå i nästa version av ANDTS-strategin.
            Vid en sådan riskbedömning ska skademinimeringsprincipen gälla.
            En konsekvensanalys behöver även tas fram, om det visar sig att
            en reglering av nuvarande lagstiftning påkallad. Det är i sammanhanget
            även viktigt att påpeka att de olika tobaks- och narkotikapreparaten
            utredas separat istället för att de hanteras samlat under paraplybegreppen
            narkotika och tobak. Liksom olika sorters narkotika har väsensskilda
            effekter och skadeverkningar, skiljer sig även tobak åt, i form
            av snus, cigaretter eller tobaksfritt vitt snus, som enbart innehåller
            nikotin.
          </p>
          <head xml:id="i-8iPZNG9FtMo2CEC3JSwsdz" type="h1">
            Alkohol
          </head>
          <p xml:id="i-WzKKVxrq7x7R92cEKoz16U">
            I Sverige regleras alkoholreklamen av alkohollagen och marknadsföringslagen.
            Den som marknadsför alkohol ska ”iaktta särskild måttfullhet”
            och reklamen får inte vara påträngande, uppsökande eller uppmana
            till användning av alkohol. Den får heller inte rikta sig till
            personer under 25 år. I januari 2018 föreslog en statlig utredning
            att helt förbjuda alkoholreklam på sociala medier. Konkurrensverket
            tyckte dock inte att ett förbud behövdes och frågan har sedan
            dess inte rört sig mot ett förbud. Alkoholreklam är inte tillåtet
            i TV eller i radio. Ändå ökar den sådan reklam stadigt i Sverige.
            Den har blivit allt mer synlig och allt mer aggressiv i konventionella
            medier, liksom i digitala plattformar. Idag sänds även flera svenska
            tv-kanaler från utlandet, exempelvis Storbritannien. Det kan innebära
            att dessa kanaler visar reklam för alkoholhaltiga drycker. Att
            sända från andra länder är ett sätt att kringgå svensk lagstiftning.
            Det är viktigt att stävja denna utveckling och att sammanställa
            förekomsten av alkoholreklam, så att vi får en heltäckande bild
            av vad som försiggår och att åtgärder vidtas för att begränsa
            olika former av överträdelser.
          </p>
          <head xml:id="i-UfJ7zV2sddEeGGu7BDkvbP" type="h1">
            Småbryggerier och gårdsförsäljning
          </head>
          <p xml:id="i-K2bWcMNdnfWuS8njG6GXmD">
            Systembolaget spelar en viktig roll för folkhälsan. Genom att
            försäljningen kontrolleras utifrån ålderskontroller, förebygger
            detta alkoholkonsumtion bland unga. Samtidigt har det på senare
            tid blivit allt vanligare med lokala vinodlingar, bryggerier och
            brännerier i Sverige. En ny hantverkstradition håller på att etablera
            sig i landet. Det bubblar och jäser i Sverige. Under de senaste
            åren har antalet bryggerier i Sverige mångdubblats. Idag finns
            det en växande näring av små bryggerier, destillerier och vinodlare.
            Dessa entreprenörer är viktiga jobbskapare, framför allt på mindre
            orter och på landsbygden. Dessutom utgör dessa företag en viktig
            beståndsdel i det svenska matundret utomlands. Såväl exporten
            av mat och dryck som en besöksnäring kopplad till svensk mat och
            dryck ökar.
          </p>
          <p xml:id="i-9uMMFsjDFEkZoJaaMuuvf7">
            För att ta vara på den potential som svenska dryckesproducenter
            medför, är det viktigt att skapa så goda förutsättningar för utvecklingen
            av Sverige som dryckesland som möjligt. I detta spelar Systembolaget
            en mycket viktig roll. Det svenska alkoholmonopolet gör dock att
            små producenter är helt i händerna på Systembolagets regelverk
            och logistikverksamhet för att nå ut till konsumenterna.
          </p>
          <p xml:id="i-Stjdzbjbm3G6XiPLofbCSx">
            Det är viktigt att statliga Systembolaget som monopolföretag,
            tar ett särskilt ansvar för, och säkerställer att förutsättningarna
            för små bryggerier och andra hantverksmässiga dryckesproducenter
            är likvärdiga i hela landet. Det är mycket olyckligt om små bryggerier,
            som har stora avstånd till sina närmaste större orter, riskerar
            att missgynnas av Systembolagets regelverk. Det skulle i praktiken
            göra konkurrenssituationen för dessa helt ohållbar i stora delar
            av vårt land. Det är även viktigt ur ett konsumentperspektiv att
            Systembolaget tar ett ansvar för utbudet i hela landet.
          </p>
          <p xml:id="i-EBuzqsMadFE8S1RybqJKnF">
            Systembolaget har utfäst sig om att lokala producenter ska erbjudas
            försäljning i de närmast belägna systembutikerna. I övrigt är
            det efterfrågan och försäljningssiffrorna som styr. I praktiken
            är det därmed få lokala produkter som når ut utanför det närmaste
            spridningsområdet. Vissa produkter finns dock i beställningssortimentet
            som omfattar fler varor än det ordinarie sortimentet. Även små
            kvantiteter ska då gå via Systembolagets centrallager i Örebro,
            och producenten svarar för frakten, men kan inte lagerhålla produkten
            där. Systembolaget har svarat på det ökande intresset för lokala
            produkter genom att skapa ett särskilt sortiment, tillfälligt,
            lokalt och småskaligt (TSLS). Leverantörer väljer själva om de
            vill offerera sina produkter till TSLS- sortimentet eller placera
            dem i beställningssortimentet. Endast det senare kan kvalificera
            sig för att upptas i det ordinarie sortimentet, om tillräcklig
            försäljning uppnås.
          </p>
          <p xml:id="i-Cj81NBhk4HsafkmKSN2ax2">
            Sverigedemokraterna önskar införa tillstånd för gårdsförsäljning
            av alkoholhaltiga drycker. Vi anser således att svenska småproducenter
            ska kunna bli licensierade ombud för Systembolaget, så länge beslutade
            krav är uppfyllda och kan garanteras, för att fortsatt säkerställa
            Systembolagets försäljningsmonopol. Frågan utreds för tillfället.
          </p>
          <head xml:id="i-WyTBMv1XLgwJ4homvkEVhR" type="h1">
            Narkotika
          </head>
          <p xml:id="i-4jAMdLa7jH6mZHCbNErJKR">
            Sverigedemokraterna anser att det är viktigt att kampen mot narkotika
            prioriteras i den kommande ANDTS-strategin mot beroenden. Narkotika
            är starkt beroendeframkallande och är även involverat i allvarlig
            kriminalitet. För den sakens skull får dock inte problemen som
            rör alkohol, tobak, dopning och spel försummas. Tobaksbruk kan
            vara inkörsporten till andra former av beroenden och missbruk.
            Vi har haft en nedgång av alkohol- och tobaksbruk bland unga,
            men här får vi inte tappa styrfart när det gäller insatser för
            att förebygga beroende och missbruk överlag. Tidigare erfarenheter
            visar att ett kontinuerligt arbete krävs för att dämpa problembördan
            av olika former av beroenden och missbruk.
          </p>
          <p xml:id="i-R5BoQZpBcYibppr27bSHr2">
            Den svenska narkotikapolitiken är ett dystert kapitel. Vi har
            EU:s näst högsta narkotikarelaterade dödlighet, vår beroendevård
            har stora brister och tillgången på narkotika är mer omfattande
            än någonsin. Att jämföra den narkotikarelaterade dödligheten mellan
            olika länder är samtidigt vanskligt, bland annat eftersom tillförlitligheten
            i statistiken och rapporteringen varierar mycket. Däremot är det
            ett faktum att Sveriges narkotikarelaterade dödlighet är alarmerande
            hög, och att mycket mer behöver göras, dels för att minska missbruket
            men också för att rädda liv.
          </p>
          <p xml:id="i-HHFsaZVgSCLNV3EnDxA4MF">
            Samtidigt som narkotikan flödar in i landet i enorma mängder,
            vilket bland annat har framkommit genom underrättelsekartläggningar
            i krypterade nätverk såsom Encrochat, Anom eller Sky ECC, så ger
            regeringens förnyade ANDTS-strategi inte tillräckliga svar på
            hur de narkotikarelaterade dödsfallen ska bli färre.
          </p>
          <p xml:id="i-CdXde4LYXAuazeA6wTnPsr">
            Beroendevården behöver kartläggas och man behöver på ett övergripande
            plan utreda hur den nuvarande narkotikasituationen ser ut i Sverige.
            Detta gjordes delvis i Brottsförebyggande rådets senaste rapport
            (Narkotikamarknader) där de estimerade att den svenska narkotikamarknaden
            årligen omsätter mellan 3,7 och 9,2 miljarder kronor per år. En
            genomtänkt och tydlig strategi mot den alltmer ökande användningen
            av narkotika hade behövts för länge sedan. Sverige måste nu tillsätta
            en opolitisk utredning, som genomför en grundläggande översyn
            av såväl tidigare som numera förd narkotikapolitik. Framtidens
            narkotikapolitik ska baseras på den senaste forskningen, med ett
            fokus på skademinimering, snarare än på politiska nycker. På så
            sätt skapar vi en konkret och effektiv lagstiftning som i förlängningen
            räddar liv.
          </p>
          <head xml:id="i-CUwC1eg8DqBGkeQtt3Wuy4" type="h1">
            Doping
          </head>
          <p xml:id="i-55iKZ4uCjPYML1BLgCwa2g">
            Utanför elitidrotten består dopinganvändarna framför allt av
            killar som tränar på gym och använder anabola androgena steroider
            (AAS) för att snabbt bli mer muskulösa. Bruk av AAS medför stora
            fysiska och mentala hälsorisker, varför det preventiva arbetet
            är viktigt. Nätverket Prodis driver ett ambitiöst antidopningsarbete,
            med informationskampanjer och utbildning av gympersonal, men har
            haft svårt att nå ut till alla gym. I Danmark är det obligatoriskt
            att synliggöra om man samarbetar med den danska antidopingorganisationen
            eller inte. En liknande form av antidopingslicensiering är värd
            att utvärdera även för svensk del. Det är glädjande att Riksidrottsförbundet
            nyligen beslutade att Svensk Antidoping ska vara organisatoriskt
            fristående från förbundets verksamhet. Den nya antidopingorganisationen
            kommer att ha en viktig roll i att leda och samordna det nationella
            förebyggande antidopingarbetet utanför elitidrotten.
          </p>
          <head xml:id="i-V5zD4DnyqDzyy7CtEYms1F" type="h1">
            Tobak
          </head>
          <head xml:id="i-XxmytTabpM9E4yWqur88QT" type="h2">
            Skadereduceringsperspektiv på tobaksområdet
          </head>
          <p xml:id="i-2LNtZSZRJKhqUZfhHxt7Pu">
            Även om alla produkter inom strategins område är skadliga för
            hälsan, är det ändå viktigt att klargöra de skillnader som finns
            när det gäller dessa produkters skadeverkningar, och som är vetenskapligt
            påvisade. Vi är kritiska till att regeringen fortfarande inte
            gör en tydlig och skarp åtskillnad när det gäller skadeverkningar
            av tobaksrökning kontra bruk av snus och andra rökfria nikotinprodukter.
            Tobaksrökningen är definitivt ett av världens allvarligaste folkhälsoproblem.
            Den beskrivs också av Världshälsoorganisationen (WHO) som en global
            epidemi, vilket naturligtvis är oerhört allvarligt.
          </p>
          <p xml:id="i-XNiFtzn5NNHMzngQ9JjM8f">
            Inom tobaksområdet har mycket positivt hänt under de senaste
            åren, framför allt har tobaksbruket, och i synnerhet den skadliga
            rökningen, fortsatt att minska i Sverige. Att färre människor
            röker innebär stora vinster för människors liv och hälsa. Politiken
            bör fortsatt bejaka den utvecklingen. Samtidigt har mycket hänt
            i vår omvärld. Det finns inte längre några vetenskapliga tvivel
            kring att snus är betydligt mindre skadligt för hälsan än rökning.
            Det har även utvecklats ett flertal nya tobaksprodukter, där tobak
            upphettas i stället för att förbrännas, i syfte att vara mindre
            skadlig. Just förbränning av tobak har visat sig vara en process
            som utsöndrar många skadliga ämnen.
          </p>
          <p xml:id="i-5QpLGAGcuSansinvttWMFF">
            Som tidigare påpekat finns det nu även en ny form av snus, kallat
            vitt snus, eller nikotinpåsar. Dessa innehåller inte tobak utan
            enbart nikotin från tobaksplantan och bör särskiljas från snus
            som innehåller tobak. Genom att driva en politik som uppmuntrar
            människor att välja mindre skadliga alternativ, finns det en oerhört
            stor potential i att komma i mål med att skapa ett rökfritt Sverige.
            Därför är det viktigt att slå fast att i nästa ANDTS-strategi
            bör det finnas ett skadereduceringsperspektiv även för tobak,
            liksom det gör för alkohol.
          </p>
          <head xml:id="i-NFnFs5PHkNLY84tYUfjEKv" type="h1">
            Spel
          </head>
          <head xml:id="i-GoFd464PzGDDoLDToLtCnW" type="h2">
            Förebyggande av spelmissbruk
          </head>
          <p xml:id="i-RLqnhVLUus2aERTDteWWSY">
            Folkhälsomyndigheten (FHM) har i uppdrag att genom kunskapsstöd,
            samordning och uppföljning bidra till att förebygga spelberoende.
            Från och med 1 januari 2018 ingår problem med spel om pengar i
            socialtjänstlagen och hälso- och sjukvårdslagen. Det innebär att
            kommuner och regioner har ett tydligt ansvar för att förebygga
            spelproblem, samt erbjuda råd, stöd och behandling till personer
            som har allvarliga problem med spel om pengar. Länsstyrelserna
            ska stödja regionernas och kommunernas arbete med spel-frågan.
            FHM har gjort en kartläggning av regioners och kommuners arbete
            i spelfrågan under 2018–2019. Den visar att det spelförebyggande
            arbetet behöver stärkas i allmänhet, och i synnerhet mot barn
            och unga.
          </p>
          <p xml:id="i-T9cVLEaHuYPPCyA3Dvr8NY">
            Trots att det vidtagits en del åtgärder den senaste tiden så
            behöver man stärka det spelförbyggande arbetet, särskilt bland
            barn och ungdomar, samt se över möjligheten att kontrollera att
            kommuner och regioner på allvar implementerat och fortsatt driver
            arbetet med stödjande och spelförebyggande åtgärder sedan lagändringen
            trädde i kraft den 1 januari 2019.
          </p>
          <head xml:id="i-5bYnUW87Ap3XxdAWJj4Jyo" type="h2">
            Hälsoperspektivet
          </head>
          <p xml:id="i-TMaH47U7ziPyEyeNnmE1XE">
            I vårt samhälle blir vi alltmer stillasittande, och spel- och
            e-sportbranschen är en viktig aktör för att motverka denna utveckling.
            E-sport och spel kan med fördel användas för att uppmuntra till
            rörelse och fysisk aktivitet. Framgångsrika exempel är spel som
            ”Pokémon Go” eller ”Wii-Fit”, där den spelande når framgång genom
            fysisk ansträngning och rörelse. Ovan nämnda e-sportråd och spelinstitut
            bör i sin verksamhet uppmuntra speltillverkare att skapa spel
            som bidrar till fysisk aktivitet och rörelse. E-sport kan bidra
            till att man blir mer fysiskt aktiv om man uppmuntras till det
            genom de spel man spelar, men också av att man förstår betydelsen
            av hälsoperspektivet om man som spelare vill nå framgång.
          </p>
          <p xml:id="i-7Y39Z2HdnpsEkt7D1vMTvo">
            Det finns ett flertal dokumenterade fall gällande skador och
            ohälsa inom e-sport. Professionella spelare som ”Chessie” från
            Dota eller ”Olofmeister” från CS:GO har fått permanenta skador
            för att e-sporten inte officiellt klassats som en sport. Flertalet
            e-sportare har inte heller fått någon utbildning gällande hur
            man kan e-sporta och samtidigt bevara sin hälsa, utifrån aspekter
            såsom ergonomi, nutrition, fysisk träning och sömn. Utövare av
            e-sport befinner sig i en konstant riskzon så länge e-sport endast
            ses som ”lek”, snarare än som officiell sport.
          </p>
          <head xml:id="i-JDSEVDujCtSigLiRiTQ6Nh" type="h2">
            Folkhälsoperspektivet
          </head>
          <p xml:id="i-Jhof6Lz3ujCBWTkRG6MVcF">
            Det är viktigt att aktivt verka för att minimera risken för att
            enskilda individer utvecklar ett beroende. Genom att bredda begreppet
            och erkänna e-sport som kultur och officiell sport, skulle arbetet
            mot spelberoende kunna innefatta även e-sportspelarna. De individer
            som riskerar att fastna i ett spelmissbruk har då rätt till hjälp,
            eftersom spelmissbruk klassas som en beroendesjukdom, vilket i
            sin tur omfattas av den allmänna sjukvården. Detta skulle bidra
            till att staten kan ta sitt ansvar i en allmän strävan om att
            förhindra medborgare från att hamna i en spelproblematik. Folkhälsoperspektivet
            är således en viktig aspekt i e-spelandet. En annan viktig aspekt
            som måste lyftas rörande spelberoende, är att kunna särskilja
            monetärt spelberoende och spelberoende som kan påverka exempelvis
            skolgång. Den ena beroendeformen kan på ett allvarligt och omfattande
            sätt påverka individers ekonomi, så till den grad att de blir
            av med sin bostad eller hamnar hos Kronofogden, medan den andra
            sortens spelberoende kan sänka betyg eller leda till frånvaro
            i skolan för barn och ungdomar. Båda sorterna bör självfallet
            motverkas, men då konsekvenserna väger tyngre i fallet med monetära
            förluster, bör även det proaktiva arbetet med att stävja detta
            beroende hanteras mer skyndsamt.
          </p>
        </div>
        <div xml:id="i-JJh3nqH2BrDzyjmKThaCGf" type="signatureBlock">
          <list xml:id="i-WP9DiQXzv5CHoreEW3X57U">
            <item xml:id="i-X4SNmtFfRx2PQ7Db4DwtQT" type="signature">
              Christina Tapper Östberg (SD)
            </item>
            <item xml:id="i-SzvFMeoqCtb2ZwdFYZN1cB" type="signature">
              Clara Aranda (SD)
            </item>
            <item xml:id="i-65sPfAijUEcVGzjwAuJrKi" type="signature">
              Per Ramhorn (SD)
            </item>
            <item xml:id="i-WNRYiJZNPruf5JUR7yucp7" type="signature">
              Carina Ståhl Herrstedt (SD)
            </item>
            <item xml:id="i-3BADNrfroyDadEtZdYjjrj" type="signature">
              Linda Lindberg (SD)
            </item>
          </list>
        </div>
      </div>
    </body>
  </text>
</TEI>
