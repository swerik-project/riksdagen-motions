<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1924--ak--00090">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1924/mot_1924__ak__90/mot_1924__ak__90-001.pdf"/>
      <fw xml:id="i-GT7KCUdMxRGT1UsXff9cEh">
        Motioner i Andra kammaren, Nr 90. 1
      </fw>
      <div xml:id="i-2y3C2498AdzLpNajptBvWZ" type="motHeader">
        <div xml:id="i-PMh8BVhFqe112cDJX41ew5" type="motTitle"/>
        <div xml:id="i-Be4BvAqEzLnU5VBCrQyNwi" type="motSubmissionInfo"/>
      </div>
      <div xml:id="i-FXZBFCaoy9ZVFQJByoBujy" type="motBody">
        <div xml:id="i-9jFJbSezcxXYzTztJYLHs6">
          <p xml:id="i-96ztKB8nPAKefqc1C2MZm3">
            Nr 90.
          </p>
          <p xml:id="i-M7T8ncjQuSTYKe18qZj961">
            Av herr Åkerlund, om skrivelse till Kungl. Maj:t i fråga om vid-
            tagande i visst syfte av reformer i avseende å landets härads-
            rätter.
          </p>
          <p xml:id="i-UFgTiKTcRVeQqUUsGB4sDB">
            Vid 1906 års riksdag väckte jag motion (Bil. 1) därom, att de
            ordinarie häradshövdingarna vida mer än vad som var förhållandet
            själva skulle för- rätta tingen samt att inga med orternas förhållanden
            och befolkningens pläg- seder samt sätt att uttrycka sig oförfarna
            män skulle tillåtas intaga de ordi- narie domarnas plats i rätten
            som vikarier. Denna motion bifölls av riksdagens båda kammare,
            och en skrivelse avläts till Kungl. Maj:t (Bil. 2). Huruvida ett
            mäktigt juristeri eller ren glömska varit orsaken, varför intet
            av minsta vikt åtgjorts i ärendet, kan jag ej avgöra, men då jag
            är fullt viss därom, att svenska folket fått nog av det fortfarande
            rådande oefter- rättlighetstillståndet, vågar jag härmed ånyo
            upptaga frågan. Man torde kunna våga ifrågasätta, huruvida icke
            vederbörande hysa ytterst ringa intresse för, huru rättskipningen
            handhaves i våra häradsrätter, ehuru just där den rannsakning
            förekommer eller åtminstone borde förekomma, som i regeln blir
            avgörande för målens utgång i högre rätt, därest de dragas dit.
            Underdomarebefattningarna äro eller borde, enligt mitt förmenande,
            vara de viktigaste av alla civila statstjänster, till vilka blott
            landets bästa, på området erfarnaste och för befattningarna livligt
            intresserade personer borde äga tillträde. Att emellertid dessa
            statstjänster understundom tillsättas utan att synnerlig hänsyn
            tages därtill och att befattningarna ej åtnjuta tillbörlig aktning,
            synes mig framgå av några exempel, vilka nog kunna bliva flera.
            Ordinarie häradshövdingar dragas helt enkelt från sina så ytterst
            viktiga befattningar — om på egen begäran känner jag ej, ehuru
            jag förmodar det — under åratal för att i Stockholm och möjligen
            även på andra håll syssla med andra befattningar, och domsagorna
            förvaltas av ungdomar, understundom med täta ombyten. Ordinarie
            domhavande lära finnas, som knappast satt foten inom sin domsaga.
            För 7 å 8 år sedan utnämnd häradshövding har ej hållit mera än
            ett enda ting ehuru säkerligen ej hindrad av offentliga uppdrag,
            eftersom en synnerlig stor del av hans tid ägnats åt privata,
            säker- ligen lukrativa sysslor. Då jag hyser största aktning för
            det ojämförligt största antalet av våra häradshövdingar och de
            helt säkert äro värda allt erkännande för plikttrohet och nit,
            vill jag ej framhålla flera exempel på oegentligheter, utan må
            de anförda vara nog. Bihanqg till riksdagens protokoll 1924. 4
            saml. 22 häft. (Nr 90—91.) 1
          </p>
          <pb facs="riksdagen-motions-pdf/data/1924/mot_1924__ak__90/mot_1924__ak__90-002.pdf"/>
          <fw xml:id="i-BXiWLVjyUi9n68cRgDhGP8">
            2 Motioner i Andra kammaren, Nr 90.
          </fw>
          <p xml:id="i-Te4C6a5CVjoKA6HxW6skPK">
            Av det anförda framgår, att jag håller före, det någon verklig
            förbättring av det rådande tillståndet ej kan åvägabringas, såvida
            ej största omsorg ned- lägges på att till befattningarna i häradsrätterna
            erhålla landets bästa krafter och befria dem från en mängd dem
            nu åliggande småsysslor, varjämte det måste tillses, att de ordinarie
            domarna tillerkännas sådan avlöning, att de bliva fullt oberoende
            av andra förtjänster. Man kan ju invända, att detta skulle komma
            att kosta mycket pengar, men jag har, efter att hava rådfört mig
            med äldre, erfarna domare, kommit till den, som jag tror, fullt
            riktiga uppfattningen, att om häradshövdingarna så gott som uteslutande
            få ägna sig åt den egentliga domareverksamheten, de väl skulle
            kunna omhänderhava rättsskipningen inom vida större områden än
            nu och därigenom så stora besparingar vinnas, att de skulle förslå
            såväl till betydande löneförbättringar för häradshövdingarna som
            även till av- löningar åt dem, som hade att sköta småärendena
            inom de nuvarande dom- sagorna, vilka personer, efter att under
            en viss tid hava tjänstgjort inom en ort, väl därefter voro de
            lämpligaste att där vikariera för häradshövdingarna, då dessa
            till följd av semester, sjukdom eller annat viktigt förfall vore
            fria från tjänstgöring. Därtill kommer, att om häradsrätterna
            skulle komma att åtnjuta den akt- ning och det förtroende, de
            böra äga, säkerligen en vida större del av målen än för närvarande
            skulle stanna där samt därigenom överdomstolarnas bördor lättas
            och säkerligen betydliga besparingar kunna göras. Men ej blott
            reformer i fråga om häradshövdingarnas verksamhet äro till- räckliga
            för att vinna svenska folkets förtroende för rättsskipningen i
            lands- bygdens domstolar, utan därför kräves ock utan tvivel,
            att häradsnämnderna åter tillerkännas det inflytande i rätten,
            de fordom ägde, och att därför i dessa nämnder insättas personer,
            vilka redan längre tid varit bofasta inom den bygd, där de skola
            tjänstgöra, och som uppnått den ålder och erfarenhet samt åtnjuta
            det allmänna förtroende, att man utan tvekan kan anförtro dem
            det så grannlaga domarevärvet och pålägga dem det därmed följande
            ansvaret. Man kan ej ifrågasätta, att befolkningen nu skall utse
            sina bästa män till bisittare i rätten, sedan man så i grund lyckats
            neddraga nämnderna till blotta dekorationer. Huru det är ställt
            med vikarieringarna i häradsrätterna och vilket anseende dessa
            vikariers domslut åtnjuter i överdomstolarna framgår av följande:
            1913 avdömdes 729 mål av ordinarie domare och 1,842 av vikarier
          </p>
          <p xml:id="i-GKDciHCCFrgNBRfdgwCQH5">
            1914 » 798 &gt;» &gt; » » » 1,892 &gt;» » 1915 » 812 &gt;» &gt;»
            » » » 1,758 &gt;» » 1916 » 733 » oo» » » » 1,843 &gt;» »
          </p>
          <p xml:id="i-7B5QF9ff1xLZMffpvzRmju">
            Av dessa senare ändrades i hovrätterna: 1913 40' procent, 1914
            41 procent, 1915 40 procent och 1916 43 procent. På grund av det
            anförda får jag vördsamt hemställa,
          </p>
          <pb facs="riksdagen-motions-pdf/data/1924/mot_1924__ak__90/mot_1924__ak__90-003.pdf"/>
          <fw xml:id="i-LUyoZBdpdwPuU4XtGQUdBf">
            Motioner i Andra kammaren, Nr 90. 3
          </fw>
          <p xml:id="i-WNx1iBiQ54iNzYYGuYjRe8">
            att riksdagen i skrivelse till Kungl. Maj:t anhåller, att Kungl.
            Maj:t ej blott i anledning av riksdagens skri- velse av den 25
            maj 1906 nr 188 ville taga under om- prövning, vilka reformer
            inom landets häradsrätter böra vidtagas, för att aktning för lag
            och rätt samt förtroende för domstolarna skall kunna vinnas och
            upprätthållas, utan även täcktes låta utreda, huruvida de av mig
            här ovan ifrågasatta åtgärderna därför äro värda att vinna beaktande,
            och fortast möjligt för riksdagen framlägga förslag i ärendet.
          </p>
          <p xml:id="i-14M4Ecivd9ukm77XQD5fDy" type="date">
            Stockholm den 18 januari 1924.
          </p>
          <div xml:id="i-RJ7hakwAcLUdsLSCsA6D3Z" type="signatureBlock">
            <list xml:id="i-QAnLSZNQdbr7QV7a992T1Y">
              <item xml:id="i-XunZKTE3EdupkbdJaHQpdx" who="i-UoT7tDJiDZGv2bnee2eeYm" type="signature">
                E. Åkerlund
              </item>
            </list>
          </div>
          <p xml:id="i-T4ZVNnKEuAQk6pk45qjVdz">
            Bilaga 1. Nr 62.
          </p>
          <p xml:id="i-GxHYX4BoZ2z77atmbXqZgu">
            Av herr E. G. H. Åkerlund, om skrivelse till Kungl. Maj:t angående
            kom- petens för erhållande av domareförordnande m. m.
          </p>
          <p xml:id="i-YUfZTyaaGmTG1e4HTFdf9K">
            Utan tvekan lär man kunna påstå, att det sätt, varpå rättsskipningen
            hand- haves, i mycket hög grad inverkar på befolkningens moraliska
            halt samt aktning för lag och rätt. Eftersom den stränga formalismen
            allt mera intagit hedersrummet uti rättsskipningen, tyckas våra
            underrätter nu mången gång vara till mera för att slita svister
            än för att med ospard möda söka skaffa rättvisa åt förorättade,
            och många lära de ej vara, vilka under någon längre tid nödgats
            bevista domstolsförhandlingar vid våra häradsrätter, som ej funnit,
            att sådana per- soner måst tillerkännas rätt, som förmått svänga
            sig och vränga sanningen, blott formerna iakttagits, trots det
            menigheterna och nämnderna, ja, nog även domarna icke kunnat värja
            sig för det bestämda intrycket, att den fällda parten hade den
            moraliska rätten på sin sida, ehuru han icke mäktade iakttaga
            formerna eller icke ville använda andra än fullt ärliga vapen
            till sitt försvar och därför, lämnad utan bistånd från domstolen
            samt måhända naiv nog att tro, det dennas högsta mål vid alla
            tillfällen ännu vore att tillse, det rättfärdighet blomstrade
            i landet, måste gå under för en klipsk och mindre rättrådig motståndare,
            helst sådana synas äga en för dem dyrbar rätt att i ganska stor
            utsträckning fara med osanning inför våra domstolar. Men huru
            skulle det väl kunna vara annorlunda, då till och med domare stundom
            synas uppfatta sina viktiga ämbeten såsom oaser i detta jordelivets
            öken och såväl genast efter tillträdet som sedermera i stor utsträckning
            överlämna rättsskip- ningen åt andra. Nog ändra och stifta vi
            lagar, men att ställa så, att det förtroende, envar god medborgare
            borde hava för domstolarna, återkommer hos vårt folk, det lär
            nog icke lyckas utan en rätt grundlig omstöpning av vårt rättegångsväsen,
            men medan goda krafter arbeta härför, torde dock en
          </p>
          <pb facs="riksdagen-motions-pdf/data/1924/mot_1924__ak__90/mot_1924__ak__90-004.pdf"/>
          <fw xml:id="i-YX2fDppoM4Yg5fZqQgXotN">
            4 Motioner i Andra kammaren, Nr 90.
          </fw>
          <p xml:id="i-ELNy2ABFQrtHyv6xNzBzpc">
            del synbarliga brister kunna avhjälpas, utan att stöta den juridiska
            ortodoxien allt för mycket för huvudet. Visserligen kan jag för
            ingen del gilla det beklagliga förhållandet, att de domstolar,
            vilka skola upptaga underrätternas domslut till omprövning, nu-
            mera ytterst sällan — om någonsin — företaga självständiga undersökningar
            angående de rättstvister, vilka till dem hänskjutas, utan i regel
            alltid grunda sina domar på till dem inkomna protokoll; men då
            så är förhållandet och därtill kommer, att man lyckats förinta
            det fordom så mäktiga folkelementets i våra häradsrätter inflytande,
            ligger väl också därför en utomordentlig vikt uppå, att de personer,
            som få sig domareämbetet i häradsrätterna anförtrott, icke allenast
            besitta goda juridiska insikter, utan även mogen erfarenhet av
            det praktiska livet, noggrann kännedom om personer, seder och
            bruk inom de orter, där de äro satta att verka, för så vitt de
            domar, som av dem fällas, skola bliva de bästa möjliga, och att
            dessa rätter icke längre i så häpnads- väckande grad, som åtminstone
            är fallet i de under Svea hovrätt lydande häradsrätterna, få upplåtas
            till experimentalfält för en mängd, måhända väl Juridiskt skolade,
            men i det praktiska livet ofta mycket oerfarna unge män. För att
            i någon mån kunna visa, huru det förhåller sig med de ordinarie
            lantdomarnas tjänstledighet i våra dagar, har jag ur Svea hovrätts
            handlingar inhämtat, att år 1903 domarna uti de 57 under samma
            hovrätt lydande dom- sagorna åtnjöto tjänstledighet under i medeltal
            nära 5 månader vardera, eller tillsammans «under 278 månader och
            5 dagar, att av de ordinarie 522 tingen inom dessa domsagor 225
            förrättats av de ordinarie samt 297 — utom en mängd extra sammanträden
            — av tillförordnade, vilkas medelålder utgjorde 28 år och vilka,
            efter att i medeltal 14 månader hava varit in- skrivna som notarier
            i hovrätten, ansågos kompetenta för det viktiga domare- kallet.
            År 1904 åtnjöto häradshövdingarna i samma domsagor ledighet un-
            der i medeltal något över 5 månader vardera eller under tillsammans
            292 månader 20 dagar. Av de ordinarie tingen förrättades 229 av
            domhavandena samt 297 — utom 62 extra sammanträden — av tillförordnade.
            Jag finner väl, att domare, vilka nitiskt arbeta i sitt kall,
            måhända mera än de flesta övriga statstjänarna äro i behov av
            vila, och att sjukdom samt andra spe- ciellt viktiga orsaker böra
            berättiga till tjänstledighet, men håller före, att vad däröver
            är, det är av ondo, samt att främst bland statens ämbetsmän domarne
            i våra häradsrätter böra finnas skyldiga att personligen handlägga
            där förekommande ärenden, ävensom att, då tjänstledighet ej rimligen
            kan dem förvägras, inga andra i regel böra tillåtas vikariera
            för dem än sådana, som under längre tid innehaft förordnande som
            notarie eller sekreterare hos ordinarie domare, helst i den ort,
            där vikariatet skall äga rum. Att de unga män, vilka ämna ägna
            sig åt domarekallet, behöva praktisk övning under erfarna domares
            handledning, ligger ju i sakens natur, och om de därför, i stället
            för att som nu helt kort efter avlagd examen anses mogna att själv-
            ständigt förvalta domarekallet utan nämnvärd ersättning, erhölle
            förordnan- den såsom åtminstone i någon mån avlönade sekreterare
            och protokollsförare åt de ordinarie domhavandena under åtskilliga
            år, skulle såväl deras utbild- ning som även säkerhet och snabbhet
            vid rättsskipningen i våra häradsrätter helt visst vinna mycket
            och de kostnader, staten därför möjligen finge vid- kännas, vara
            väl använda. Med stöd av vad sålunda anförts, får jag vördsamt
            hemställa, att riksdagen ville i skrivelse till Kungl. Maj:t anhålla,
            det täcktes Kungl. Maj:t taga i övervägande, huruvida ieke de
            unga jurister, vilka önska erhålla praktisk handläggning av domstolsärenden,
            först efter behörigen undergången
          </p>
          <pb facs="riksdagen-motions-pdf/data/1924/mot_1924__ak__90/mot_1924__ak__90-005.pdf"/>
          <fw xml:id="i-6ybpuT2zjZJCVsZhbiScRJ">
            Motioner i Andra kammaren, Nr 90. 5
          </fw>
          <p xml:id="i-32uhxr1nfjfECa6DTWLhZE">
            utbildning måtte berättigas mottaga domareförordnanden, dels
            ock tillse, att de ordinarie häradshövdingarna i långt större
            utsträckning än för närvarande själva personligen handlägga till
            deras ämbetsbefattningar hörande ärenden, samt att Kungl. Maj:t
            ville för riksdagen framlägga förslag till de åtgärder, som kunna
            finnas erforderliga för .dessa syftens vinnande.
          </p>
          <p xml:id="i-A1WV5g9gRNX38NfGPR4dzg" type="date">
            Stockholm den 24 januari 1906.
          </p>
          <div xml:id="i-Gmyhzdj6YZ342vitZRwzpT" type="signatureBlock">
            <list xml:id="i-X6DzyPy8vbWvuKxwt7h3mw">
              <item xml:id="i-UmvG8KHdmTrhFpDjRfq3rA" who="i-UoT7tDJiDZGv2bnee2eeYm" type="signature">
                E. Åkerlund
              </item>
            </list>
          </div>
          <p xml:id="i-4Y9skTmUEbaQoJfDM1KfUw">
            Bilaga 2 Nr 188.
          </p>
          <p xml:id="i-55x1LQxsnsaQrCetnVxQoc">
            Uppläst och godkänd hos Första kammaren den 25 maj 1906: — —
            — Andra kammaren den 25 —
          </p>
          <p xml:id="i-MpCNCjLLKEbpvTVbmvoDfo">
            Riksdagens skrivelse till Konungen i anledning av ifrågasatt
            inskränkning av de ordinarie häradshövdingarnas tjänstledighet
            samt skärpta kompetensvillkor för erhållande av domareförordnande.
          </p>
          <p xml:id="i-LBj1RtRgLTpRukHw2cWr4A">
            (Första kammarens tillfälliga utskotts (nr 2) utlåtande nr 10.)
            (Andra kammarens tillfälliga utskotts (nr 5) utlåtande nr 16.)
          </p>
          <p xml:id="i-Mqr3aD8pJ9nLABmLZ5JF8s">
            Till Konungen.
          </p>
          <p xml:id="i-TWJkGFMhWUUTMCEtZjex5S">
            Uti en inom riksdagen avgiven motion har framhållits önskvärdheten
            av dels att de ordinarie häradshövdingarna i långt större utsträckning
            än för närvarande ägde rum själva handlade de till deras ämbetsbefattningar
            hörande ärenden, dels ock att de unga jurister, vilka önskade
            erhålla praktisk hand- läggning av domstolsärenden, först efter
            behörigen undergången utbildning måtte berättigas erhålla domareförordnanden.
            För att erhålla kännedom om huru de faktiska förhållandena härutinnan
            gestaltat sig över hela riket under den senast förflutna tiden
            har från Eders Kungl. Maj:ts och rikets hovrätter införskaffats
            uppgifter för år 1905 dels angående den tid, varunder de ordinarie
            häradshövdingarna av särskilda an- ledningar var för sig åtnjutit
            ledighet från domareämbetet samt angående befriade, dels angående
            de juristers levnadsålder, vilka under nämnda år enligt hovrätternas
            förordnande tjänstgjort såsom lantdomare, ävensom angå- ende den
            tid, som förflutit från det desamma avlagt juridisk examen, till
            dess de erhållit sitt första lantdomareförordnande under år 1905,
            dels slut- ligen angående de regler, hovrätterna för sig kunde
            hava fastställt i fråga om beviljande av tjänstledighet åt lantdomare
            samt i fråga om förordnande av deras vikarier, särskilt beträffande
            praktisk tjänstgöring såsom villkor för domareförordnande. Utan
            tvivel måste det betraktas såsom ett allvarsamt missförhållande,
            att, såsom av de infordrade uppgifterna synes framgå, varje häradshövding
            i medeltal åtnjuter tjänstledighet under mer än en tredjedel av
            året samt att över hälften av de lagtima tingen förrättas av vikarier.
            Uppenbarligen
          </p>
          <pb facs="riksdagen-motions-pdf/data/1924/mot_1924__ak__90/mot_1924__ak__90-006.pdf"/>
          <fw xml:id="i-6MVi6h8Ly8kvYpYnCoAcat">
            6 Motioner i Andra kammaren, Nr 90.
          </fw>
          <p xml:id="i-NmvVy4rum2jrMrMFimcQa8">
            måste rättsskipningens kontinuitet och säkerhet samt därmed också
            befolk- ningens aktning för lag och rätt lida av ett dylikt tillstånd.
            Visserligen får det ej förbises, att anledningarna till häradshövdingarnas
            ledighetsansökningar ofta äro av den art, att ledighetens beviljande
            måste anses påkallat av ett verkligt behov. I sådant avseende
            må erinras om nöd- vändigheten av tjänstledighet i händelse av
            sjukdom, om häradshövdingarnas behov av någon tids vila från sitt
            ansträngande kall, om angelägenheten av att de unga män, som ämna
            ägna sig åt domarekallet, erhålla praktisk övning under erfarna
            domares ledning, ävensom därom att göromålen i en domsaga kunna
            vara så vidlyftiga, att häradshövdingarna ej kunna medhinna arbetet
            med mindre än att de få överlämna ämbetet till en vikarie och
            under ledighetstiden själva, ostörda av de löpande göromålen,
            syssla med ett eller annat till domareämbetet hörande arbete.
            Slutligen må bland sådana anled- ningar till ledighet nämnas det
            ej ovanliga förhållandet, att häradshövdin- garna av annat offentligt
            uppdrag nödgas att under längre eller kortare tid avhålla sig
            från utövningen av sitt ordinarie ämbete. Av de nu nämnda anledningarna
            äro sjukdom och offentligt uppdrag tyd- ligen av den beskaffenhet,
            att de kunna lämnas ur räkningen. Så är där- emot ej fallet med
            de övriga. Vad sålunda till en början häradshövdingarnas behov
            av vila beträffar, så synes det riksdagen, som om detta behov
            för när- varande mer än skäligt tillgodoses genom den ledighet,
            som beviljas härads- hövdingarna »för enskilda angelägenheters
            vårdande» ävensom delvis »för hälsans vårdande». Särskilt anmärkningsvärda
            finner riksdagen de regler, som Göta hovrätt och hovrätten över
            Skåne och Blekinge, enligt vad de meddelat, uppställt i fråga
            om den tid, varunder en häradshövding för en- skilda angelägenheter
            eller därmed likställd anledning årligen må få åtnjuta tjänstledighet.
            En inskränkning av den häradshövdingarna medgivna rätten till
            ledighet synes riksdagen böra kunna utan obillighet genomföras,
            och håller riksdagen före, att häradshövding för hälsans vårdande
            utan styrkt sjukdom eller eljest för enskilda angelägenheter bör
            kunna erhålla ledighet från högst en tredjedel av de i domsagan
            förekommande lagtima ting eller tingssamman- träden samt från
            häradshövdingeämbetet i övrigt under två eller högst tre månader.
            Vad vidare angår ledighet till följd av göromålens hopande och
            vidlyftig- het, anser riksdagen, att då en dylik ledighetsanledning
            visar sig vara av mera stadigvarande beskaffenhet, sådant tyder
            på att domsagan är för stor och därför bör delas. Möjligen skulle
            vid ett tillfälligt hopande av göro- målen i domsagorna även kunna
            användas den utvägen att ålägga veder- börande häradshövding att
            själv hålla tingen samt till vikarien överlämna de övriga ämbetsgöromål,
            som ej kunna av honom själv medhinnas, var- jämte till beredande
            av lättnad i häradshövdingarnas göromål i sådana trakter, där
            rannsakningar med häktade personer visat sig taga deras tid alltför
            mycket i anspråk, lämpligen skulle kunna förordnas ständiga brott-
            målsdomare. Även om häradshövdingarnas tjänstledighet genom åtgärder
            i nu antydd riktning skulle kunna i någon mån inskränkas, så utgör
            dock de unga juristernas behov av praktisk utbildning i domarekallet
            i viss mån ett hin- der för en dylik inskränkning. Enligt riksdagens
            mening vore det emellertid önskvärt, om häradsrätterna kunde befrias
            från att tjänstgöra som Övnings- fält för det ej ringa antal unga
            jurister, som nu under någon tid innehava anställning såsom biträden
            hos häradshövding, men sedermera ej ägna sig
          </p>
          <pb facs="riksdagen-motions-pdf/data/1924/mot_1924__ak__90/mot_1924__ak__90-007.pdf"/>
          <fw xml:id="i-WyzGtnvnnWkrihG52J4cwG">
            Motioner i Andra kammaren, Nr 90. 7
          </fw>
          <p xml:id="i-DFhqw2MYjL7s5Ep4kz1CFM">
            åt domarekallet, utan i stället bliva tjänstemän inom landsstaten
            eller andra grenar av administrationen, advokater, bankmän eller
            dylikt. Att åstad- komma en inskränkning av detta missförhållande
            utan att på samma gång träda andra viktiga intressen för nära
            är utan tvivel en ganska svårlöst uppgift. Närmast till hands
            skulle möjligen ligga att fordra längre tids tjänstgöring hos
            domare såsom villkor för erhållande av domareförordnande. Därigenom
            skulle tillströmningen av unga jurister till häradsrätterna av-
            taga och tillika vinnas ökad garanti för att den unge domaren
            ägde erfor- derlig praktisk erfarenhet samt, om den förberedande
            tjänstgöringen måste äga rum inom samma domsaga, önskvärd personal-
            och lokalkännedom. Mot ett utsträckande av tiden för den förberedande
            praktiska tjänstgöringen talar emellertid de unga juristernas
            berättigade fordran att ej alltför länge nödgas ägna sig åt ett
            osjälvständigt och ofta oavlönat arbete. Någon förlängning av
            samma tjänstgöring torde dock kunna genomföras, utan att detta
            intresse i svårare mån kränkes. Riksdagen anser för övrigt, att
            den olägenhet, som en förlängd utbildningstid skulle medföra för
            de blivande domarna, skulle uppvägas av den väsentligt minskade
            konkurrensen om biträdesplatserna från de unga Juristers sida,
            vilka ej hava för avsikt att för framtiden ägna sig åt domarebanan.
            I detta sammanhang må dessutom erinras, huru- som Göta hovrätt
            under en längre tid såsom villkor för lantdomareförord- nande
            fordrat minst två års tjänstgöring såsom biträde hos häradshövding,
            men för ett par år sedan nedsatt denna tjänstgöringstid till 1'!/;
            år, sanno- likt i avsikt att åvägabringa likformighet i ifrågavarande
            avseende mellan hovrätterna, men det synes riksdagen, som om denna
            avsikt lämpligare kunnat vinnas därigenom, att de övriga hovrätterna
            fastställt samma villkor för erhållande av domareförordnande,
            som Göta hovrätt förut under en längre följd av år fordrat. Uppenbart
            är emellertid, att frågorna om inskränkning av häradshöv- dingarnas
            tjänstledighet samt om skärpning av domarevikariernas kompe- tens
            kräva ytterligare utredning, som lämpligast kan av Eders Kungl.
            Maj:t åstadkommas. På grund av vad sålunda anförts, får riksdagen
            anhålla, det Eders Kungl. Maj:t täcktes, efter verkställd utredning,
            taga i övervägande, dels huruvida icke den tjänstledighet, som
            de ordinarie häradshövdingarna utan åberopande av laga förfall
            åtnjuta, må kunna inskränkas, särskilt då fråga är om för- rättande
            av lagtima ting eller tingssammanträde, dels ock huruvida icke
            fordran på praktisk utbildning i domarekallet såsom villkor för
            erhållande av häradshövdingeförordnande må kunna i någon mån skärpas.
          </p>
          <p xml:id="i-GGaCTfEQwtaPv7veGd3dHv" type="date">
            Stockholm den 25 maj 1906.
          </p>
          <div xml:id="i-BMhZmvrnrAPLWc3XqDZJYr" type="signatureBlock">
            <list xml:id="i-XBhChCiP8qFnjRYD9ABdVF">
              <item xml:id="i-ESNfmgL8ALYLoqM9hbCQxi" who="unknown" type="signature">
                Med undersåtlig vördnad
              </item>
            </list>
          </div>
          <pb facs="riksdagen-motions-pdf/data/1924/mot_1924__ak__90/mot_1924__ak__90-008.pdf"/>
          <p xml:id="i-3apDJ4fL2y8usDyxs6H2nV">
            + jä Vr « ä
          </p>
          <p xml:id="i-A7wjJAikwHcBRNKcyXJDvH">
            n i
          </p>
        </div>
      </div>
    </body>
  </text>
</TEI>
