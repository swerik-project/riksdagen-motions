<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1955/mot_1955__ak__661/mot_1955__ak__661-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Nr 661—665 Motioner i Andra kammaren, nr 661 år 1955 1
          </p>
          <p>
            Nr 661
          </p>
          <p>
            Av herr Hjalmarson m. fl., i anledning av Kungl. Maj:ts propost-
            tion, nr 193, med förslag till förordning om premiering av frivilligt
            sparande under åren 1955 och 1956.
          </p>
          <p>
            Den tekniska utvecklingen har i vårt land liksom i världen i
            övrigt fortskri- dit i en under det senaste decenniet allt mer
            stegrad takt. Produktivitetshöjande tekniska anordningar — maskiner
            och arbetsbesparande åtgärder av organisa- torisk art betyder
            alltmer. Forskningen — även den som bedrives i direkt anslutning
            till arbetsplatsen — väger allt tyngre i strävandena efter effektivare
            och därmed för alla mer givande produktion. Möjligheter att utnyttja
            hittills outnyttjade energikällor öppnar sig. Denna fortskridande
            i vid mening tekniska nydaning inom hela näringslivet, industri,
            hantverk, jordbruk och handel, ställer väldiga krav på kapital
            och kapitalbildning. Kraven understrykes av att densamma i kombination
            med en snabb omgestaltning av människornas levnadsvanor, icke
            minst motoriseringen, skapar ett behov av betydande samfällda
            anläggningar med lång utnyttjandetid. I en modern och framåtskridande
            ekonomi måste därför sparandet spela en än större roll än tidigare.
            Det intager i själva verket en nyckelställning. Sär- skilt i en
            ekonomi med hög sysselsättningsgrad och därav följande stark benä-
            genhet att mekanisera och rationalisera gäller detta. Ett tillräckligt
            omfattande frivilligt sparande är i en sådan en förutsättning
            för en räntebildning som utan att framkalla risker för inflation
            håller sig inom ”den låga räntans” ram. Det ger det enda i praktiken
            användbara sättet att under någon längre tids- period hålla efterfrågan
            på konsumtionsvaror vid de produktiva resursernas nivå. Utvecklingen
            här i landet och i andra länder under efterkrigsåren har klargjort
            vilken väsentlig faktor sparandet är för den ekonomiska utvecklingen.
            Då ett tillräckligt frivilligt sparande sålunda är av central
            betydelse för framåtskridande och ekonomisk stabilitet, måste
            det vara en väsentlig uppgift för den ekonomiska politiken att
            skapa förutsättningarna för ett sådant. Denna mycket betydelsefulla
            uppgift har i vårt land under efterkrigsåren ej lösts. Därom vittnar
            dessa års permanenta inflationstryck. Det är angeläget att göra
            klart att ett tvångsmässigt sparande ej kan ersätta ett frivilligt.
            Tvångssparande betraktas av människorna som ett ingrepp i deras
            rätt att fritt disponera över sina inkomster och att självständigt
            sköta och planlägga sin hushållning. Psykologiskt är det svårt
            att få dem som drabbas av ett sådant åläggande att tro, att de
            själva kommer att få fördelar av sitt sparande. Tvångssparande
            leder lätt till kompensationskrav, som särskilt i tider av oro
            för penningvärdet är ägnade att skapa förvirring på lönefronten
            och
          </p>
          <p>
            1 Bihang till riksdagens protokoll 1955. 4 saml. Nr 661—665
          </p>
          <pb facs="riksdagen-motions-pdf/data/1955/mot_1955__ak__661/mot_1955__ak__661-002.pdf"/>
          <p>
            2 Motioner i Andra kammaren, nr 661 år 1955
          </p>
          <p>
            att skärpa det tryck uppåt på den inkomst- och prisbildning,
            som samma tvångs- sparande är avsett att neutralisera. I ett sådant
            läge blir risken för att de ekonomiska resurserna överanstränges
            påtagliga. Tvångssparande är dessutom tekniskt och organisatoriskt
            svårt att genomföra utan att det medför vad som av många betraktas
            som sociala orättvisor. Det ligger i tvångets natur att fram-
            kalla negativa reaktioner och inbördes misstänksamhet. En på politisk
            väg bestämd disposition av inkomsterna har en inneboende benägenhet
            att försämra utgångsläget för frivilligt sparande. Därför hotar
            ett tvångssparande — även 1 kvantitativt sett begränsad omfattning
            — själva det frivilliga sparandets livs- nerv. Det förvandlar
            en rättighet till skyldighet. En av den ekonomiska politikens
            huvuduppgifter måste alltså vara att främja viljan och förmågan
            till enskilt och frivilligt sparande. Vilka möjligheter finns
            då att främja detta syfte? Man bör ha klart för sig att så som
            inkomstutvecklingen gestaltat sig det icke gäller att göra sparandet
            lockande och lönande enbart för en liten grupp inkomsttagare.
            Den fortskridande inkomstutjämningen, som är ett resultat främst
            av den tekniska utvecklingen, markerar sparande som någonting
            vilket måste engagera de många medborgarna. Detta är särskilt
            påtagligt i en period av allmän inkomststegring. Då det är fråga
            om att förmå människorna till frivilliga sparinsatser, måste de
            tänkbara åtgärderna samfällt sikta mot att göra den föreställningen
            levande och allmän att sparandet ligger i den enskildes eget intresse,
            att det är per- sonligt givande att göra avsättningar för framtida
            behov och önskemål. Fruk- tan för nöd, för risken att stå utan
            existensmöjligheter vid arbetslöshet, sjuk- dom eller ålderdom,
            som tidvis onekligen varit ett bärande motiv för sparande, är
            till all lycka i stor utsträckning borta ur medvetandet. Att rekommendera
            en politik som skulle ge denna fruktan förnyad aktualitet är orimligt.
            Det är otänkbart och oförenligt med ett progressivt samhälle.
            Det gäller alltså att hos människorna levandegöra andra drivkrafter
            till sparande. Vilka som kan bli mest konkreta och omfattande
            är omöjligt att generellt avgöra redan av den orsaken att de måste
            vara i hög grad varierande. Man kan emellertid mera all- mänt
            säga att det för den enskilde måste framstå som lönande att spara.
            Be- greppet standard är alltid personligt och relativt. Den som
            sparar måste ha en känsla av att detta för honom leder till högre
            standard i framtiden än om han omedelbart förbrukar sin inkomst,
            för honom eller hans efterkommande. Att i fredstid vädja till
            allmänna och mer eller mindre diffusa föreställningar om en förment
            medborgerlig skyldighet att spara torde icke leda till några märkbara
            praktiska resultat. Däremot torde sannolikt många människors spar-
            vilja öka om deras sparande påtagligt leder till ökat personligt
            oberoende för dem, inte bara så att de därmed garderar sig för
            tänkbara risker utan även för att de därigenom får ett personligt
            sparmål. Oavsett ekonomiska värderingar i övrigt har flertalet
            människor en längtan efter att själva äga någonting. Deras ägandeinstinkt
            är inriktad på olika föremål men den bör kunna mobili-
          </p>
          <pb facs="riksdagen-motions-pdf/data/1955/mot_1955__ak__661/mot_1955__ak__661-003.pdf"/>
          <p>
            Motioner 1 Andra kammaren, nr 661 år 19535 3
          </p>
          <p>
            seras 1 sparfrämjande syfte bara de personligt bestämda uttrycken
            för denna vilja till ägande förefaller möjliga att nå. För att
            leda till resultat måste hela den ekonomiska politiken göras spar-
            inställd. I praktiken betyder detta att den ekonomiska politiken
            måste inriktas på att gynna alla former av sparande, såväl det
            som sker i stora och små företag som det, vilket omedelbart är
            ett resultat av personliga beslut. Central- hankens och övriga
            myndigheters beslutsamhet att vårda penningvärdet måste bli en
            så primär och klart uttryckt uppgift, att alla får förnyad tilltro
            till att värdet av deras besparingar kommer att bestå. Den särskilt
            för många mera närliggande sparform som startandet av ett eget
            företag och successiva förbätt- ringar i detsamma utgör måste
            förefalla gripbar. Bostadspolitiken måste läggas om så, att möjligheten
            att bygga ett eget hem eller anskaffa insatslägenhet står öppen
            för de stora grupperna av människor. De hindren måste raseras
            som fort- farande reser sig för den kostnadssänkning som är en
            förutsättning för att folk med begränsade inkomster skall kunna
            skaffa sig ett eget hem. Det måste framstå som ekonomiskt fördelaktigt
            att i den mån resurserna det tillåter öka amorteringstakten även
            på mera fri upplåning. Skattepolitiken spelar en betydande roll
            då det gäller att åstadkomma ett sparklimat. Förmögenhetsbeskattningen
            måste reformeras så att den icke i allt för hög grad reducerar
            den personliga behållningen av gjorda eller planerade sparinsatser,
            kvarlåtenskapsskatten avskaffas, redan av det skälet att den är
            det fiskala uttrycket för något som måste betraktas som sparfientlig
            mentalitet. Inkomstbeskattningen måste successivt nedbringas och
            anpassas efter inkomst- tagarens förhållanden. Med genomgripande
            skattereformer kan vidgat utrymme skapas för sparandet. Spararna
            måste få en känsla av att de själva har faktiskt inflytande över
            det sätt på vilket deras sparmedel användes. Detta förutsätter
            en fri kapitalmark- nad, där det allmänna på lika villkor konkurrerar
            med andra, som är beredda att göra sparmedlen produktiva. En kapitalmarknad
            som dirigeras av myndig- heterna och där den offentliga sektorn
            ges prioritet måste verka begränsande på intresset att spara.
            Kreditinstituten — sparbanker, affärsbanker, försäkrings- företag
            — måste ha rätt att förvalta dem anförtrodda sparmedel med det
            an- svar inför spararna som är uttryckt i gällande lag. Denna
            rätt får ej begrän- sas av tillfälliga ingrepp — av till formen
            frivilliga överenskommelser. Kredit- och kapitalmarknaden är känsliga
            och reagerar ofta på sätt som icke går att i förväg beräkna för
            ingrepp av regleringsnatur. För att stimulera sparandet är det
            viktigt att spararna får skälig ersätt- ning för den insats de
            gör och för den risk, som sparandet alltid innebär. Räntan utgör
            spararnas ersättning, priset på deras prestation. Att med konst-
            lade medel fixera denna ersättning vid en viss maximinivå är lika
            litet ratio- nellt som att maximera ersättningen för andra prestationer,
            exempelvis arbets- insatser. Erfarenheten visar att en fastlåst
            ersättning leder till otillräckligt sparande och i praktiken till
            hög räntenivå. Åtgärder av denna art får alltid
          </p>
          <pb facs="riksdagen-motions-pdf/data/1955/mot_1955__ak__661/mot_1955__ak__661-004.pdf"/>
          <p>
            4 Motioner 1 Andra kammaren, nr 661 år 1955
          </p>
          <p>
            konsekvenser i ett växande behov av detaljregleringar på samma
            sätt som fast- låsta varupriser leder till varubrist och ransoneringar.
            I normala lägen torde för de flesta människor sparandet framstå
            som något självfallet och naturligt. Om den ekonomiska politiken
            bedrivs så, att folk har förtroende för penningvärdets stabilitet
            och så att därmed skapas en i alla folk- lager spridd lust att
            spara, är särskilda åtgärder för att stimulera sparandet icke
            påkallade. De senaste årens ekonomiska politik har emellertid
            undergrävt förtroendet för penningvärdet, och skattepolitiken
            har alltför länge och i allt- för stor utsträckning kvarblivit
            vid de i grunden sparfrämmande principer som uppenbart låg bakom
            1947 års skattebeslut. I en sådan situation måste man vara beredd
            till speciella åtgärder. Man måste också vara beredd att ta vissa
            risker, även av fiskal natur. Det gäller visserligen att främst
            stimulera ny- sparandet, men även om detta är det väsentliga,
            får det inte — av förment ofrånkomlig kontrollhänsyn — medföra
            en sådan begränsning av åtgärderna att utsikten att nå målet avsevärt
            minskas. Någon avgörande invändning kan för övrigt enligt vår
            uppfattning icke riktas mot att även äldre sparande, som under
            de senare åren i så hög grad missgynnats, får vissa förmåner.
            Uppgiften måste vara både att bibehålla och att stärka sparviljan,
            att befästa existerande och skapa nya sparvanor hos nya grupper
            av människor. Vi har sedan år tillbaka funnit det angeläget att
            söka stimulera det enskilda och frivilliga sparandet. Vi har framlagt
            en serie olika förslag i detta syfte. Dessa har dock icke ännu
            lett till beslut av statsmakten. Vi hälsar med tillfreds- ställelse
            att Kungl. Maj:t nu i proposition nr 193 föreslagit en premiering
            av frivilligt sparande under åren 1955 och 1956. Systemet ansluter
            sig nära till förslag vi framförde vid 1951 och 1952 års riksdagar.
            Vad dess utformning mera i detalj angår finner vi det anmärkningsvärt
            att försäkringssparandet icke medtagits. I särskild motion har
            emellertid föreslagits, att hänsyn på visst sätt skall tagas även
            till ökat sparande i form av livförsäkringspremier. Vi instämmer
            i detta förslag. Härutöver vill vi endast ingå på en punkt i propositionens
            förslag. Enligt 3 $ i förslaget till förordning skall spararen
            gottskrivas sparpremie med 20 9 av sparbelopp som insättes under
            1955 och med 15 9 av vad som insättes 1956. Uttages emellertid
            något sparbelopp före utgången av 1960, skall spa- raren enligt
            5 $ gå förlustig den preliminärt gottskrivna premien. Vid sådant
            uttag måste alltså avgöras från vilket års sparbelopp uttaget
            sker. Oklarheten i detta avseende kunde undvikas genom en bestämmelse
            att uttaget i första hand skulle anses avse belopp som insatts
            t. ex. 1956. Det hela skulle emellertid vinna i enkelhet, om procentsatsen
            sattes lika för bägge åren. Även andra skäl talar härför. Vi föreslår,
            att sparpremien skall utgöra 20 9 även i fråga om insätt- ningar
            som sker 1956. Tidigare vid innevarande års riksdag har vi i de
            likalydande motionerna I: 147 och II: 178 framlagt förslag om
            skattefritt bostadssparande på upp till
          </p>
          <pb facs="riksdagen-motions-pdf/data/1955/mot_1955__ak__661/mot_1955__ak__661-005.pdf"/>
          <p>
            Motioner 1 Andra kammaren, nr 661 år 1955 5 4 000 kronor för
            ensamstående och upp till 8000 kronor för äkta makar. Till detta
            förslag får riksdagen vid innevarande session tillfälle att taga
            ställning. I anslutning till Kungl. Maj:ts proposition nr 59 angående
            förenklat dekla- rations- och taxeringsförfarande föreslogs i
            de likalydande motionerna I: 399 och II: 492, att för fysisk person
            gränsen för skattefri inkomst av kapital skulle höjas till 200
            kronor för ensamstående och för äkta ma- kar till 400 kronor,
            att intäkt av en- och tvåfamiljsfastighet skulle vara skatte-
            fri intill högst 200 kronor, att det skattefria avdraget för försäkringspremier
            skulle hö- jas till högst 400 kronor för ensamstående och högst
            800 kro- nor för äkta makar och ogift skattskyldig, som har hemmava-
            rande barn, för vilket rätt till barnbidrag förelegat.
          </p>
          <p>
            Dessa förslag avslogs vid behandlingen av förutnämnda proposition.
            Sedan dess har emellertid frågan kommit i ett annat läge, som
            motiverar att försla- gen omprövas. Även om vi delar uppfattningen,
            att direkta åtgärder i form av sparpremier av många skäl, icke
            minst tekniska och organisatoriska, måste begränsas till vissa
            sparformer, finner vi det emellertid angeläget att även andra
            och likvärdiga sparformer stimuleras. De av oss framförda förslagen
            innebär i stort sett enbart en höjning av de skattefria avdragen
            och är genom självdeklarationerna lätt kontrollerbara. Hinder
            av teknisk och organisatorisk art kan därför icke anföras mot
            förslagens genomförande. Det är av särskild betydelse att det
            svenska folket får så fullständig upp- lysning som möjligt rörande
            den nya sparform som förordas i proposition nr 193 samt rörande
            övriga bestämmelser som är ägnade att stimulera det en- skilda
            sparandet. I stort sett kommer denna upplysningsverksamhet givetvis
            att utövas av sparinstituten själva, och någon medverkan från
            statens sida torde normalt icke behöva förekomma. I ett speciellt
            avseende vill vi dock förorda sådan medverkan. Debetsedlarna å
            slutlig skatt visar numera, att den prelimi- närt inbetalda skatten
            i ett mycket stort antal fall överstiger den slutliga. Det synes
            oss motiverat att upplysningsverksamheten med särskild styrka
            in- sättes i samband med återbetalandet av den överskjutande preliminärskatten.
            Sparförmågan kan då sägas vara särskilt stor. Eftersom utbetalningarna
            i huvudsak sker under december månad, är dessa vidare ägnade att
            bidraga till en förstärkning av köpruschen inför julen. Det vore
            från flera utgångs- punkter fördelaktigt om denna i någon mån
            dämpades. Vi vill förorda, att debiteringsmyndigheterna i samband
            med utskickandet av sådana debetsedlar å slutlig skatt, vilka
            visar överskjutande preliminärskatt, utsänder broschyrer eller
            dylikt som lämnar upplysning om de särskilda privilegier spararna
            kan erhålla. Säkerligen är sparinstituten beredda att utforma
            och bekosta en dylik upplysningsskrift, men staten kan medverka
            genom att distribuera denna sam-
          </p>
          <pb facs="riksdagen-motions-pdf/data/1955/mot_1955__ak__661/mot_1955__ak__661-006.pdf"/>
          <p>
            6 Motioner i Andra kammaren, nr 661 år 1955
          </p>
          <p>
            tidigt med utsändandet av debetsedeln å slutlig skatt. Initiativet
            till förhand- lingar i frågan torde böra tagas av statsmakterna.
            För den extra kostnad som må uppkomma för distributionen föreslår
            vi ett särskilt anslag å förslagsvis 50 000 kronor. Under åberopande
            av vad här anförts hemställer vi, att riksdagen, vid sin behandling
            av Kungl. Maj:ts proposi- tion nr 193, måtte A. besluta att i
            skrivelse till Kungl. Maj:t anhålla, att Kungl. Maj:t måtte till
            innevarande års riksdags höstsession fram- lägga ytterligare förslag
            till sparstimulerande åtgärder, som bland annat innefattar, att
            gränsen för skattefri inkomst av kapital höjes till 200 kronor
            för ensamstående och 400 kronor för äkta makar, att intäkt av
            eget hem blir skattefri intill ett belopp av 200 kronor samt att
            det skattefria avdraget för försäkringspremier höjes till högst
            400 kronor för ensamstående samt högst 800 kronor för äkta makar
            och för ogift skattskyldig som haft hemmavarande barn, för vilket
            rätt till barnbidrag förelegat; B. besluta att Till upplysningsverksamhet
            angående olika sparprivilegier anvisa ett förslagsanslag av 50
            000 kronor; C. antaga förslaget till förordning om premiering
            av frivil- ligt sparande under 1955 och 1956 med den ändring att
            3 $ erhåller följande lydelse:
          </p>
          <p>
            38.
          </p>
          <p>
            Sparpremie må — — — varje sparare. Sparpremie utgår med 20 procent
            av sparbelopp som insättes under åren 1955 och 1956, allt i den
            mån sparbeloppet vid ut- gången av år 1960 fortfarande innestår
            å premiesparkontot.
          </p>
          <p>
            Stockholm den 10 maj 1955
          </p>
          <p>
            Jarl Hjalmarson T. G. v. Seth Elis Håstad Martin Skoglund Ernst
            V. Staxäng E. Birke
          </p>
          <p>
            Erik Hagberg Alarik Hagård Ewmar Heggblom
          </p>
        </div>
      </div>
    </body>
  </text>
</TEI>
