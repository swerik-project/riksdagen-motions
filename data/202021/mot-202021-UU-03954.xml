<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202021-UU-03954">
  <teiHeader>
    <fileDesc>
      <titleStmt>
        <title>med anledning av skr. 2020/21:90 Nordiskt samarbete 2020</title>
        <author corresp="i-9xarzmckV5SS8EyJPN5b3x">av Hans Wallmark m.fl. (M)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2020/21:3954 av Hans Wallmark m.fl. (M)</title>
          <idno type="rdwebb">H8023954</idno>
          <rs type="number">3954</rs>
          <orgName type="comitteeAbbreviation">UU</orgName>
          <ref type="dokument_url_text">http://data.riksdagen.se/dokument/H8023954/text</ref>
          <ref type="dokument_url_html">http://data.riksdagen.se/dokument/H8023954</ref>
          <ref type="dokumentstatus_url_xml">http://data.riksdagen.se/dokumentstatus/H8023954</ref>
          <ref type="docx">http://data.riksdagen.se/fil/3E05822D-901D-46F1-87FA-746473A8FF79</ref>
          <ref type="pdf">http://data.riksdagen.se/fil/9E46B21A-EDAC-4439-B671-696F6EAA3D54</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-9xarzmckV5SS8EyJPN5b3x</idno>
            <name>Hans Wallmark</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-J6HemNwzcYVLs5m9EZ9Tmt</idno>
            <name>Hans Rothenberg</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-GJLL78ePjJhSXVWBYyRW8t</idno>
            <name>Margareta Cederfelt</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-XKBEUKbavmqFvdi75cDrts</idno>
            <name>Magdalena Schröder</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-5kLPqJYKuXdEi7mU2QqyGZ</idno>
            <name>Maria Stockhaus</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-LGuxQcep33nPWKPbzHtqsR</idno>
            <name>Cecilie Tenfjord Toftby</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-3Grh8TCtLTMtZdMgN1X5RJ</idno>
            <name>Pål Jonson</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-6ruCvq43bT8LMJiVTZpVMm</idno>
            <name>Ann-Sofie Alm</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-73o5S2z3dmzixAt7gzz34E</idno>
            <name>Sofia Westergren</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-J7uJmvTQswBegURGxa5EHb</idno>
            <name>Lars Püss</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-SUAEH6RCke4pVRKPPGZ14p</idno>
            <name>Mattias Karlsson</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction type="basedOn" xml:id="i-4EauAmyBLLSYY1SCygKFSY"/>
        <correspContext corresp="i-4EauAmyBLLSYY1SCygKFSY">
          <ref>Skrivelse 2020/21:90</ref>
        </correspContext>
        <correspAction xml:id="i-UFeaC46owrAfKm1dSo9Bmo" type="signed"/>
        <correspContext corresp="i-UFeaC46owrAfKm1dSo9Bmo">
          <note type="signatory" corresp="i-9xarzmckV5SS8EyJPN5b3x"/>
          <note type="signatory" corresp="i-J6HemNwzcYVLs5m9EZ9Tmt"/>
          <note type="signatory" corresp="i-GJLL78ePjJhSXVWBYyRW8t"/>
          <note type="signatory" corresp="i-XKBEUKbavmqFvdi75cDrts"/>
          <note type="signatory" corresp="i-5kLPqJYKuXdEi7mU2QqyGZ"/>
          <note type="signatory" corresp="i-LGuxQcep33nPWKPbzHtqsR"/>
          <note type="signatory" corresp="i-3Grh8TCtLTMtZdMgN1X5RJ"/>
          <note type="signatory" corresp="i-6ruCvq43bT8LMJiVTZpVMm"/>
          <note type="signatory" corresp="i-73o5S2z3dmzixAt7gzz34E"/>
          <note type="signatory" corresp="i-J7uJmvTQswBegURGxa5EHb"/>
          <note type="signatory" corresp="i-SUAEH6RCke4pVRKPPGZ14p"/>
        </correspContext>
        <correspAction type="submitted" xml:id="i-WF23gmBPp7ADroUPsd9Ar">
          <date when="2021-04-07"/>
          <time when="16:02:31"/>
        </correspAction>
        <correspAction type="dismissed" xml:id="i-LChaRv1Xn17qJETksRkByt">
          <date when="2021-04-08"/>
        </correspAction>
        <correspAction type="reviewed" xml:id="i-4PA6Vt8TSPo9CiVjSmjf11">
          <date when="2021-04-08"/>
          <time when="12:52:22"/>
        </correspAction>
        <correspAction type="referred" xml:id="i-S5rznWp29q6NEGZ1gd6G9k">
          <date when="2021-04-09"/>
        </correspAction>
        <correspAction type="assigned" xml:id="i-QjXBCJaxumrxZWgGK1CSj">
          <date when="2021-06-03"/>
          <time when="16:40:36"/>
        </correspAction>
        <correspContext corresp="i-QjXBCJaxumrxZWgGK1CSj">
          <ref type="assignedTo">Utrikesutskottet</ref>
        </correspContext>
        <correspAction type="behandlas_i" xml:id="i-LdvBuGgSHFerb7wubmodx1"/>
        <correspContext corresp="i-LdvBuGgSHFerb7wubmodx1">
          <ref type="uppgift">2020/21:UU4</ref>
          <ref type="ref_dok_id">H801UU4</ref>
          <ref type="ref_dok_typ">bet</ref>
          <ref type="ref_dok_rm">2020/21</ref>
          <ref type="ref_dok_bet">UU4</ref>
          <ref type="ref_dok_titel">Nordiskt samarbete</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">Motion till riksdagen 2020/21:3954 av Hans Wallmark m.fl. (M) med anledning av skr. 2020/21:90 Nordiskt samarbete 2020</div>
      </div>
      <div type="motBody">
        <div type="motProposal" subtype="förslag">
          <head xml:id="i-VNSCAVeyzJrrhNcUQkxdFm">
            Förslag till riksdagsbeslut
          </head>
          <list style="ol">
            <item xml:id="i-4CbZEDaTrucEzP4sXySQw2">
              Riksdagen ställer sig bakom det som anförs i motionen om en utvärdering
              av det nordiska samarbetet under krisen i en nordisk coronakommission
              och tillkännager detta för regeringen.
            </item>
            <item xml:id="i-QYm5Rie5QBugvckSCBwqQF">
              Riksdagen ställer sig bakom det som anförs i motionen om fördjupat
              samarbete kring ekonomi och innovationer och tillkännager detta
              för regeringen.
            </item>
            <item xml:id="i-AMo4SnLw19txNcg9ziXjVh">
              Riksdagen ställer sig bakom det som anförs i motionen om ett
              ministerråd för infrastruktur och transport och tillkännager detta
              för regeringen.
            </item>
            <item xml:id="i-VSH78m7TgiGFbvHKVXNSaL">
              Riksdagen ställer sig bakom det som anförs i motionen om ett
              nordiskt ledarskap i den gröna omställningen och utformningen
              av taxonomin och tillkännager detta för regeringen.
            </item>
            <item xml:id="i-77u1jo8z9J4CmbURHuWxP1">
              Riksdagen ställer sig bakom det som anförs i motionen om stärkt
              samarbete mellan Norden och Baltikum och tillkännager detta för
              regeringen.
            </item>
            <item xml:id="i-HKi6MsqCwLXJ9pfuWEDjrp">
              Riksdagen ställer sig bakom det som anförs i motionen om ett
              Norden som levererar trygghet och tillkännager detta för regeringen.
            </item>
            <item xml:id="i-3AFDQhjQqR8y8PNYDDRRdC">
              Riksdagen ställer sig bakom det som anförs i motionen om en mer
              aktiv svensk Arktispolitik och ett nytt strategiskt förhållningssätt
              till de geopolitiska utmaningarna i Arktis och tillkännager detta
              för regeringen.
            </item>
            <item xml:id="i-ErVTgQNHTKfNxnYxrUmhWg">
              Riksdagen ställer sig bakom det som anförs i motionen om att
              Sverige ska värna och skydda Atlantförbindelserna i händelse av
              ökade spänningar, upprätthålla navigationsfriheten samt värna
              skyddet av Atlantkablarna och tillkännager detta för regeringen.
            </item>
          </list>
        </div>
        <div type="motContent">
          <head type="h1" xml:id="i-3QFbHw4A1Rnnt9Vi6SsTeQ">
            Motivering
          </head>
          <p xml:id="i-CfMGQ8oD4T47Q8EXVzr32N">
            Statsminister Stefan Löfven har tillsammans med sina nordiska
            regeringskolleger ställt sig bakom en gemensam vision, Vår vision
            2030, om att Norden ska bli världens mest integrerade region till
            2030. Efter pandemiåren 2020 och 2021 står man ganska långt från
            det förverkligandet.
          </p>
          <p xml:id="i-2XUpU7VvaGKvZ62EHmxJiB">
            Under det år som nu gått med pandemin rasande över världen har
            även villkoren kommit att påverkas och förändras i Norden. Valet
            av strategier och förhållningssätt till hur covid-19 ska bekämpas
            har resulterat i olika lösningar som också fått konsekvenser för
            utbyte och möjligheter att ta sig mellan länderna. Samarbetet
            mellan de nordiska staterna kan väl sägas ha fungerat på en övergripande
            nivå med exempelvis samordning mellan EU-länderna och Norge samt
            Island om vaccin eller hjälp med gemensamma flyg under vårvintern
            och våren 2020 för att bistå strandsatta nordbor utomlands.
          </p>
          <p xml:id="i-4QpxfyBzZwVyTF6epcdWvE">
            Samtidigt är dödstalen helt olika i de nordiska länderna. I gränsbygderna
            märks påfrestningarna på ett helt annat sätt. Öppna och stängda
            gränser om vartannat, bitvis svårigheter för arbetspendling och
            olika regelverk som gör sig påminda bl.a. på skattesidan har medverkat
            till att medborgare känt sig utlämnade brottandes med stora vardagssvårigheter.
            Särskilt besvärligt har det varit för butiker och näringsidkare
            i gränsområden som tidigare levt på en relativt fri och obehindrad
            rörlighet mellan länderna som gynnat handel och service. Med mer
            eller mindre stängda gränser, i vart fall kraftigt reglerad trafik,
            har åtskilliga problem i vardagen uppstått. I spåren av detta
            har också kommit rapporter om fientlighet eller hur man upplever
            sig vilja ge igen för vad som ses som en orimligt eller orättfärdigt
            stängd gräns. Svenskar som arbetar i Finland, Norge och Danmark
            berättar också om hur de kan utsättas för glåpord endast genom
            att komma från vårt av pandemi och höga dödstal drabbade land.
            Det har gått så långt att statsminister Erna Solberg markerat
            i den norska debatten. Olika opinions­mätningar ger också vid
            handen att känslan för det nordiska och vår samhörighet fått sig
            en törn.
          </p>
          <p xml:id="i-2J9EDKjy8F9d5nM517EBWh">
            Regeringen skriver i sin skrivelse 2020/21:90 Nordiskt samarbete
            2020: ”De nor­diska länderna drabbades olika hårt och valde olika
            vägar för att begränsa spridningen av covid-19.” Frågan som här
            måste ställas är: Gjordes det på förhand någon analys från svensk
            sida av hur de olika reglerna skulle komma att tolkas av de andra
            länderna? Svenska institutet publicerade nyligen rapporten Bilden
            av Sverige i Norden. Trots att rapporten visar att bilden av Sverige
            generellt är positiv uppger en relativ stor andel att bilden av
            Sverige försämrats det senaste året på grund av Sveriges hantering
            av coronkrisen samt brottslighet och migration.
          </p>
          <p xml:id="i-NmhekM8EYmK5JVd94rPsTC">
            Att de nordiska länderna hanterat den pågående pandemin olika
            väcker viktiga frågor om vår förmåga att möta globala utmaningar
            tillsammans. Efter den kris som nu drabbat våra samhällen finns
            anledning att utvärdera hur samarbetet i vårt närområde fungerar,
            hur relationerna mellan våra länder påverkats och framför allt
            hur vi gemen­samt ska möta de ekonomiska och sociala konsekvenserna
            av covid-19. De samhälls­ekonomiska och hälsorelaterade konsekvenserna
            av covid-19 är stora utmaningar för hela den nordiska regionen,
            men gränsregionerna är särskilt drabbade. Moderaterna anser att
            det finns ett stort behov av en nordisk coronakommission som utvärderar
            det nordiska samarbetet under krisen.
          </p>
          <p xml:id="i-ChszsphNx4DwPnAVbjWbnw">
            Norden är Sveriges hemmamarknad. Våra viktigaste import- och
            exportmarknader finns här. Norden är således vår språngbräda ut
            i världen. Just därför är det så betydelse­fullt med fördjupat
            samarbete kring ekonomi och innovationer. Norden är sammantaget
            världens tolfte största ekonomi. Norge är Sveriges största exportmarknad,
            dubbelt så stor som Kina. Finland och Danmark är också mycket
            viktiga handelspartner. Och omvänt finns ett beroende av Sverige
            i de andra länderna. Vi är helt enkelt hoptvinnade.
          </p>
          <p xml:id="i-PKTAErb8a1sD8AyYPKsEmX">
            Goda kommunikationer är viktiga för tillväxt och välstånd. Den
            här typen av inves­teringar är också mycket långsiktiga varför
            samarbete och koordinering är en styrka. Från parlamentariskt
            håll i Nordiska rådet – över parti-, block- och nationsgränser
            – har uttryckts ett starkt önskemål om ett nordiskt ministerråd
            för trafik-, transport- och infrastrukturfrågor. När den globala
            konkurrensen ökar ställs stora krav på vår anpass­ningsförmåga
            och ett nordiskt samarbete med tydlig inriktning mot innovation
            och konkurrenskraft. En välfungerande nordisk infrastruktur som
            baserar sig på fri rörlighet har stor betydelse för vår tillväxt,
            inte minst i gränsregionerna. Den rödgröna regeringen motsätter
            sig detta medan andra är mer positiva.
          </p>
          <p xml:id="i-U3NPBd4HhPckMBQLHUTDhF">
            Moderaterna vill se ett nordiskt ledarskap i den gröna omställningen.
            De nordiska ekonomierna och samhällena elektrifieras i snabb takt.
            Det kräver även i framtiden en stark förmåga att producera ren
            el. Nordiskt samarbete kring forskning såväl som infrastruktur
            är här av stor vikt.
          </p>
          <p xml:id="i-RFUYCfxxGSWzDt3Dd4BaLt">
            Norden bör också driva på övriga Europa inom klimatpolitiken,
            exempelvis i frågor om koldioxidlagring. De nordiska medlemsstaterna
            ska vara pådrivande för skärpta krav i utsläppshandeln i EU så
            att klimatmålet nås effektivt samt att klimatnyttan maximeras
            i återhämtningsfonden. Taxonomin måste utformas så att fossilfri
            energiproduktion och skogsbruk klassas som hållbara investeringar.
          </p>
          <p xml:id="i-6sEasx9sKbJwPhCtDkMkGk">
            Den värdegemenskap och de strategiska såväl som historiska band
            som för Sverige samman med grannländerna i Norden och Baltikum
            ska värnas. Samarbetet mellan de åtta nordisk-baltiska staterna
            (NB8) utgör en viktig grund för Sveriges förmåga att forma allianser
            med likasinnade och bygga en grund för vårt engagemang i världen,
            och det behöver stärkas. Exempel på frågor som belyser vikten
            av ett starkare samarbete inom NB8 är utvecklingen i Belarus,
            stödet till Ukraina under fortsatta anfall från Ryss­land samt
            den kritiska granskningen av byggandet av det belarusiska kärnkraftverket
            i Astravets invid Litauens gräns.
          </p>
          <p xml:id="i-GD9hYwPKMdxgSWqNm5t6wd">
            De nordiska länderna delar inte bara värdegrund och kulturell
            och geografisk närhet. Vi står också inför liknande utmaningar
            inom samhällssäkerhet och beredskap. En enkätundersökning som
            gjordes 2017 visade att stödet för ett nordiskt samarbete kring
            försvars- och säkerhetspolitik var stort. Faktum är att det var
            det område som de flesta nordbor ville se samarbete kring. Hösten
            2019 godkände Nordiska rådet enhälligt en ny strategi om samarbete
            kring samhällssäkerhet. Syftet var att fördjupa det nordiska samarbetet
            med flera konkreta förslag för att möta hot som exempelvis skogsbränder,
            terrorangrepp och pandemier. Som respons ville Nordiska rådet
            se en effektiv gemen­sam krisberedskap som på kort varsel och
            utan gränshinder och tvivel om roller och ansvar skulle kunna
            stå till rådighet och bistå varandra vid större kriser. I strategin
            var ett av förslagen också att de nordiska regeringarna skulle
            utse en oberoende kommission med mandat att utvärdera hur det
            nordiska samarbetet om samhällssäkerhet skulle kunna optimeras.
            Som tiden med covid-19 demonstrerat finns det stora behov av att
            dessa rekommendationer förverkligas. Tyvärr hann detta förverkligande
            inte ske innan pandemin bröt ut, vilket gör det än mer angeläget
            att de nordiska regeringarna nu verkligen prioriterar det nordiska
            samarbetet gällande samhällssäkerhet. Vi måste vara bättre förberedda
            när nästa kris kommer.
          </p>
          <p xml:id="i-Tk6Ziox3s2XnjeTfy2NdYV">
            Det nordiska försvarssamarbetet utgör en viktig plattform för
            långsiktig trygghet i våra länder. Försvarssamarbetet inom Norden,
            både bi- och multilateralt samt inom Nordefco, har stärkts de
            senaste åren. Inom ramen för Nordefcos visionsdokument 2025 ställer
            sig medlemsländerna även bakom principen att ha ett samarbete
            bortom fredstida förhållanden. Det handlar bl.a. om möjligheten
            att genomföra konsultationer vid kris- och konfliktsituationer.
            Säkra kommunikationer har därför upprättats mellan ländernas försvarsdepartement.
            Vidare har stora framsteg gjorts för att skapa bättre förutsättningar
            för ökad militär rörlighet över de nordiska gränserna samtidigt
            som övningsverksam­heten ökat i omfattning.
          </p>
          <p xml:id="i-XuD12vWGytZAefHDzqHvLN">
            År 2009 presenterade Thorvald Stoltenberg en rapport för det
            nordiska samarbetet. Många av de förslag som Stoltenbergrapporten
            innehöll har i dag blivit verklighet. I juli 2020 presenterade
            Björn Bjarnason en uppföljning på Stoltenbergrapporten som framför
            allt fokuserar på ett ökat samarbete mellan de nordiska länderna
            mot hybridhot och cyberangrepp. Det är angeläget att de nordiska
            länderna gemensamt omsätter så många som möjligt av de förslag
            som rapporten föreslår i praktiken för att öka det nordiska samarbetet
            på detta område.
          </p>
          <p xml:id="i-NQP4xtyuPsojAnF8njZ81d">
            Nordefco är ett bra och ett viktigt komplement till samarbetena
            inom Nato och EU. Den nordiska kontexten kan utgöra en bra språngbräda
            för att öka samarbetet med länder i vårt närområde för att motstå
            rysk påverkan via hybridkrigföring. Dessutom bör de nordiska länderna
            upprätta utökade samarbeten med t.ex. Ukraina kring cyber- och
            energisäkerhet samt desinformation som gynnar båda parterna. Sverige
            kan bistå med resurser, och vi kan lära oss mycket av ett land
            som de senaste åren har fått utstå omfattande angrepp. Det är
            viktigt även för Sveriges säkerhet att vi kan stödja Ukraina på
            alla sätt och vis framgent. Slutligen har vi moderater pekat på
            betydelsen av ökad nordisk samverkan när det gäller totalförsvar
            och cybersäkerhet, något vi också har lyft fram i Nordiska rådet.
            Moderaterna vill se ett Norden som levererar trygghet.
          </p>
          <p xml:id="i-EoELLfaqV3g9bvKuwTdEtQ">
            I ett nytt geopolitiskt landskap som tydligt sätter sin prägel
            på Arktis ställs viktiga frågor om politiskt ledarskap och sammanhållning
            på sin spets. Först och främst behöver Sverige ägna ett större
            intresse och engagemang för vårt norra närområde när det nu ges
            en ökad försvars- och säkerhetspolitisk betydelse givet andra
            aktörers ekonomiska och militära intressen. Det inbegriper mer
            samarbeten och mer resurser, inte minst avseende försvaret.
          </p>
          <p xml:id="i-HPuwB1UreH54rnFbQgoq7o">
            De säkerhetspolitiska utmaningar som vi möter i norr ställer
            även viktiga frågor om hur vi värnar och skyddar de för Sveriges
            välstånd avgörande Atlantförbindelserna i händelse av ökade spänningar.
            Upprätthållandet av navigationsfriheten är i detta sam­manhang
            centralt. Så även skyddet av de många Atlantkablar som binder
            samman våra kontinenter. En aktiv svensk politik är en viktig
            förutsättning för vår långsiktiga förmåga att stå emot icke-demokratierna
            Ryssland och Kinas ambitioner att sätta sin prägel på utvecklingen
            i Arktis och i den nordligaste delen av Europa.
          </p>
          <p xml:id="i-BzLkz8msqzL4MjCAgaPr5g">
            Norden står inför gemensamma säkerhetspolitiska utmaningar, vilka
            bäst hanteras gemensamt i olika internationella organ som Nordiska
            rådet, men också EU och Nato. Säkerhetsläget i Sveriges närområde
            har försämrats betydligt de senaste åren, främst som ett resultat
            av Rysslands aggression mot Ukraina och den illegala annekteringen
            av Krim. Kinas inflytande i det internationella systemet utmanar
            svenska intressen och vårt förhållningssätt till multilateralism
            i grunden.
          </p>
          <p xml:id="i-XkmnXAQk4GuJxdpDpSU7XG">
            Natos roll och närvaro i vår del av Europa utgör den viktigaste
            tröskeln för värnan­det av fred, stabilitet och välstånd i våra
            länder. Moderaterna anser att Sverige ska an­söka om medlemskap
            i Nato för att stärka Sveriges säkerhet och för att genom medlem­skapet
            kunna bidra till övriga medlemsländers, och särskilt våra grannländers,
            säkerhet. Genom ett medlemskap i Nato blir vi en del av det kollektiva
            försvaret med dess solida­riska försvarsgarantier som delas med
            29 andra medlemsländer. Säkerhets­garantin från USA, genom Nato,
            kan inte underskattas. Likaså möjliggörs nära samarbete, samord­ning
            och arbetsfördelning bland alla de nordiska länderna.
          </p>
        </div>
        <div type="motSignatures">
          <list>
            <item xml:id="i-WwabZDpG6xcEE8Zun4JAq4">
              Hans Wallmark (M)
            </item>
            <item xml:id="i-NL1KQFqKHZNZ5JqXxmLDDe">
              Hans Rothenberg (M)
            </item>
            <item xml:id="i-Gqs4nkp8yQtztkxeTQ8M1L">
              Margareta Cederfelt (M)
            </item>
            <item xml:id="i-3VAst7HtHVKofKusHf4DH6">
              Magdalena Schröder (M)
            </item>
            <item xml:id="i-PUfobeKZwZydqaXdtMDneB">
              Maria Stockhaus (M)
            </item>
            <item xml:id="i-4KZ5cRbsNrBNyrsTLgHGd2">
              Cecilie Tenfjord Toftby (M)
            </item>
            <item xml:id="i-3XQvcAy7yVXSNnS15aZ5GB">
              Pål Jonson (M)
            </item>
            <item xml:id="i-3GVwBRGf8KyDASih1p6G2H">
              Ann-Sofie Alm (M)
            </item>
            <item xml:id="i-NrfVfEKRVbSV3xL8X7ERw">
              Sofia Westergren (M)
            </item>
            <item xml:id="i-XyXh75jgBb6cRVZaNaWEJ1">
              Lars Püss (M)
            </item>
            <item xml:id="i-4XaJEzpzvBMZDnDm3kwqVx">
              Mattias Karlsson i Luleå (M)
            </item>
          </list>
        </div>
      </div>
    </body>
  </text>
</TEI>
