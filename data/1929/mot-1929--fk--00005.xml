<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1929--fk--00005">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1929/mot_1929__fk__5/mot_1929__fk__5-001.pdf"/>
      <fw xml:id="i-PdVphXZV43v9gwKjmd3ux2">
        Motioner i Första kammaren, Nr 5. 1
      </fw>
      <div xml:id="i-499ZmE7DR4tod9WrPCvi3Y" type="motHeader">
        <div xml:id="i-BuovNyNv1YAqFhpu7PRDq5" type="motTitle"/>
        <div xml:id="i-UoGE8Ek1Fipd5LU5CqvVGp" type="motSubmissionInfo"/>
      </div>
      <div xml:id="i-LeZCoB88jkL7kwBsqMMNHN" type="motBody">
        <div xml:id="i-DzvteoGoNtW9TUMUFbsbxS">
          <p xml:id="i-SVruZZGBg7vUapgFjbon6x">
            Nr 5.
          </p>
          <p xml:id="i-CJL1zpc7rwrRws5Jh971k7">
            Av herr Hellberg, om utredning och förslag angående ändrade
          </p>
          <p xml:id="i-5gEkRkGvEvq5bctcC7bXub">
            bestämmelser rörande val till riksdagens kamrar m. m.
          </p>
          <p xml:id="i-AL6i2wJrzW84xz9Yht1Wco">
            Vårt nuvarande valsätt har på senaste tiden föranlett upprepade
            och olika ändringsyrkanden i riksdagen. Dessa yrkanden, av vilka
            några åsyftat över- gång till ett helt annat valsätt, tyda på
            ett missnöje, som inte vill upphöra. Och det kan knappast förnekas,
            att det finns verklig grund därför. Den allmännast hörda anmärkningen
            riktar sig mot partibeteckningarna. För att kunna rösta på en
            viss person måste valmannen först rösta med ett visst parti. Partiet
            sättes i första, personen i andra rummet. Det borde naturligtvis
            vara tvärt om. Valhandlingen skall vara ett uttryck för den väljandes
            förtroende till den han väljer, inte en trosbekännelse till ett
            parti. Dessutom förlorar valakten genom partibeteckningarnas prioritet
            sin enkel- het och omedelbarhet. I synnerhet har det blivit fallet,
            sedan även kartell- och fraktionsbeteckningar blivit tillåtna.
            Ingen vanlig valman vågar rösta med annat än tryckt sedel, och
            finns inte den sedel han vill ha i vallokalen, får han avstå från
            att rösta — sådana fall ha inträffat; ty att skriva en partibeteckning
            eller än värre en dubbel eller tredubbel finner han eller hon
            allt för invecklat och riskabelt. Detta förhållande visar, hur
            mekaniserat valet har blivit. Men många angripa också det proportionella
            valsättet som sådant. Och det som föranleder angreppen är inte
            blott de olägenheter, som det anses medföra — bland dem framhålles
            även att det fordrar stora valkretsar och därmed förorsakar större
            avstånd och minskad »känning» mellan väljare och kandidater —
            utan även själva principen. Den rättvisa fördelning av mandaten
            som det åsyftar betraktas som en underordnad fördel eller kan-
            ske rättare som en nackdel. Valsättets viktigaste uppgift skall
            vara, hävdas det, »att omsätta valhandlingens opinionsyttring
            i regeringskurs» (se motio- nen 251 i första kammaren 1928), eller
            — som det hette på ett annat ställe i samma motion — valsättet
            skall »mäkta av de levande viljornas virke snickra ett bärigt
            regeringsunderlag». Är dock inte detta en fordran, som överstiger,
            vad av ett valsätt rimligtvis kan begäras? Regeringsbildningen
            har blivit ett svårlöst problem i en del länder, där den beror
            av folkrepresentationens sammansättning, sedan i stället för
          </p>
          <p xml:id="i-EodCNuF4gnZJP1ihYWnBNh">
            Bihang till riksdagens protokoll 1929. 3 saml. 4 häft. (Nr 5—6.)
          </p>
          <pb facs="riksdagen-motions-pdf/data/1929/mot_1929__fk__5/mot_1929__fk__5-002.pdf"/>
          <fw xml:id="i-Hj2Cd6CeFajQGvw23tMQ1s">
            2 Motioner i Första kammaren, Nr 5.
          </fw>
          <p xml:id="i-62dNRhn2dpnK5hnsNk4Kub">
            valmanskårens forna uppdelning på blott två partier kommit ett
            flertal partier, av vilka intet har absolut majoritet: det är
            då svårt att få en rege- ring, som har nog bred parlamentarisk
            bas. I olika länder föres en diskus- sion om detta problem, och
            det kan nog sägas, att hitintills intet allmän- giltigt resultat
            har uppnåtts. Men att avklippa diskussionen med en för- klaring,
            att lösningen skall åstadkommas genom valsättet, det smakar starkt
            av övertro på ett patentmedel. Av valsättet kan väl inte billigtvis
            begäras mer än att det, utan att bli för invecklat och obegripligt
            eller eljest obekvämt för valmännen, skall i och genom mandatfördelningen
            framställa ett möjligast riktigt och rättvist resultat av de viljeyttringar,
            som kommit till uttryck vid valförrättningen. Ur det politiska
            material, som därmed föreligger, få sedan mänsklig om- dömesförmåga
            och ansvarskänsla söka utfinna, på vad sätt regeringsfrågan bäst
            bör ordnas. Att av själva valsättet kräva att det som ett slags
            politisk deus ex machina skall ge svaret på en så viktig och vansklig
            fråga, det är väl en ren orimlighet — för så vitt man fordrar
            ett förnuftigt svar. Vad är det i själva verket som begäres av
            valsättet, när det säges, att detta skall »snickra ihop ett bärigt
            regeringsunderlag» av viljorna i ett flerpartival? Inte kan det
            väl menas, att valsättet skall förmå omdana själva valmännens
            övertygelse och partiställning? De bilda givetvis sin politiska
            uppfattning ganska oberoende av dess beskaffenhet. Visserligen
            göres ibland gällande, att det proportionella valsättet skall
            framkalla långt- gående partiuppdelning, majoritetsvalen däremot
            främja sammanslutning i få och stora partier. Men det påståendet
            grundar sig nog mer på teoretiska funderingar än på erfarenhetens
            vittnesbörd. Den överrika partifloran i Frankrike har t. ex. uppblomstrat
            under majoritetsval och de 14 partierna i tyska riksdagen före
            världskriget — numer 11 — likaså. Den politiska åsiktsbildningen
            har djupare grunder än bestämmelserna för röstavgivning och röstsammanräkning.
            När det yrkas, att valsättet skall skapa ett regeringsunderlag,
            så avses också uppenbarligen något annat. Och det är, så vitt
            man kan förstå, att det i representationen skall åstadkomma en
            majoritet, som inte finns inom valmanskåren. Ty finns bland folket
            flertal för ett visst parti, då tillför- säkrar den proportionella
            valmetoden denna folkmajoritet ofelbart majoritet också i parlamentet.
            Men det är, som sagt, när valmanskåren delar upp sig i tre eller
            flera minoritetspartier, som svårigheten för regeringsbildning
            in- träder. Och när då det anspråket ställes på valsättet, att
            det skall anvisa en väg ut ur den svårigheten, så kan det inte
            gärna betyda något annat än att det skall förvandla en minoritet
            i landet till en majoritet i riksdagen. Det begäres sålunda att
            det skall åstadkomma vad en engelsk författare i ämnet kallat
            »det sämsta möjliga resultat av ett allmänt val», nämligen att
            ett visst parti »tillskansar sig en klar majoritet av mandaten,
            när väljar- nas röstmassa visar en bestämd (substantiel) majoritet
            mot det». »Detta
          </p>
          <pb facs="riksdagen-motions-pdf/data/1929/mot_1929__fk__5/mot_1929__fk__5-003.pdf"/>
          <fw xml:id="i-2xw6yAQ9M1VhEYSduwQLw9">
            Motioner i Första kammaren, Nr 5. 3
          </fw>
          <p xml:id="i-YB8PE79463uDZvgVWe7csd">
            är», tillägger samme författare, »makt utan folkets sanktion
            och skulle när som helst kunna föra till en verkligt farlig situation.»
            — Uppenbart är det ett resultat, som står i rak strid mot demokratiens
            grundkrav, att folkets majoritet skall vara avgörande för ledningen
            av landets öden. Fasthålles detta krav, då blir det en oeftergivlig
            fordran på folkrepresentationen, att den verkligen skall representera
            folkmeningen. Uppgives åter det kravet, var finns då under demokratien
            något ankarfäste i tidens politiska ström- ningar? Vad de begära,
            som av valsättet fordra ett parlamentariskt regeringsunder- lag
            vid röstuppdelning på ett flertal minoritetspartier, det är alltså
            ett sådant resultat, mot vilket valsättet framför allt bör skydda.
            Nu är det visserligen sant, att sunt politiskt förstånd lyckligtvis
            kan i vid utsträckning förhindra menliga verkningar av ett dåligt
            valsätt. Ett slående exempel för dagen är det nuvarande engelska
            underhuset, i vilket högerpartiet, som vid 1924 års val blott
            räknade 46 procent av de röstande, har inte blott majoritet utan
            mer än dubbelt så många platser som de övriga partierna tillsammans
            — ändå har ingen större olycka inträffat. Men skall man söka uppnå
            ett bättre valsätt, så bör man inte välja ett, som är be- häftat
            med en av de allra värsta brister, varav något kan lida. Den bristen
            vidlåder majoritetsvalen. Dessa kunna ibland giva ett jäm- förelsevis
            riktigt utslag, men de kunna också giva ett alldeles orimligt,
            såsom det anförda engelska exemplet visar. Och det är en oberäknelig
            slump, om de giva det ena eller det andra. Det förmenas visserligen,
            att denna obe- räknelighet skulle kunna inskränkas därigenom,
            att omval stadgas för de fall, då ingen kandidat inom en krets
            fått mer än hälften av alla rösterna; men det förefaller rätt
            osannolikt. Hur rösterna vid ett sådant — för vårt glesbefolkade
            land obekvämt andra val kunna falla, blir givetvis be- roende
            av olika förhållanden på olika trakter, och oberäkneligheten kom-
            mer sålunda att kvarstå. Proportionsvalen utesluta däremot slumpen,
            och det är deras obestridliga förtjänst. Ett fullt exakt utslag
            ge dock inte heller de. De gynna nämligen alltid de största partierna,
            och därför skulle ett av dessa, om det stode tämligen nära majoritet
            bland de röstande, med hjälp av sina överröster kunna nå flertal
            inom kammaren. Ett sådant fall är dock ett sällsynt undantag,
            och när det hotar att inträffa, uppbjuda nog de andra partierna
            av självbevarelsedrift sina krafter för att förhindra detsamma.
            Det enda riktigt säkra medlet att förebygga det — bortsett från
            det teo- retiskt tänkbara att göra hela riket till en enda valkrets
            — är den anord- ning med tilläggsmandat, som också motionsvis
            framförts i riksdagen. Förut- sättningen för denna anordning —
            som nog även i övrigt har sina mindre tilltalande sidor — är emellertid,
            att partibeteckningen bibehålles, varemot över- och underbeteckningarna
            komme att bortfalla, då något behov av val- allianser inte vidare
            skulle förefinnas, vilket alltid vore en avsevärd fördel.
          </p>
          <pb facs="riksdagen-motions-pdf/data/1929/mot_1929__fk__5/mot_1929__fk__5-004.pdf"/>
          <fw xml:id="i-Sufm4AuWGTmm7mGzoLJXCe">
            4 Motioner i Första kammaren, Nr 5.
          </fw>
          <p xml:id="i-QbuSssd9wEqSCX8GxxxdhK">
            Men partibeteckningens herravälde vid valen innebär dock ett
            så betänkligt intrång på valmännens rörelsefrihet, att ett vid
            den bundet valsätt måste anses otillfredsställande. En valman
            bör ha rätt att vid röstningen gå rakt och omedelbart på den kandidat
            han vill ge sin röst, därför att han anser honom bäst skickad
            för och mest värdig till förtroendeuppdraget. Det finns åtskilliga
            valmän, som inte tillhöra något parti, och det bjuder dem emot
            att rösta med något. Men det kan tänkas, att de vilja ge sina
            röster åt någon viss person, oavsett hans partitillhörighet. Och
            de böra då utan vidare få göra det. Visserligen blir nog valet
            i alla fall faktiskt en tävlan mellan partierna, eftersom kandidaterna
            väl nästan alltid företräda partier. Men om personerna föras fram
            i första linjen, kommer valet dock närmast att te sig som en kraftmätning
            mellan dem, vilket är mer tilltalande och även ägnat både att
            öka väljarnas intresse och att mer hänleda deras upp- märksamhet
            och prövning på kandidaternas kvalitativa egenskaper. Det finnes
            valsätt, som på samma gång tillgodose proportionalismens rätt-
            visa i mandatfördelningen och kravet på personens främstställning
            på val- sedeln. Ett sådant är det under benämningen Single transferable
            vote (enkel överförbar röstning) bekanta, som användes i den irländska
            fristaten. Under detta valsätt röstar varje valman utan vidare
            i främsta rummet på den kandidat han helst vill ha, och han behöver
            inte rösta på någon mer. Men han kan också som andra, tredje,
            fjärde o. s. v. namn på sin sedel upptaga flere kandidater i den
            ordning han önskar dem valda. Enklare och lättillämpligare för
            de väljandes del kan alltså knappast något val- -sätt vara. Vid
            sammanräkningen fastställes först den s. k. valkvoten på så sätt,
            att hela summan inom kretsen avgivna röster divideras med platsernas
            antal+1, varefter den sålunda erhållna kvoten ytterligare ökas
            med 1 eller vid bråk upphöjes till närmast högre hela tal. Varje
            kandidat på första plats, som når upp till denna valkvot, är vald.
            Har han fått röster över valkvoten, så överföres överskottsdelen
            på den eller dem, som stå närmast efter honom på sedeln, och om
            någon eller några då med de sålunda överförda rösternas hjälp,
            eventuellt tillsammans med dem han eller de fått på andra sedlars
            första plats, nå upp till valkvoten, äro också han eller de valda.
            Om så, sedan alla förstaplatsröster räknats och eventuella överskottsröster
            tillgodo- förts nästa namn, inte alla platser äro besatta, börjas
            en räkning så att säga från andra ändan. Då strykes det första
            platsnamn, som fått minsta röste- talet, och de röster, som tillfallit
            andra namnen på dess respektive sedlar, överföras. Leder inte
            denna operation till resultat, det vill säga, når intet av dessa
            namn valkvoten, så strykes det första-namn, som därnäst förekom-
            mer på minsta antalet valsedlar, och dessas andraplatsnamn överföras.
            Så fortsättes, till dess antingen någon når valkvoten eller alla
            röster som finnas äro uttagna, då den eller de som nått högsta
            röstetalen utan att hinna val- kvoten även äro valda till behörigt
            antal.
          </p>
          <pb facs="riksdagen-motions-pdf/data/1929/mot_1929__fk__5/mot_1929__fk__5-005.pdf"/>
          <fw xml:id="i-2xCLbuur9zamfJedQft8cg">
            Motioner i Första kammaren, Nr 5. d
          </fw>
          <p xml:id="i-5QighKYk7gozrX54wdiCx5">
            Denna valmetod, som synes ha visat sig tillfredsställande i tillämpningen,
            borde förtjäna att prövas vid en utredning av vår valsättsfråga.
            En sådan utredning synes vara av behovet påkallad. Vårt nuvarande
            valsätt lider, som förut framhållits, av påtagliga brister: det
            undanskjuter personligheten och fyller inte berättigade krav på
            enkelhet och lätthet i användningen. Men vid strävan efter ett
            bättre är det angeläget att låta detta vara detta. Uppsätter man
            för valsättet ett mål, som är för dess för- nuftiga mening främmande,
            då har man ingen utsikt att uppnå ett lyckligt resultat. Det bör
            anses vara nog, om man kan finna ett valsätt, som något så när
            tillfredsställande kan åstadkomma vad det skall. Säkerligen finnes
            inte något som inte har sina svagheter. Men vissa väsentliga fordringar
            bör det uppfylla. Det bör vara enkelt och lättillämpligt, så att
            varje valman alltid utan svårighet kan använda det. Vidare bör
            det sörja för att valet i första rummet kan inriktas på personer,
            inte som nu på partier. Det bör också möjliggöra erforderlig beröring
            mellan valmännen och kandidaterna. An- språken därvidlag få dock
            inte överdrivas. Det får ihågkommas, att de moderna kommunikationsmedlen
            ofantligt förkortat avstånden — länet är efter deras måttstock
            knappt större nu än häradet var för femtio år sedan. De nuvarande
            valkretsarna kunde möjligen utan fara för en praktiskt till- fredsställande
            platsfördelning något förminskas; men de äro inte heller över
            sig stora, kandidaterna inom dem äro i allmänhet tämligen kända
            och kunna utan svårighet bli det ytterligare — de som vilja ha
            bort bostadsbandet sakna i varje fall anledning till klagomål.
            Den s. k. valbyråkrati, som skrives på länskretsarnas skuldkonto,
            består i verkligheten av de olika par- tiernas valda sockenombud,
            vilka såsom ett slags elektorer uppsätta kandi- daterna vid gemensamt
            möte; samma slags »byråkrati, komme nog att bli oumbärlig även
            i enmanskretsar, den har blivit ett naturligt led i valför- beredelserna,
            och det kan väl knappast uttänkas något ändamålsenligare sätt
            för kandidatuppställningen än att överlämna detta bestyr åt de
            utsedda förtroendemännen från kretsens olika delar. — Slutligen
            bör valsättet trygga nödig rättvisa i mandatfördelningen. Matematiskt
            exakt behöver denna för- delning inte vara; ett eller annat mandat
            mer eller mindre på de olika partierna upprör inte rättskänslan,
            vilken däremot otvivelaktigt skulle känna sig sårad, om exempelvis
            ett minoritetsparti finge flertalet av platserna inom representantförsamlingen.
          </p>
          <p xml:id="i-3ieiG441zdVgNfFktTYSLg">
            I anslutning till vad jag sålunda anfört, tillåter jag mig hemställa,
          </p>
          <p xml:id="i-KCrMs4MoRnsv29yPBBwTPb">
            att riksdagen måtte hos Kungl. Maj:t begära en allsidig och förutsättningslös
            utredning samt därpå grundat förslag om nytt valsätt såväl till
            andra kammaren som även till landstingen och första kammaren i
            syfte att tillgodose de
          </p>
          <pb facs="riksdagen-motions-pdf/data/1929/mot_1929__fk__5/mot_1929__fk__5-006.pdf"/>
          <fw xml:id="i-MF6kZa36pccxcxY55aKrjm">
            6 Motioner i Första kammaren, Nr 5.
          </fw>
          <p xml:id="i-XSZvQLp3CNBFgoESNCGNes">
            berättigade kraven på enkelhet i valförrättningen, rättvis mandatfördelning
            och personval.
          </p>
          <p xml:id="i-M3B7DPv2j3deNasFDpRUZh">
            Stockholm den 11 januari 1929.
          </p>
          <p xml:id="i-PAmDavaPQu5BZv9JBekNH">
            Mauritz Hellberg.
          </p>
          <p xml:id="i-YJRx4qzCycmgXHnTFYXngF">
            Bilaga.
          </p>
          <p xml:id="i-HuxjvT5wN5ZWk5AQbixZhB">
            Tillämpningen av transferable-vote-metoden kan åskådliggöras
            med ett enkelt exempel. Om i en krets 5 representanter skola väljas
            och de röstandes antal är 125 (kan naturligtvis lika väl vara
            125 tusen), så fastställes först valkvoten genom att dividera
            5+1 i 125 och upphöja det så erhållna talet från 20”/; till 21.
            Antagas sedan rösterna fördela sig på följande sätt: A — 40 röster
          </p>
          <p xml:id="i-8AkSBHsV7yEXFwtsdURJo">
            av samma parti,
          </p>
          <p xml:id="i-DEsTbeWNiFupSzgBMmSgz9">
            B— 7 C 18 . D— 12 s av samma parti, E — 20 » i 3 s | av samma
            parti,
          </p>
          <p xml:id="i-HD9E4i3pBmQgkiiGtrRZvZ">
            så uppnår ju endast A i första taget valkvoten och är således
            omedelbart vald. Då här emellertid A:s sedlar med 19 röster överskjuta
            valkvoten, skola sedan deras överskottsröster utnyttjas. Om då
            efter A namnet B
          </p>
          <p xml:id="i-KEZZmshP4Ak3D2r5wuKhrk">
            19:35 - förekommer på 35 sedlar och X på 5, så erhåller B då
            40 14"/; röster,
          </p>
          <p xml:id="i-C7seSYLaS1tfN4F4HN6eJY">
            och om dessa läggas till de 7 han fått på första plats, så kommer
            även han med 21'/; röster upp till valkvoten och blir vald som
            nummer 2. Då sedan ingen mer når valkvoten, måste uteslutningsvägen
            tillgripas. Då strykes först D:s namn på de 12 sedlar, där det
            står överst. Om då efter D:s namn på de 12 sedlarna står dels
            C:s på 7 och Y:s på 5, så få de 7 sammanläggas med de 18 röster,
            som C fått på första plats, och så är han vald som nummer 3. Därefter
            går strykningen ut över G på dennes 13 sedlar. Om då F står som
            andra namn på 6 och Z på de övriga 7, så får F:s sålunda nyvunna
            röster adderas till de 15 han förut fått på första plats, varigenom
            han når valkvoten och blir nr 4 bland de valda. Sedan återstår
            blott E med sina 20 röster och på dem blir han då vald som nr
            35.
          </p>
        </div>
      </div>
    </body>
  </text>
</TEI>
