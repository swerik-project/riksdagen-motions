<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200506/mot_200506_MJ_497/mot_200506_MJ_497-0001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            2005/06 mnr: MJ497 pnr: v752
          </p>
          <p>
            Motion till riksdagen 2005/06:MJ497
          </p>
          <p>
            av Sten Lundström (v)
          </p>
          <p>
            Hotet mot Vätternrödingen
          </p>
          <p>
            Förslag till riksdagsbeslut
          </p>
          <p>
            1. Riksdagen tillkännager för regeringen som sin mening vad i
            motionen anförs om att häva regleringen av kräftfiske i Vättern.
            2. Riksdagen tillkännager för regeringen som sin mening vad i
            motionen anförs om att öka minimilängden för den Vätternröding
            som får tas upp. 3. Riksdagen tillkännager för regeringen som
            sin mening vad i motionen anförs om att utreda ett totalt fiskestopp
            av Vätternröding i kombination med ett ökat utsättande av lax.
          </p>
          <p>
            Vätternrödingen
          </p>
          <p>
            Vätterns rödingbestånd är hotat. Hotet har påtalats från flera
            håll sedan mer än tio år tillbaka. Trots det har verksamma motåtgärder
            uteblivit. Rödingen är en exklusivitet, både ifråga om förekomst
            och efterfrågan. I Sverige finns den till absolut övervägande
            delen i Vättern. Men här hotas nu beståndet. En utbredd uppfattning
            är att den mycket rikliga förekomsten av signalkräftor i Vättern
            hotar rödingen genom att kräftorna äter upp rödingrommen, som
            läggs på botten i grunda vatten, eller att kräftorna förstör bottenvegetationen
            och därmed ökar andra arters möjlighet att komma åt rommen. I
            dag är kräftfisket kraftigt reglerat trots att man förra året
            tog endast 2 procent av beståndet, dvs. klart mindre än tillväxten
            av kräftor. Ett fritt kräftfiske under några år skulle underlätta
            möjligheten att skapa balans mellan arterna. Fiskeriverket borde
            därför upphäva reglerna kring kräftfisket tills en rimlig balans
            har uppnåtts. Detta bör riksdagen som sin mening ge regeringen
            till känna. Ett annat problem för beståndet är det hårda fisketryck
            som finns gentemot rödingen. En rödinghona är könsmogen vid ca
            50 centimeters längd och därför får hon inte fångas innan hon
            uppnått minst denna längd. I dag är gränsen 40 centimeter. Ett
            än radikalare förslag är att under några år införa stopp för allt
            rödingfiske. Ett sådant förslag förutsätter att kompensationsfiske
          </p>
          <pb facs="riksdagen-motions-pdf/data/200506/mot_200506_MJ_497/mot_200506_MJ_497-0002.pdf"/>
          <p>
            2005/06:MJ497
          </p>
          <p>
            för både sportfiskare och yrkesfiskare finns. Utsättningen av
            lax borde under en period av fiskestopp gentemot röding kunna
            öka både för att bibehålla attraktionskraften för Vättern som
            sportfiskevatten och för att ge yrkesfiskarna tillräckliga fångster
            för att bibehålla sina intäkter. Ett ökat utsättande skulle utan
            tvekan ge större förståelse och respons för ett tillfälligt stopp
            av rödingfisket. Samtidigt hävdas att laxen hotar rödingbeståndet
            utifrån att båda arterna framför allt livnär sig på siklöja som
            lever i ytskiktet. Om laxen tränger undan rödingen från vattnets
            ytskikt hänvisas rödingen till framför allt hornsimpa som lever
            på djupare vatten och som ofta anses som en fisk som anrikar gifterna
            i bottenskiktet. Oavsett vilket skulle ett förbud mot fiske av
            röding under 50 centimeter ha en positiv inverkan på beståndet.
            Fiskeriverket bör därför ges i uppdrag att ändra reglerna för
            minimimått för rödingfiske i Vättern till 50 centimeter. Detta
            bör riksdagen som sin mening ge regeringen till känna. När det
            gäller ett totalförbud av rödingfångst under några år kombinerat
            med ökad utsättning av lax bör Fiskeriverket få i uppdrag att
            utreda förutsättningarna och effekterna av ett sådant förslag.
            Detta bör riksdagen som sin mening ge regeringen till känna.
          </p>
          <p>
            Stockholm den 5 oktober 2005
          </p>
          <p>
            Sten Lundström (v)
          </p>
        </div>
      </div>
    </body>
  </text>
</TEI>
