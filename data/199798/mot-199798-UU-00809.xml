<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-199798-UU-00809">
  <teiHeader>
    <fileDesc>
      <titleStmt>
        <title>Stöd till integrationen av Central- och Östeuropa</title>
        <author corresp="i-9sbggAkNaaFH8ywMWFbLEk i-9sbggAkNaaFH8ywMWFbLEk">av Göran Lennmarker m.fl. (m)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Stöd till integrationen av Central- och Östeuropa</title>
          <idno type="rdwebb">GL02U809</idno>
          <rs type="number">U809</rs>
          <orgName type="comitteeAbbreviation">UU</orgName>
          <ref type="dokument_url_text">http://data.riksdagen.se/dokument/GL02U809/text</ref>
          <ref type="dokument_url_html">http://data.riksdagen.se/dokument/GL02U809</ref>
          <ref type="dokumentstatus_url_xml">http://data.riksdagen.se/dokumentstatus/GL02U809</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-9sbggAkNaaFH8ywMWFbLEk</idno>
            <name>Göran Lennmarker</name>
            <state type="partyAffiliation" ref="Q110843">
              <desc>m</desc>
            </state>
          </person>
          <person gender="woman">
            <idno>i-AKZYwn5gCDj23JtMGqjTaK</idno>
            <name>Inger Koch</name>
            <state type="partyAffiliation" ref="Q110843">
              <desc>m</desc>
            </state>
          </person>
          <person gender="man">
            <idno>i-R3w2cm3MQ27goG533zxfaJ</idno>
            <name>Lars Hjertén</name>
            <state type="partyAffiliation" ref="Q110843">
              <desc>m</desc>
            </state>
          </person>
          <person gender="man">
            <idno>i-2CptAnTqxXA4LBXL7vK9gC</idno>
            <name>Bertil Persson</name>
            <state type="partyAffiliation" ref="Q110843">
              <desc>m</desc>
            </state>
          </person>
          <person gender="man">
            <idno>i-cNo6XnCMDc2LkrvXc6U2b</idno>
            <name>Gustaf von Essen</name>
            <state type="partyAffiliation" ref="Q110843">
              <desc>m</desc>
            </state>
          </person>
          <person gender="man">
            <idno>i-KppE1YHfdGUC31EQj8LDUt</idno>
            <name>Henrik Landerholm</name>
            <state type="partyAffiliation" ref="Q110843">
              <desc>m</desc>
            </state>
          </person>
          <person gender="man">
            <idno>i-SRb7hh9xfWagPzzjCjKQtn</idno>
            <name>Hans Hjortzberg-Nordlund</name>
            <state type="partyAffiliation" ref="Q110843">
              <desc>m</desc>
            </state>
          </person>
          <person gender="man">
            <idno>i-Q6uWG1k3pbJio9CebNs3Cz</idno>
            <name>Sten Tolgfors</name>
            <state type="partyAffiliation" ref="Q110843">
              <desc>m</desc>
            </state>
          </person>
          <person gender="man">
            <idno>i-9sbggAkNaaFH8ywMWFbLEk</idno>
            <name>Göran Lennmarker</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-KppE1YHfdGUC31EQj8LDUt</idno>
            <name>Henrik Landerholm</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-SRb7hh9xfWagPzzjCjKQtn</idno>
            <name>Hans Hjortzberg-Nordlund</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-Q6uWG1k3pbJio9CebNs3Cz</idno>
            <name>Sten Tolgfors</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-cNo6XnCMDc2LkrvXc6U2b</idno>
            <name>Gustaf von Essen</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-R3w2cm3MQ27goG533zxfaJ</idno>
            <name>Lars Hjertén</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-2CptAnTqxXA4LBXL7vK9gC</idno>
            <name>Bertil Persson</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-AKZYwn5gCDj23JtMGqjTaK</idno>
            <name>Inger Koch</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-C6XYqM9kwZcD2iA6ijcsB9" type="signed"/>
        <correspContext corresp="i-C6XYqM9kwZcD2iA6ijcsB9">
          <note type="signatory" corresp="i-9sbggAkNaaFH8ywMWFbLEk"/>
          <note type="signatory" corresp="i-AKZYwn5gCDj23JtMGqjTaK"/>
          <note type="signatory" corresp="i-R3w2cm3MQ27goG533zxfaJ"/>
          <note type="signatory" corresp="i-2CptAnTqxXA4LBXL7vK9gC"/>
          <note type="signatory" corresp="i-cNo6XnCMDc2LkrvXc6U2b"/>
          <note type="signatory" corresp="i-KppE1YHfdGUC31EQj8LDUt"/>
          <note type="signatory" corresp="i-SRb7hh9xfWagPzzjCjKQtn"/>
          <note type="signatory" corresp="i-Q6uWG1k3pbJio9CebNs3Cz"/>
          <note type="signatory" corresp="i-9sbggAkNaaFH8ywMWFbLEk"/>
          <note type="signatory" corresp="i-KppE1YHfdGUC31EQj8LDUt"/>
          <note type="signatory" corresp="i-SRb7hh9xfWagPzzjCjKQtn"/>
          <note type="signatory" corresp="i-Q6uWG1k3pbJio9CebNs3Cz"/>
          <note type="signatory" corresp="i-cNo6XnCMDc2LkrvXc6U2b"/>
          <note type="signatory" corresp="i-R3w2cm3MQ27goG533zxfaJ"/>
          <note type="signatory" corresp="i-2CptAnTqxXA4LBXL7vK9gC"/>
          <note type="signatory" corresp="i-AKZYwn5gCDj23JtMGqjTaK"/>
        </correspContext>
        <correspAction xml:id="i-FBsuFyorqDT7a9L35MszMh" type="referral">
          <date when="1997-10-10"/>
        </correspAction>
        <correspAction xml:id="i-HNUJrc3qKXE8Pb3LVLPGoG" type="dismissal">
          <date when="1997-10-10"/>
        </correspAction>
        <correspAction xml:id="i-VEq7o3Sf8LwKzmsRNUFygw" type="submission">
          <date when="1997-10-06"/>
        </correspAction>
        <correspAction xml:id="i-JWz7BB1DokvkMsyzs7PhMB" type="referral">
          <date when="1997-10-10"/>
        </correspAction>
        <correspAction xml:id="i-9NSDfgrNk4bRdzjy6hrDge" type="dismissal">
          <date when="1997-10-10"/>
        </correspAction>
        <correspAction xml:id="i-N2wXZfVvQFGRtUWRAEcb3S" type="submission">
          <date when="1997-10-06"/>
        </correspAction>
        <correspAction xml:id="i-9xpNuCKGrx42Tdrd5HmmHS" type="assigned"/>
        <correspContext corresp="i-9xpNuCKGrx42Tdrd5HmmHS">
          <ref type="assignedTo">Utrikesutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/199798/mot_199798_U_0809/mot_199798_U_0809-0001.pdf"/>
      <div xml:id="i-Vkp3pzJa9f71916XmQod4T" type="motHeader">
        <div xml:id="i-QdJnFjxk6rb8vafL66Y32X" type="motTitle"/>
        <div xml:id="i-q6xPXPkSnFdGWP76yQ9iM" type="motSubmissionInfo"/>
      </div>
      <div xml:id="i-TLzeYWo5RC9esimFm2T3A6" type="motBody">
        <div xml:id="i-JAbinLQY1cVjKV6JxUBehE">
          <p xml:id="i-NTKd8ba7U1MG6rnDXnUwZ5">
            U809
          </p>
          <p xml:id="i-2gsRDcxfGsk5um3vxM8Pfj">
            Motion till riksdagen
          </p>
          <p xml:id="i-DAZ82maCpJvGg5oakWGLdm">
            Tögälbattsgögnen av Central- och Östeuropa
          </p>
          <p xml:id="i-4CinK92bVJtCfbeW5edeAh">
            av Göran Lennmarker m.fl. (m) Stöd till integrationen av Central-
            och Östeuropa
          </p>
          <p xml:id="i-HMkXuT2tiWa1PTDhhWAGAM">
            Mot. 1997/98 U809-812
          </p>
          <p xml:id="i-EHf6bdJaxgQeQGL8neY5r9">
            Att ena hela Europa är en historisk uppgift för vår generation
            européer. De nya demokratierna i Central- och Östeuropa strävar
            efter att integreras i Europa, d.v.s. de tidigare västeuropeiska
            samarbetsorganisationerna som nu blir alleuropeiska. Redan är
            nästan alla med i Europarådet, med dess betoning på mänskliga
            rättigheter, demokrati och numera även minoritets- frågor. Genom
            Europaavtalen är tio av länderna associerade till EU med perspektiv
            att ingå framtida medlemskap. Estland tillhör den grupp länder
            som först är föreslagna att inleda medlemsförhandlingar med EU.
            Därmed sker ett principgenombrott av utomordentlig vikt i synen
            på de baltiska länderna. Med främst Ryssland och Ukraina har EU
            partnerskaps- och samarbetsavtal. Nästan alla är också med i Partnerskap
            för fred, Natos kraftfulla samarbete på säkerhetsområdet. Det
            viktigaste är dock medlemskap i Nato och Europeiska unionen för
            att garantera säkerheten och den fullständiga integrationen i
            Europa. För Sverige är det en central uppgift att inom EU verka
            för att utvidgningen ges högsta prioritet så att alla länder i
            Central- och Östeuropa har möjlighet att bli medlemmar så snart
            de uppfyller medlemsvillkoren. Det ligger också i Sveriges intressen
            att de länder som så önskar kan bli medlemmar i Nato. Sverige
            måste betona deras rätt till säkerhetspolitiskt vägval och understödja
            särskilt Estland, Lettland och Litauen i deras strävan.
          </p>
          <p xml:id="i-Mz4Cso84ZWNp2mD5bEMqWk">
            Europeisk integration — inte biståndssamarbete
          </p>
          <p xml:id="i-SC8fFte212uphnhAJeuTyE">
            Vad det hela nu handlar om är att den europeiska integrationen
            utsträcks till Central- och Östeuropa. De nya demokratierna har
            rätt att delta i samarbetet på i princip samma villkor som de
            länge etablerade västeuropeiska demokratierna. Stödinsatserna
            måste ses i detta perspektiv och inte som ett biståndssamarbete.
            Det handlar inte om någon generositet eller nådegåva från den
            västliga sidan utan just om att underlätta för dem att återta
            allt det de förlorat under decennierna av förtryck och isolering.
            Redan inom ett begränsat antal år kommer åtskilliga av de nya
            demokratierna att fullt ut delta i det gemensamma beslutsfattandet
            och i den meningen vara fullvärdiga medlemmar i det europeiska
            samarbetet.
          </p>
          <pb facs="riksdagen-motions-pdf/data/199798/mot_199798_U_0809/mot_199798_U_0809-0002.pdf"/>
          <p xml:id="i-8piok2dEAgjW7yzzYk8UmH">
            Utgångspunkten har varit maximalt ogynnsam, med ett kommunistiskt
            förtryck och en socialistisk planekonomi. Utbredd fattigdom, rättslöshet,
            omfattande miljöförstöring och en hänsynslös social rovdrift har
            följt i dess spår. Människor som inte passade in i femårsplanernas
            produktionsmål sköts åt sidan i särskilt djupt armod och misär.
            Det handlade inte om underutveckling utan om felutveckling. Gigantiska
            resurser slösades bort, felanvändes eller helt enkelt förstördes.
            Det allvarligaste var dock förtrycket och undanröjandet av den
            mänskliga strävan efter förkovran och ett bättre liv. Likgiltigheten
            och hopplösheten blev systemets främsta produkt.
          </p>
          <p xml:id="i-CjrYrqkRRftqTVmiuvPvAq">
            Framgångsrik chockterapi
          </p>
          <p xml:id="i-DJYUH4LofmKx4rVXjzYSEF">
            I samband med demokratiseringarna 1989-1991 uppstod en intensiv
            debatt om det lämpliga tillvägagångssättet för att snabbast möjligt
            förflytta sig från förtryck och socialism till demokrati och välstånd.
            Vissa förespråkade chockterapi, d.v.s. snabbast möjliga förändring
            för att minimera övergångstiden och därmed också de sociala påfrestningarna.
            Detta var en linje som främst företräddes av Balcerowicz i Polen.
            Andra förordade en långsammare övergång. Det fanns t.o.m. de som
            förespråkade en tredje vägens politik, d.v.s. ett mellanting mellan
            den västeuropeiska marknadsekonomin och den östeuropeiska planekonomin.
            Sju år efter demokratiseringen föreligger tydliga resultat. De
            länder som valde chockterapin, d.v.s. snabbast möjliga omvandling,
            har också kommit längst när det gäller demokrati, välståndsutveckling,
            miljö och inte minst när det gäller att minimera de sociala påfrestningarna
            av själva övergången. Fattigdomen är djupast i de länder som inte
            förmått att snabbt ta sig ur de gamla strukturerna utan fastnat
            i den socialistiska samhällsmodellen. Där är fattigdomen och armodet
            särskilt djup och omfattande. Ingen enda förespråkar längre någon
            tredje väg. Utvecklingen har gått mycket snabbt. Det handlar inte
            längre om direkta resursöverföringar för att lindra den nöd som
            fanns i det inledande skedet av omvandlingen. Prognoserna om massvält
            och hungrande horder som kom vandrande österifrån in i det välmående
            Västeuropa har inte besannats och känns alltmer främmande. Snabbare
            än t.o.m. det tyska undret på 1950-talet har åtskilliga länder
            förmått skapa ett begynnande och snabbt växande välstånd. Även
            om nivån fortfarande är låg så finns framför allt hoppet och framtidstron.
          </p>
          <p xml:id="i-WHg7YT9NnxVCH7FWYxPYu5">
            Inriktning av stödet
          </p>
          <p xml:id="i-5cZHYEY1ntPTirYSJDujVa">
            Karaktären av de västliga stödinsatserna har ändrats under de
            gångna fem åren. Något direkt ekonomiskt stöd för att förhindra
            att landet kollapsar är inte längre aktuellt för de flesta av
            länderna i Central- och Östeuropa. Det stöd som behövs handlar
            i stället i allt väsentligt om hjälp med anpassningen inför medlemskapet
            i EU. Kunskapsöverföring, främst rörande marknads- ekonomins institutioner,
            spelar en central roll. Därtill kommer pilotprojekt rörande främst
            miljöförbättrande åtgärder.
          </p>
          <p xml:id="i-9V4ksQqGB5AFw2QKfqQ89B">
            Mot. 1997/98U809
          </p>
          <pb facs="riksdagen-motions-pdf/data/199798/mot_199798_U_0809/mot_199798_U_0809-0003.pdf"/>
          <p xml:id="i-WPBsJtatHtkDqvtjYxYsu7">
            3
          </p>
          <p xml:id="i-MVTD88wYM6TkJc7nxtiDwd">
            Stödinsatser är särskilt känsliga i länder där all verksamhet
            tidigare var centralplanerad och där en arbiträr prissättning
            förstört meningsfull verksamhet. Stödinsatser måste alltså utformas
            med stor försiktighet så att inte framväxande strukturer hämmas
            och gamla strukturer främjas. I allt större utsträckning utgörs
            istället investeringskapitalet i Central- och Östeuropa av antingen
            inhemskt genererade medel eller privata investeringar från utlandet.
          </p>
          <p xml:id="i-VxdbX9kGodZZjsZBdoPcg4">
            Säkerhet och suveränitet
          </p>
          <p xml:id="i-SGMvYD64Kt2Q5aGzju9fW1">
            Suveränitetsstödet till de baltiska länderna har hjälpt dem i
            uppbyggandet av de nationella institutionerna och befästandet
            av den territoriella integriteten. Det behövs fortsatta insatser
            på detta område. Utvecklingen av det säkerhetsmässiga samarbetet
            kommer att stå i fokus de närmaste åren. Polen, Tjeckien och Ungern
            kommer att bli de första länderna i Central- och Östeuropa som
            också blir Nato-medlemmar. Det är dock viktigt att framför allt
            samarbetet de baltiska staterna emellan och med västländer inom
            PFF vidareutvecklas. Detta samarbete är centralt för att de baltiska
            länderna både skall kunna etablera ett eget demokratiskt försvar
            och förbereda sig inför ett Nato-medlemskap. Det handlar i grunden
            om att ge de baltiska länderna tryggheten i en fortsatt nationell
            självständighet. En sådan trygghet är en förutsättning för en
            normal politisk utveckling. Finns inte detta riskerar samhällslivet
            och politiken att hämmas av tanken på att friheten och självständigheten
            bara är tidsbegränsade. Minnet från händelserna 1940 sitter djupt
            i det nationella medvetandet.
          </p>
          <p xml:id="i-GRu4nomKMNazqRGNqLMZWd">
            Det öppna samhällets och demokratins institutioner och kultur
          </p>
          <p xml:id="i-GpBdEsFPeawSwNLhhNJGpi">
            Att bygga ett öppet och pluralistiskt samhälle med respekt för
            oliktänkande och minoriteter är inte lätt, särskilt inte på kort
            tid. Ovana vid samhällsdebatt och intolerans mot oliktänkande
            finns fortfarande kvar om än i mindre omfattning än tidigare.
            För att hjälpa till i den omvandlingen är insatser för utbyte
            inom utbildning, kulturliv och politik av vikt. Utbyte mellan
            lärare, studenter, forskare, parlamentariker, kulturpersonligheter,
            journalister och andra nyckelgrupper kan bidra till att sprida
            mångfaldens och toleransens erfarenheter. Nordiska rådets samarbete
            med de baltiska parlamenten utgör ett gott exempel.
          </p>
          <p xml:id="i-Kd8JNk1StCfTpQJes3eW3V">
            Rättsstaten
          </p>
          <p xml:id="i-PPrgf3uXciFhvKEZ7BXiN4">
            På alla de områden där offentlig verksamhet kan ersättas med
            privat går utvecklingen förr eller senare i rätt riktning. Det
            hänger helt på takten i avregleringar och privatiseringar. På
            de områden där statsmakten inte kan ersättas, nämligen i sin roll
            som lagstiftare och rättsskipare, är arvet från det
          </p>
          <p xml:id="i-Fz4S5xUN9cfn8RuzmSfEca">
            Mot. 1997/98U809
          </p>
          <pb facs="riksdagen-motions-pdf/data/199798/mot_199798_U_0809/mot_199798_U_0809-0004.pdf"/>
          <p xml:id="i-MQ7Uv5dGEi9Xv6Zere6bXS">
            förgångna särskilt besvärligt. I ordets egentliga betydelse var
            de tidigare regimerna gangsterstater, där gänget utgjordes av
            kommunistpartiet och där rätten utövades av nomenklaturan. Det
            spelade ingen roll vad det stod i lagen, den lokale eller centrale
            partibossens ord avgjorde. Det gällde att ha kontakter och kunna
            muta för att klara sig. Denna mentalitet lever kvar. Dels därför
            att det är svårt att ersätta de gamla strukturerna med helt nya.
            Att snabbt skapa en helt ny statsförvaltning och rättsväsende
            låter sig helt enkelt inte göra. Dels har åtskilliga i den gamla
            nomenklaturan nu skaffat sig fördelaktiga positioner genom stöld
            av tidigare statsegendom. De har inget intresse av att rättvisa
            skipas och att lagar efterlevs. En alldeles central uppgift för
            de västliga stödinsatserna är att bidra till att skapa en rättsstat.
            Det handlar inte om stora summor men väl om överföring av normer,
            kunskaper och kompetens. Redan utgör korruption och annan djup
            och omfattande brottslighet en broms på utvecklingsansträngningarna.
            Långsiktiga satsningar blir en omöjlighet om spelreglerna ständigt
            ändras och olika makthavare kräver dryg tribut. Uppbyggnaden av
            rättsstatens och marknadsekonomins institutioner är en fundamental
            del i den ekonomiska utvecklingen. Lagar måste stiftas för alla
            de förhållanden som måste regleras i en väl fungerande marknadsekonomi,
            t ex handel, avtalsrätt och konkursrätt. Vidare måste institutioner
            upprättas för att se till att lagarna efterlevs. Konsumenten eller
            småföretagaren måste kunna få rätt mot staten eller statsmonopolet
            när denne fuskar i avtal och smiter ifrån sina förpliktelser.
            En fungerande rättsstat är en oundgänglig del i en fungerande
            demokrati och marknadsekonomi. Denna kan inte ersättas av privata
            initiativ utan utgör ryggraden i statsmakten. Den nuvarande bristen
            på jurister är därför allvarlig. Initiativet till att upprätta
            en juristutbildning i Riga på samma sätt som man upprättade en
            handelshögskola är mycket lovvärt.
          </p>
          <p xml:id="i-Pqombxgo6T4bEVkjPTypqY">
            Ett förfärligt miljöarv
          </p>
          <p xml:id="i-TaJZmaG4fnrFwv39LVocwx">
            Jordens mest miljöförstörda områden återfinns i Central- och
            Östeuropa. I Kotla—-Järve-distriktet i nordöstra Estland ser det
            ut som i ett månlandskap. Utvinningen av oljeskiffer har bedrivits
            totalt hänsynslöst och utan någon som helst tanke på att skydda
            vatten, luft eller mark. I Sibiriens oljefält eller i ”dödens
            triangel” i gränsområdet mellan forna DDR, Tjeckoslovakien och
            Polen var situationen lika illa. Reningsanläggningar i skorstenar
            eller i avlopp till sjöar och vattendrag saknades helt. Naturen
            var ett avloppsdike och en sophög som fritt kunde utnyttjas enligt
            femårsplanen. Det behövs stödinsatser för lång tid framöver för
            att hjälpa länderna att rensa bort sitt miljöarv. Marknadsekonomins
            intåg har visserligen inneburit att många nedgångna och slitna
            fabriker har stängts, och att därmed miljön kraftfullt förbättrats.
            Men likväl finns det framför allt på energiområdet åtskilliga
            gamla anläggningar som behöver få reningsutrustning även om anläggningens
            livstid är begränsad. Särskilt viktigt är att höja säkerheten
            vid de kärnkraftverk av sovjetisk konstruktion som fortfarande
            har en helt undermålig säkerhet. Detta tillhör det allra mest
            högprioriterade. Även rökgasrening och rening av avlopp
          </p>
          <p xml:id="i-RQU1NkMhDPmPxnvfEHBpXr">
            Mot. 1997/98U809
          </p>
          <pb facs="riksdagen-motions-pdf/data/199798/mot_199798_U_0809/mot_199798_U_0809-0005.pdf"/>
          <p xml:id="i-HnTMK17MfsV8HQpqU6HKMV">
            5
          </p>
          <p xml:id="i-WURBiGEUUScja6Znr6VXh7">
            måste skyndas på. Listan av särskilt miljöförorenande verksamhet
            i Östersjö- området är lång och det är angeläget att man omedelbart
            inleder arbetet med att åtgärda dessa problem.
          </p>
          <p xml:id="i-5jF3aBkkq1FihatXckphAM">
            Socialpolitik
          </p>
          <p xml:id="i-52qf6iNv1zvw6yLqgd8WhK">
            Att kommunismen byggde på förtryck och rättslöshet är välkänt.
            Att det socialistiska systemet resulterade i fattigdom och en
            omfattande miljöförstörelse är också allmänt känt. Vad som är
            mindre uppmärksammat är det faktum att även den socialistiska
            socialpolitiken var särdeles misslyckad. Utbildning, sjukvård,
            social service och omsorg om samhällets svaga fungerade inte.
            Handikappade, mentalt störda, missbrukare och andra samhällets
            olycksbarn fick ofta en omänsklig behandling eftersom de inte
            bidrog till femårsplanernas kvantitativa produktionsmål. Omsorg,
            omtanke och livskvalitet kunde aldrig kvantifieras. Den osäkerhet
            i den sociala tryggheten som idag återfinns i länderna i Central-
            och Östeuropa beror inte på att man har övergett en, förvisso
            förtryckande men ändock trygg, socialistisk samhällsmodell till
            förmån för ett osäkert, kapitalistiskt samhälle. Tvärtom beror
            dagens osäkerhet på att man dröjt sig kvar i de socialistiska
            lösningarna. Det socialistiska trygghetssystemet byggde på att
            fabriken eller kolchosen gav lön och social service. Under övergångsskedet
            har vissa länder fortsatt med att ge stora subventioner till gamla
            statliga företag och kolchoser som ett sätt att ge åtminstone
            rudimentär social trygghet. Det är ineffektivt och hämmar utvecklingen.
            Ju snarare en övergång sker till marknadsekonomins sociala trygghets-
            system, främst socialförsäkringar, desto bättre. Inte nog med
            att befolkningen får det bättre, dessutom avlivas en av de mest
            seglivade myterna om följderna av en övergång från ett socialistiskt
            till ett marknadsekonomiskt samhälle — förlusten av den sociala
            tryggheten. I denna process bör de Central- och Östeuropeiska
            länderna också hämta erfarenhet från delar av världen där man
            förmått kombinera en snabbväxande och dynamisk ekonomi med ett
            stort mått av socialt ansvarstagande. Sådana system är väl värda
            att studera för att undvika de problem som vi har i Västeuropa
            med system som skapar stelhet, inlåsningseffekter och ett högt
            offentligt utgiftstryck. Stöd från det offentliga bör främst inriktas
            på att stärka den behövande individen eller familjen och de civila
            nätverken kring dessa. Man måste komma bort från det institutionstänkande
            som så länge, och med så tragiska följder, präglat den sociala
            politiken i Central- och Östeuropa.
          </p>
          <p xml:id="i-HcW64K8azTa4qWbirrkt3j">
            Infrastruktur
          </p>
          <p xml:id="i-2Bqdmf5q6kqKNKdw9rJnML">
            Satsningar på infrastruktur skall i princip finansieras kommersiellt
            eller via multilaterala finansieringsinstitutioner. Avkastningen
            på sådana projekt är normalt mycket hög, eftersom ineffektiviteten
            i befintliga system är stor. För
          </p>
          <p xml:id="i-JpuK1Fr6X4wAWzMDXuMZPK">
            Mot. 1997/98U809
          </p>
          <pb facs="riksdagen-motions-pdf/data/199798/mot_199798_U_0809/mot_199798_U_0809-0006.pdf"/>
          <p xml:id="i-9vv6Jx5qP7FrEzf8NDWY5K">
            sådana infrastrukturprojekt som inte kan finansieras kommersiellt
            bör normalt en bred internationell finansiering eftersträvas.
            Via Baltica, en vägförbindelse från Helsingfors via Baltikum och
            Polen, bör hanteras inom ramen för EU:s TEN-projekt. Skapandet
            av en ”Baltic ring”, ett kraftledningssystem som knyter de baltiska
            länderna till Norden och Kontinentaleuropa, är viktigt. Detta
            bör vara kommersiellt bärkraftigt och därför bör man kunna finna
            en finansiering via direktinvesteringar, internationell kapitalmarknad
            och de multilaterala finansieringsinstitutionerna.
          </p>
          <p xml:id="i-5dkrnSiq5G1bgK41c5BJYa">
            EU och multilaterala insatser
          </p>
          <p xml:id="i-5W1vyR4qekMY2FS3amqWev">
            Stödinsatserna till Central- och Östeuropa bör i första hand
            ske via EU och andra multilaterala organ. Fördelen med detta är
            att de utgör delar av Europaintegrationen. De samarbetsmekanismer
            som byggs upp kommer att fortleva även i framtiden och utgöra
            en naturlig del i ländernas europeisering. Det finns därför ingen
            anledning att sträva efter bilaterala insatser annat än när dessa
            är särskilt motiverade. EU:s Phare- och Tacis-program har stor
            betydelse. Phare inriktas i allt högre grad också på den s.k.
            pre-accession strategy som innebär att kandidatländerna förbereder
            sig för medlemskap. Dessa kommer att få ökad betydelse i takt
            med att medlemskapet närmar sig och utgör ett viktigt instrument
            för de länder som ännu inte kommit så långt i sina reformer att
            medlemsförhandlingar skall inledas. Insatser inom ramen för Världsbanken,
            IMF, EBRD har sin givna plats när det gäller makroekonomiskt stöd
            och i vissa fall skuldavskrivningar. Inom denna ram kan också
            stöd för uppbyggande av finansiella institutioner bäst ske eftersom
            det handlar om belopp i en storleksordning som bara kan garanteras
            gemensamt och om anpassningar till regler och standarder som dessa
            institutioner formar. De regionala insatserna i Östersjön har
            en särskild tyngdpunkt när det gäller miljösamarbetet. Strävan
            att rena Östersjön är en gemensam angelägenhet för alla strandstater.
            Nordiska institutioner spelar här liksom i Barentssamarbetet en
            viktig roll tillsammans med EU-kommissionen. Europarådet driver
            en strategi av tidigt medlemskap, vilket innebär att vissa länder
            kommit med redan när demokratin varit svag och bakslag därför
            riskerats. Hittills har dock denna strategi varit framgångsrik,
            genom att de nya medlemsstaterna normalt tagit medlemskapet på
            större allvar än vad man kanske kunnat vänta. Konventionerna och
            mekanismerna väcker respekt och även om de inte tillämpas fullt
            ut så ger de värdefullt stöd till de krafter inom de nya medlemsländerna
            som driver på demokratiseringsprocessen.
          </p>
          <p xml:id="i-T9wceioW4p9CgrsUrMA2uu">
            Bilateralt stöd till närområdet
          </p>
          <p xml:id="i-RGTQ816RkK88NFFWYpic6b">
            De baltiska länderna, Polen och åtta nordvästliga regioner i
            Ryssland utgör den naturliga delen i det bilaterala samarbetet.
            Här föreligger särskilda intressen och möjligheter att stärka
            samarbetet direkt med Sverige. Samarbete med de baltiska länderna
            är väl etablerat. Polen är en av Europas
          </p>
          <p xml:id="i-KeLpui2NotFvZzfhVg3WK6">
            Mot. 1997/98U809
          </p>
          <pb facs="riksdagen-motions-pdf/data/199798/mot_199798_U_0809/mot_199798_U_0809-0007.pdf"/>
          <p xml:id="i-JCxo3n3e5gdnM7Vpb4drNQ">
            7
          </p>
          <p xml:id="i-RgoqQEeBHcPLSCCTdbAvJb">
            mest snabbväxande ekonomier och stödinsatser för detta land blir
            allt mindre påkallade. För de närmaste åren är det särskilt angeläget
            att öka samarbetet med det ryska närområdet. Isoleringen och kontaktmöjligheterna
            till väst är där mycket mera begränsade med undantag av staden
            S:t Petersburg. I Narva, Pskov och Kaliningrad är det också önskvärt
            med samarbete med de baltiska grannländerna. Ett sådant gränsöverskridande
            samarbete, ofta stött av EU- kommissionen, främjar säkerhet och
            stabilitet. I Vitryssland, som i strikt mening inte räknas till
            närområdet men likväl nästan är ett grannland, är det nu särskilt
            viktigt med insatser för att främja mänskliga rättigheter och
            demokrati. Landets president har i strid med parlamentet och konstitutionen
            tillskansat sig en närmast diktatorisk makt. Det är angeläget
            att Sverige gör insatser för att främja mänskliga rättigheter
            och demokrati och stödja de krafter som kämpar i den riktningen.
            Även insatser för utvecklingen i Ukraina är motiverade. Landet
            dröjde länge med systemskiftet och befinner sig i en besvärlig
            ekonomisk situation. När förändringarna nu sker är det viktigt
            att Sverige tillsammans med övriga Europa ger dessa sitt stöd.
          </p>
          <p xml:id="i-8rY5TWZ9vsTFQnvTYLy9ZD">
            Organisation
          </p>
          <p xml:id="i-16BSUBB9DLtNVAne83r3FT">
            Det var fel att inordna stödet till Central- och Östeuropa i
            Sida, med dess koncentration på biståndssamarbete i tredje världen.
            Det är nu angeläget att östsamarbete bättre integreras i UD och
            att en särskild enhet byggs upp för att administrera detta. I
            de flesta fall handlar det om samarbete via andra kanaler. Östsamarbetets
            snabbt föränderliga karaktär gör att det inte är önskvärt att
            bygga upp ett ämbetsverk med långsiktig inriktning. Svagheten
            i organisationen av stödet till Central- och Östeuropa framgår
            av att regeringen själv frångått sin organisation. Ett särskilt
            anslag Samarbete och utveckling inom Östersjöregionen har avsatts
            för att via Statsråds- beredningen användas för insatser i närområdet.
            Detta är inte tillfreds- ställande. Stödinsatserna bör på sedvanligt
            sätt redovisas i det normala budgetarbetet och bli föremål för
            de avvägningar som riksdagen gör. Det särskilda anslaget bör upplösas
            och pengarna tillföras den av riksdagen beslutade anslagsramen
            för stöd till Central- och Östeuropa, som bör höjas med motsvarande
            belopp. Ändamålet täcks redan inom denna ram. Man kan också ifrågasätta
            lämpligheten i att spendera pengar på projekt som mer än väl kan
            finansieras på den internationella kapitalmarknaden. Utöver det
            tvivelaktiga i att använda skattepengar till projekt som kan marknadsfinansieras
            riskerar man också att fördyra projektet genom en irrationell
            upphandling där varje givarland kräver att det egna landets företag
            skall gynnas.
          </p>
          <p xml:id="i-7mfg16CM2hfyA4gEUoowU1">
            Hemställan
          </p>
          <p xml:id="i-PMD1UTrrEeZqKGgte6bRs8">
            Med hänvisning till det anförda hemställs
          </p>
          <p xml:id="i-DCM8KJhstW3MGc9sPhGAox">
            Mot. 1997/98U809
          </p>
          <pb facs="riksdagen-motions-pdf/data/199798/mot_199798_U_0809/mot_199798_U_0809-0008.pdf"/>
          <p xml:id="i-3W2mghk9Ug24PXU21p8MaJ">
            1. att riksdagen som sin mening ger regeringen till känna vad
            i Mot. motionen anförts om att stödinsatser utformas i perspektivet
            av 1997/980809 integrationen av Central- och Östeuropa, 2. att
            riksdagen som sin mening ger regeringen till känna vad i motionen
            anförts om inriktningen av stödet till Central- och Östeuropa,
            3. att riksdagen som sin mening ger regeringen till känna vad
            i motionen anförts om administrationen av samarbetet med Central-
            och Östeuropa, 4. att riksdagen beslutar att upplösa det särskilda
            anslaget Samarbete och utveckling inom Östersjöregionen och tillföra
            medlen till utgiftsområde 7, Internationellt bistånd, i enlighet
            med vad som anförts i motionen.
          </p>
          <p xml:id="i-J6FgDMfAMkJDig6NbXDUdc" type="date">
            Stockholm den 6 oktober 1997
          </p>
          <div xml:id="i-5YNPRxWDCteSeo5BwQWHAs" type="signatureBlock">
            <p xml:id="i-RrAh7sd7WXBbAYAWnkuFys" who="i-9sbggAkNaaFH8ywMWFbLEk" type="signature">
              Göran Lennmarker (m)
            </p>
            <p xml:id="i-Q9eb1ZT96UupLRCGSwo7R1" who="i-AKZYwn5gCDj23JtMGqjTaK" type="signature">
              Inger Koch (m)
            </p>
            <p xml:id="i-5mer9cUjXk2iYdrfGtNah2" who="i-2CptAnTqxXA4LBXL7vK9gC" type="signature">
              Bertil Persson (m)
            </p>
            <p xml:id="i-QCgBK1mN7Sjy96RUtMaTxh" who="i-R3w2cm3MQ27goG533zxfaJ" type="signature">
              Lars Hjertén (m)
            </p>
            <p xml:id="i-Joivr2FG35YFxWsmHJAseE" who="i-Q6uWG1k3pbJio9CebNs3Cz" type="signature">
              Sten Tolgfors (m)
            </p>
            <p xml:id="i-P4sWQhRu8JnScTE3W99Kvw" who="i-SRb7hh9xfWagPzzjCjKQtn" type="signature">
              Hans Hjortzberg-Nordlund (m)
            </p>
            <p xml:id="i-BEmm8LpbBvtJLvUK1UT8QY" who="i-cNo6XnCMDc2LkrvXc6U2b" type="signature">
              Gustaf von Essen (m)
            </p>
          </div>
          <p xml:id="i-2VreeLtPvpqGZt5oPS8Uu4">
            Henrik Landerholm (m)
          </p>
        </div>
      </div>
    </body>
  </text>
</TEI>
