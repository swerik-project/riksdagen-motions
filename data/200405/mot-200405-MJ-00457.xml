<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200405/mot_200405_MJ_457/mot_200405_MJ_457-0001.pdf"/>
      <pb facs="riksdagen-motions-pdf/data/200405/mot_200405_MJ_457/mot_200405_MJ_457-0001.pdf"/>
      <div type="motHeader" xml:id="i-HKbph7QNTMZzt9RrAcjCcR">
        <div type="motTitle" xml:id="i-QndBemR9DpnNFq9kHef3RW"/>
        <div type="motSubmissionInfo" xml:id="i-NWys6JDYAKBA8Fn6BEaA8L"/>
      </div>
      <div type="motBody" xml:id="i-55BGGQL9an7Drczw79pybL">
        <div xml:id="i-LwGayKkezSXd3XyH8jujYY">
          <p xml:id="i-3cVZ7tmPTLEC4Jffiga4oX">
            2004/05 mnr: MJ457 pnr: kd898
          </p>
          <p xml:id="i-H5gAgPDit5BNB2LwrvttQ7">
            Motion till riksdagen 2004/05:MJ457
          </p>
          <p xml:id="i-FwZkUi8mA5ej8ksdxwjJsU">
            av Tuve Skånberg (kd)
          </p>
          <p xml:id="i-XSxTeiCdneTCU1SKiBTgDf">
            Österlens sandstränder
          </p>
          <p xml:id="i-6oDxnRDQVYBdv3gtQ712gH">
            Förslag till riksdagsbeslut
          </p>
          <p xml:id="i-JkkPtptiC6wGLiqE4KfEhu">
            1. Riksdagen tillkännager för regeringen som sin mening vad i
            motionen anförs om att rensa Österlens sandstränder från ruttnande
            tång.
          </p>
          <p xml:id="i-KdoFRgVM2QPfHu925ynCFc">
            Motivering
          </p>
          <p xml:id="i-NUeLshRg8omiJZK185ETbv">
            Östersjön är ett grunt hav, med ett medeldjup under 30 m. Det
            är därför mycket känsligt för föroreningar, och det är allmänt
            bekant att trots det senaste årtiondets ansträngningar att minska
            utsläppen i Östersjön är Östersjöns situation inte bättre idag.
            Vad som inte är lika bekant är att södra Östersjön är särskilt
            grund, och därför än mer utsatt för föroreningarna. Avstånden
            är små: bara 15 mil mellan Polen och Österlen. Hanöbukten, och
            Skånes östra kust, lider svårt av övergödning som bl.a. yttrar
            sig i en kraftig tillväxt av alger och tång/sjögräs. Denna blandning
            av tång och sjögräs ligger som väldiga sjok vid strandkanten på
            Österlen. Inte sällan sträcker sig tångbältet 5 m upp på stranden
            och 10-15 m ut i vattnet, kilometer efter kilometer av stranden.
            Denna övergödning av Österlens kust och Hanöbukten är till största
            delen en effekt av lantbrukets gödsling i Kristianstads län. När
            tången och algerna i sommarvärmen ruttnar till en lilafärgad stinkande
            smet innebär detta naturligtvis avsevärda olägenheter, varav man
            kan nämna sjöfåglarnas situation, både fritids- och yrkesfisket,
            turism och bad, de kustboendes svåra sanitära situation när man
            bokstavligen bor bredvid en ruttnande och svavelstinkande sophög.
            Men det som i Österlens fiskelägen och badstränder är ett besvärande
            problem, är ju — sett ur en annan och mer positiv synvinkel —
            samtidigt en stor tillgång. Tång är ett mycket bra jordförbättringsmedel.
            Före handelsgödselns tid stod tångtäkt på Österlens stränder högt
            i pris hos bönderna. Markerna skiftades så att bönderna fick smala
            tegar ned mot havet — allt för att få rätt till tångtäkt. Idag
            bärgas ingen tång, trots att tången är mycket lättillgänglig längs
            de långgrunda stränderna. Det vore en miljö- och nationalekonomisk
            vinst om riksdagen ålade
          </p>
          <pb facs="riksdagen-motions-pdf/data/200405/mot_200405_MJ_457/mot_200405_MJ_457-0002.pdf"/>
          <p xml:id="i-XiHET6tvoeABAwxrya6FbL">
            2004/05:MJ457
          </p>
          <p xml:id="i-2J5iqdHay22z4ebbPmh5Kt">
            lantbruksnämnderna att informera bönderna och aktivt verka för
            tångtäkt och gödsling med tång, och då i synnerhet i Kristianstads
            län. En ekologisk cirkel skulle därmed bli sluten, med både en
            ekonomisk och miljömässig vinst, och ansvaret blev lagt på dem
            som till största delen förorsakat den kustnära övergödningen.
            Tången har ett oförtjänt dåligt rykte, då man menar att den innehåller
            ogräsfrön och stinker. Detta torde dock vara ett problem som lätt
            löses med en tids kompostering, på samma sätt som med naturgödsel.
            Turismens värde för Österlen är stort, och våra sandstränder är
            en av de störtsa turistattraktionerna. Att vårda och rensa sandstränderna
            är därför av största betydelse också ur turismsynpunkt. Det har
            framförts som invändning mot att ta tillvara tången att den bör
            ligga kvar på stränderna och binda sanden. Både faktiska och historiska
            skäl talar dock mot denna invändning. Tången ligger inte någonstans
            på själva sanddynerna, där den ju faktiskt kunde haft en bindande
            funktion, utan i vattenbrynet och ett drygt tiotal meter ut i
            vattnet, samt de första 5 meterna av stranden. Mellan sanddynerna
            och tångbältet sträcker sig 50-100 m ren sandstrand där badgästerna
            ligger. Den sanden är inte ”bunden” av tången, och ligger uppenbarligen
            kvar år efter år. Och ser man på tångens bindande förmåga i ett
            historiskt perspektiv så har under århundraden tången forslats
            bort och lagt på åkrarna utan att därmed sanden i vattenbrynet
            påverkats.
          </p>
          <p xml:id="i-J53t1RjEhCeGtaxezsbeLj">
            Stockholm den 4 oktober 2004 Tuve Skånberg (kd)
          </p>
        </div>
      </div>
    </body>
  </text>
</TEI>
