<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201213-SoU-00540">
  <teiHeader>
    <fileDesc>
      <titleStmt>
        <title>Utgiftsområde 9 Hälsovård, sjukvård och social omsorg</title>
        <author corresp="i-D7mgFwiCKxywz1E18YrEuZ">av Agneta Luttropp m.fl. (MP)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Utgiftsområde 9 Hälsovård, sjukvård och social omsorg</title>
          <idno type="rdwebb">H002So540</idno>
          <rs type="number">So540</rs>
          <orgName type="comitteeAbbreviation">SoU</orgName>
          <ref type="dokument_url_text">http://data.riksdagen.se/dokument/H002So540/text</ref>
          <ref type="dokument_url_html">http://data.riksdagen.se/dokument/H002So540</ref>
          <ref type="dokumentstatus_url_xml">http://data.riksdagen.se/dokumentstatus/H002So540</ref>
          <ref type="doc">http://data.riksdagen.se/fil/1498687B-8D89-4E57-8887-73D0A5BF6F2B</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-D7mgFwiCKxywz1E18YrEuZ</idno>
            <name>Agneta Luttropp</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-Xw3dNbwa4hjDiSrSfFCZsz</idno>
            <name>Magnus Ehrencrona</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-Atz7ai4RJKnyNCwfSAJEeC</idno>
            <name>Jonas Eriksson</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-SPjWnQxzhN3cnsyur8YyUc" type="signed"/>
        <correspContext corresp="i-SPjWnQxzhN3cnsyur8YyUc">
          <note type="signatory" corresp="i-D7mgFwiCKxywz1E18YrEuZ"/>
          <note type="signatory" corresp="i-Xw3dNbwa4hjDiSrSfFCZsz"/>
          <note type="signatory" corresp="i-Atz7ai4RJKnyNCwfSAJEeC"/>
        </correspContext>
        <correspAction xml:id="i-KxhDSvpbpEDsMdyArKZ7Pt" type="numbering">
          <date when="2012-10-08"/>
        </correspAction>
        <correspAction xml:id="i-CU2dqCXkqCEHTLUNbfH7xr" type="submission">
          <date when="2012-10-05"/>
        </correspAction>
        <correspAction xml:id="i-YDpexM3JwAuXMnjMYeGQaS" type="transfer">
          <date when="2012-10-04"/>
        </correspAction>
        <correspAction xml:id="i-MHCzHK321WJLh4byY9vKjW" type="assigned"/>
        <correspContext corresp="i-MHCzHK321WJLh4byY9vKjW">
          <ref type="assignedTo">Socialutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-Mh9ctiY4PwdhLDJjgy1eT2" type="motHeader"/>
      <div xml:id="i-7cjHqwXaokHWXuBtb7G6ow" type="motBody">
        <div xml:id="i-5s6EtkiCuPXz4hXzZRd3qq" type="motSummary">
          <head xml:id="i-VKinVG1CF3d8U7rmQ3qCoD">
            1 Sammanfattning
          </head>
          <p xml:id="i-MEmaNT1WhemUi5CajKh1yd">
            Miljöpartiet de gröna anser att den politiska inriktningen under
            utgiftsområde 9 behöver bygga mer på förebyggande och hälsofrämjande
            principer än vad den gör idag. Genom att stärka det som är hälsofrämjande,
            undvika det sjukdomsalstrande och hela tiden ha ett folkhälsoperspektiv
            i fokus på alla nivåer kan vi nå en bättre sammantagen folkhälsa
            samtidigt som vi minskar samhällets kostnader.
          </p>
          <p xml:id="i-FQzXziceLbdBFApxER4ztm">
            I årets budgetmotion satsar vi kraftfullt på förebyggande åtgärder.
            Vi vill inrätta en folkhälsokommission som ska föreslå åtgärder
            för att skapa jämlik hälsa för hela Sveriges befolkning. Vi vill
            investera i ungas tandhälsa genom att föreslå att gränsen för
            gratis tandvård höjs. Traumatiserade flyktingar är i stort behov
            av behandlingsinsatser, ett område vi stärker.
          </p>
          <p xml:id="i-XwiECZUWCLN4VoogdAKuxB">
            Vi omvandlar regeringens kömiljard till en hälsomiljard för ett
            hälsofrämjande och långsiktigt fokus. Vi satsar också på en starkare
            finansiering av reformen personliga ombud, samt en förändrad konstruktion
            av personliga ombud så att de kan fungera mer oberoende. Dessutom
            vill vi införa ett alternativ- och komplementärmedicinskt register
            och säkra finansieringen till Rett Center.
          </p>
          <p xml:id="i-4QbaKEesdYSGwAsdm4tp26">
            Utöver detta gör vi nu en stor äldresatsning, som innebär såväl
            utökad bemanning som stimulansbidrag för kompetensutveckling.
            Vi avsätter även medel till en pott där kommuner kan ansöka om
            en arbetsmiljösatsning inom äldreomsorgen, se vidare utgiftsområde
            25. Indexering av högkostnadsskyddet säger vi nej till tills vidare.
          </p>
          <p xml:id="i-EDxAiaBhzaacj27nszpEy4">
            Det är för övrigt med stor glädje vi noterar att regeringen har
            avsatt 23 miljoner kronor för att minska den administrativa bördan
            för personer som ändrat könstillhörighet. Det är ett trendbrott
            att regeringen synliggör och satsar på gruppen.
          </p>
        </div>
        <div xml:id="i-2fyGi1pcCfY2Du4G79WV19" type="TOC">
          <head xml:id="i-38qZKQdPBvvBwGzWsxbBLb">
            2 Innehållsförteckning
          </head>
          <list xml:id="i-DywsGjzASWRc64Zo5gUdFN">
            <item xml:id="i-YRvsHTi9DPE7an2wcpRnG5">
              1 Sammanfattning 1
            </item>
            <item xml:id="i-EkG4CyKnxt7LQeuexvTB34">
              3 Förslag till riksdagsbeslut 3
            </item>
            <item xml:id="i-4ooLQvkmdofdhUNoHgSyrM">
              4 Anslag 3
            </item>
            <item xml:id="i-LkEm5ADM6umuWLtWvFPx46">
              5 Utgiftsområde 9 Hälsovård, sjukvård och social omsorg 4
            </item>
            <item xml:id="i-FexAk2gNwaGaZJMry2iWia">
              5.1 Nej till indexering 4
            </item>
            <item xml:id="i-Ey1xQ1oMGx8TagmKa7qKko">
              5.2 Förändringar i LSS 4
            </item>
            <item xml:id="i-XS8JkFczstnhTbJRr2Q66E">
              5.2.1 Kravet på att vara öppen för besök 4
            </item>
            <item xml:id="i-WG9kNc1PBrGEZdoSibzfKC">
              5.2.2 Ens personliga förhållanden kan anmälas av den man får
              hjälp av 5
            </item>
            <item xml:id="i-N4iELDAMBpCX46rvVMzusU">
              5.2.3 Återkrav kan bli aktuellt även för anordnaren 5
            </item>
            <item xml:id="i-TPnmK4BU1pFzkNrApNjkBJ">
              5.3 Tandvårdsförmåner m.m 5
            </item>
            <item xml:id="i-2DjTs9ongKT3bdmvEebLue">
              5.3.1 Förebyggande insatser för bra tandhälsa 5
            </item>
            <item xml:id="i-Mk872YtXkHg2Zevbbmvcmi">
              5.4 Bidrag till hälso- och sjukvård 6
            </item>
            <item xml:id="i-NtCtbe7DSoiYFPJPP4RRXE">
              5.4.1 Långsiktig finansiering av Rett Center 6
            </item>
            <item xml:id="i-3y6Gnf6pZU1LceY3NY4BN9">
              5.5 Stödet till handikapporganisationer behöver ses över 6
            </item>
            <item xml:id="i-HGaRu1jMErx7JTzAFZvMn4">
              5.6 Nationellt kunskapscenter för ensamkommande barn 7
            </item>
            <item xml:id="i-9LPUiN2iwNPdndYZpym7W2">
              5.7 Stöd till krigsskadade 7
            </item>
            <item xml:id="i-GZLX7k1P3pNwZXqEwE9gie">
              5.8 Ersätt kömiljardsatsningar med hälsomiljard 7
            </item>
            <item xml:id="i-CRrKvmrng7gBNctPn9eKT4">
              5.9 Alternativ- och komplementärmedicinskt register 8
            </item>
            <item xml:id="i-U7C68FFMMYAMfncuRWYUuS">
              5.10 Folkhälsopolitiska åtgärder 8
            </item>
            <item xml:id="i-F5ky8gHDH1X1x5TtSqDC4s">
              5.10.1 Svensk folkhälsokommission 8
            </item>
            <item xml:id="i-7G4dYAQm6hm8bRLKCTf57V">
              5.11 Personliga ombud 10
            </item>
            <item xml:id="i-om9CK7bf4ZyrqioZX3sWS">
              5.11.1 Utökad satsning på och förändrad konstruktion av personliga
              ombud 10
            </item>
            <item xml:id="i-RMVDsBHBpYmt2pptwaP9s1">
              5.12 Ändra på sikt konstruktionen för socialbidraget 10
            </item>
            <item xml:id="i-VFnReJxVETBzLgAVACdaTk">
              5.13 Stimulansbidrag och åtgärder inom äldrepolitiken 11
            </item>
            <item xml:id="i-5tAcmCDZhunyedR2XPeBRX">
              5.13.1 Äldresatsning - värdig äldreomsorg 11
            </item>
          </list>
        </div>
        <div xml:id="i-Gwier19ujSAd3kz4crs6Lm" type="motProposal" subtype="förslag">
          <head xml:id="i-JTdreW8VHY2vSFcmsgU449">
            3 Förslag till riksdagsbeslut
          </head>
          <list xml:id="i-KEzy7mdrwzag92kfPGNqPC" style="ol">
            <item xml:id="i-4BMSEcec1RnHDi3aLWdKx9">
              Riksdagen avslår regeringens förslag till lag om ändring i hälso-
              och sjukvårdslagen (1982:763) och lag om ändring i lagen (2002:160)
              om läkemedelsförmåner m.m.
            </item>
            <item xml:id="i-E8VL5mq5QoQ2aLGTMMhpy">
              Riksdagen avslår förslagen till lagändring i 9 c § LSS och i
              socialförsäkringsbalken 51 kap. 16 a §, 110 kap. 14 § och 31 §
              och 108 kap. 9 a §.
            </item>
            <item xml:id="i-9HeCR1o7aTbyxvjfcAQ1un">
              Riksdagen tillkännager för regeringen som sin mening vad som
              anförs i motionen om att regeringen bör återkomma med ett reviderat
              lagförslag i frågor om integritet och trygghet för den assistansberättigade.
            </item>
            <item xml:id="i-HNz4xg79Dxg7WxVAwRCvHv">
              Riksdagen tillkännager för regeringen som sin mening vad som
              anförs i motionen om att regeringen bör återkomma med ett förslag
              på utformning och inrättande av ett nationellt center för ensamkommande
              barn.
            </item>
            <item xml:id="i-2t496seQFuaHnbnEEVd2HV">
              Riksdagen tillkännager för regeringen som sin mening vad som
              anförs i motionen om att återkomma med förslag på en förändrad
              konstruktion för stöd till handikapporganisationerna.
            </item>
            <item xml:id="i-DVEsbRN1ySRuW2EGJKRVVa">
              Riksdagen tillkännager för regeringen som sin mening vad som
              anförs i motionen om vikten av att regeringen återkommer med förslag
              om en förändrad konstruktion av riksnormen för försörjningsstöd.
            </item>
            <item xml:id="i-WNTV5Div5hLYJKsp2RMYF7">
              Riksdagen anvisar med följande ändringar i förhållande till regeringens
              förslag anslagen under utgiftsområde 9 Hälsovård, sjukvård och
              social omsorg enligt denna motion.
            </item>
          </list>
        </div>
        <div xml:id="i-3eYm1D96Et2Q1zyzKdPRCc" type="motContent">
          <head xml:id="i-6QsV7ihpe1CocWPc7dxU53" type="h1">
            4 Anslag
          </head>
          <table xml:id="i-BWVpCnrdv63QoLxLPzB5Cb">
            <row xml:id="i-FrFJCv9tpeBUZ6xq45i2hM">
              <cell>
                Utgiftsområde 9 Hälsovård, sjukvård och social omsorg
              </cell>
              <cell>
                2013
              </cell>
              <cell>
                2014
              </cell>
              <cell>
                2015
              </cell>
              <cell>
                2016
              </cell>
            </row>
            <row xml:id="i-PA5PrqMPVAbWdmmhhM1tzf">
              <cell>
                1:4
              </cell>
              <cell>
                Tandvårdsreformer m.m.
              </cell>
              <cell>
                +100
              </cell>
              <cell>
                +200
              </cell>
              <cell>
                +200
              </cell>
              <cell>
                +200
              </cell>
            </row>
            <row xml:id="i-CZugjj9CF8VGgwLbk9iUEV">
              <cell>
                1:6
              </cell>
              <cell>
                Bidrag till folkhälsa och sjukvård
              </cell>
              <cell>
                +56
              </cell>
              <cell>
                +56
              </cell>
              <cell>
                +56
              </cell>
              <cell>
                +56
              </cell>
            </row>
            <row xml:id="i-HSXpxKyYWZWNrbfd8cpUJp">
              <cell>
                1:9
              </cell>
              <cell>
                Prestationsbunden vårdgaranti
              </cell>
              <cell>
                1 000
              </cell>
              <cell>
                1 000
              </cell>
              <cell>
                1 000
              </cell>
              <cell>
                1 000
              </cell>
            </row>
            <row xml:id="i-Bmm5czmqMyjDf2ZT19A1iR">
              <cell>
                4:1
              </cell>
              <cell>
                Personligt ombud
              </cell>
              <cell>
                +50
              </cell>
              <cell>
                +100
              </cell>
              <cell>
                +100
              </cell>
              <cell>
                +100
              </cell>
            </row>
            <row xml:id="i-PPf2cWDWjnaQTYjN9eAowd">
              <cell>
                4:5
              </cell>
              <cell>
                Stimulansbidrag och åtgärder inom äldrepolitiken
              </cell>
              <cell>
                +540
              </cell>
              <cell>
                +540
              </cell>
              <cell>
                +540
              </cell>
              <cell>
                +540
              </cell>
            </row>
            <row xml:id="i-B1j5sANvaT17kHZ6PkMCRo">
              <cell>
                Nya anslag
              </cell>
            </row>
            <row xml:id="i-gaoV3PsaNuPMFUVyRJuDw">
              <cell>
                Prestationsbunden hälsosatsning
              </cell>
              <cell>
                +1 000
              </cell>
              <cell>
                +1 000
              </cell>
              <cell>
                +1 000
              </cell>
              <cell>
                +1 000
              </cell>
            </row>
            <row xml:id="i-7hCmdyEteVekjKZ71p9Rg5">
              <cell>
                Stöd till krigsskadade
              </cell>
              <cell>
                +10
              </cell>
              <cell>
                +10
              </cell>
              <cell>
                +10
              </cell>
              <cell>
                +10
              </cell>
            </row>
            <row xml:id="i-33SahJyQg77tWpkHVYFNdJ">
              <cell>
                Summa
              </cell>
              <cell>
                +756
              </cell>
              <cell>
                +906
              </cell>
              <cell>
                +906
              </cell>
              <cell>
                +906
              </cell>
            </row>
            <row xml:id="i-Q7JKEvrZroiU6x8egTAuxu">
              <cell>
                Specificering av anslagsförändringar
              </cell>
            </row>
            <row xml:id="i-BGiaPNkE4x3zzM7UAnLcid">
              <cell>
                1:6
              </cell>
              <cell>
                Folkhälsokommission
              </cell>
              <cell>
                +50
              </cell>
              <cell>
                +50
              </cell>
              <cell>
                +50
              </cell>
              <cell>
                +50
              </cell>
            </row>
            <row xml:id="i-ktdf2om13kTyNfmFpwASa">
              <cell>
                1:6
              </cell>
              <cell>
                Alternativ- och komplementärmedicinskt register
              </cell>
              <cell>
                +3
              </cell>
              <cell>
                +3
              </cell>
              <cell>
                +3
              </cell>
              <cell>
                +3
              </cell>
            </row>
            <row xml:id="i-9KJueHsEu2822bZvuAXnxk">
              <cell>
                1:6
              </cell>
              <cell>
                Rett Center
              </cell>
              <cell>
                +3
              </cell>
              <cell>
                +3
              </cell>
              <cell>
                +3
              </cell>
              <cell>
                +3
              </cell>
            </row>
          </table>
          <head xml:id="i-F53XhY5LArjrauW3Gj98Zg" type="h1">
            5 Utgiftsområde 9 Hälsovård, sjukvård och social omsorg
          </head>
          <head xml:id="i-LZPrfyQdgxmHsckDAtDAb" type="h2">
            5.1 Nej till indexering
          </head>
          <p xml:id="i-D4pbfMHSHWWH3CBk5dgaS9">
            Vi säger nej till den indexering som regeringen vill införa när
            det gäller högkostnadsskyddet för hälso- och sjukvård, taket för
            läkemedel och även den föreslagna höjningen av högsta egenavgift
            för slutenvårdsplatser från 80 till 100 kronor. Förslaget slår
            mot dem som har det svårt ekonomiskt. Det är märkligt att regeringen
            föreslår indexering av högkostnadsskyddet samtidigt som man inte
            vill ha samma princip för arbetslöshetsförsäkringen. Vi avslår
            förslaget såsom det presenterats i årets budgetproposition.
          </p>
          <head xml:id="i-6PcTGsCsCi5oAGFhCucgxY" type="h2">
            5.2 Förändringar i LSS
          </head>
          <p xml:id="i-MrZFWQobXVzHRKyNjH6MM9">
            Ett antal förslag till lagändringar på temat assistans läggs
            fram i budgetpropositionen.
          </p>
          <p xml:id="i-EwsnaRqMqrdVDZkSrHfESr">
            Förslagen bygger på betänkandet Åtgärder mot fusk och felaktigheter
            med assistansersättning (SOU 2012:6) från utredningen om assistansersättningen.
            Det har remissbehandlats och en del av förslagen har fått mycket
            kritik från handikapp­organisationer. Vi menar att det är viktigt
            att värna reformen LSS och rätten till assistans. En del av förslagen
            som läggs fram har vi heller inget att invända emot. Men det finns
            förslag som riskerar att gå ut över den enskilde på ett sätt som
            blir integritetskränkande.
          </p>
          <head xml:id="i-87oimh5zqYr6ZGdezVNFSD" type="h3">
            5.2.1 Kravet på att vara öppen för besök
          </head>
          <p xml:id="i-MViwqHLbtauTNCSzUcsmKt">
            En person som beviljats assistans som utförs av någon som är
            närstående till eller lever i hushållsgemenskap med den insatsberättigade
            och som inte är anställd av kommunen ska kommunen få besöka när
            det behövs för bedömningen av rätten till eller behovet av insatsen
            eller i övrigt för tillämpningen enligt denna lag. Detta framgår
            av förslaget till 9 c § 1 LSS.
          </p>
          <p xml:id="i-BUbnJDqFj8ZLdZ8kwTCsNN">
            Enligt punkt 2 samma paragraf, samt 51 kap. 16 a § socialförsäkringsbalken,
            föreslås Socialstyrelsen få tillträde till bostaden för att inspektera
            assistansen. En sådan rätt finns redan under förutsättning att
            den boende lämnar sitt samtycke till inspektionen. Kravet på samtycke
            tas nu bort och om myndigheten utan giltig anledning vägras besök
            eller inspektion får det ekonomiska stödet dras in eller sättas
            ned.
          </p>
          <p xml:id="i-RE9agBcuUruxksPfh9PFo">
            Vetskapen om att vara öppen för besök i sitt hem närhelst myndigheten
            tycker att det är påkallat bedömer vi kan upplevas integritetskränkande
            för den enskilde.
          </p>
          <head xml:id="i-L6bwSqVmfBowkbPh1cpSLf" type="h3">
            5.2.2 Ens personliga förhållanden kan anmälas av den man får
            hjälp av
          </head>
          <p xml:id="i-91wiGpNraDVRoDCUsjCF6L">
            I socialförsäkringsbalken, 110 kap. 14 §, har regeringen lagt
            till att den handläggande myndigheten, när det behövs för bedömningen
            av frågan om ersättning eller i övrigt för tillämpningen, får
            göra förfrågan hos anordnare av personlig assistans, samt enligt
            31 § samma kapitel, att anordnaren också på begäran ska lämna
            uppgifter till olika myndigheter avseende förhållanden som är
            av betydelse för tillämpningen. För den enskilde kan detta upplevas
            som lite av angiveri, att ens personliga förhållanden kan anmälas
            av den man får hjälp av.
          </p>
          <head xml:id="i-SWFEANgjGQ5gsq4BU3qNP8" type="h3">
            5.2.3 Återkrav kan bli aktuellt även för anordnaren
          </head>
          <p xml:id="i-Gaj23fEHKRWjm7Pp8a4Xts">
            Enligt föreslagen ändring i 108 kap. 9 a § socialförsäkringsbalken
            får försäkringskassan besluta om återkrav inte bara från den försäkrade,
            dess förmyndare eller annan ställföreträdare utan även från den
            som anordnat assistans. Det kan öka oron både hos den assistansberättigade,
            dennes anhöriga och hos anordnaren i enlighet med resonemanget
            beskrivet i punkten ovan.
          </p>
          <p xml:id="i-TzwQQtCx1mfa1hAYYaJ9zN">
            Detta skulle i praktiken kunna innebära att en assistansanordnare
            börjar oroa sig för att en person har fått lite för mycket assistans
            i förhållande till behoven. Det skulle kunna handla om sådana
            funderingar som huruvida det kanske går lite snabbare att föra
            skeden till munnen än vad försäkringskassan beräknat. Lagstiftningen
            är förmodligen tänkt att det skulle gälla mer uppenbara fall av
            fel, men orosmomentet riskerar att smyga sig in hos anordnaren,
            assistenten, och förstås hos den som berörs, som kanske inte vågar
            tillstå förbättringar om det kan leda till att hen misstänkliggörs,
            blir anklagad för fusk och får neddragen assistans.
          </p>
          <p xml:id="i-XgBREfvFXHvENEcpBtb7um">
            Miljöpartiet anser att förslagen kan uppfattas som integritetskränkande
            och smyga in en oro i en situation som måste baseras på trygghet.
            Det riskerar att motverka reformens syfte, att främja jämlikhet
            i levnadsvillkor och att den enskilde får möjlighet att leva som
            andra. Vi vill därför avslå paragraferna i dess nuvarande utformning
            och anser att regeringen bör återkomma med reviderade lagförslag
            i enlighet med vad vi här har anfört.
          </p>
          <head xml:id="i-YNpFnkUdY4USPo1RvEs6zu" type="h2">
            5.3 Tandvårdsförmåner m.m
          </head>
          <head xml:id="i-3BxNwDLYcZkqAGU1hgNGjS" type="h3">
            5.3.1 Förebyggande insatser för bra tandhälsa
          </head>
          <p xml:id="i-HiTYarzQbxnHYrjQhyXSL7">
            Miljöpartiet de gröna anser att det på sikt bör införas gratis
            tandvård för alla upp till 25 års ålder, istället för dagens gräns
            vid 20 år.
          </p>
          <p xml:id="i-CapYECCKZwxSGqDFGna7zc">
            Flera undersökningar pekar på att tandhälsan riskerar att försämras
            i yngre åldrar och bland personer med små ekonomiska resurser.
            Folkhälsoinstitutet har tidigare visat att det är fem gånger vanligare
            med dålig tandhälsa hos människor med stora ekonomiska svårigheter.
          </p>
          <p xml:id="i-N9TocxLkEGnrHzAqXYpC4j">
            För att bibehålla en god tandhälsa hos unga och ge unga möjlighet
            att investera i en framtida tandhälsa är det viktigt att den avgiftsfria
            tandvården inte upphör vid 20 års åldern utan förlängs, på sikt
            till 25 år. Detta gör vi stegvis och vi avsätter de kommande tre
            åren medel för gratis tandvård upp till 23 år. Det betyder att
            gratis tandvård höjs tre årsklasser från 19 år och till och med
            det kalenderår man fyller 22.
          </p>
          <p xml:id="i-7kJAc2EQN9Ri87Ha71KEXZ">
            Miljöpartiet avsätter 100 miljoner kronor från och med den 1
            juli 2013 och därefter 200 de närmaste två åren för detta ändamål.
          </p>
          <head xml:id="i-CqWD6PZRktVzeeCMr2rw3P" type="h2">
            5.4 Bidrag till hälso- och sjukvård
          </head>
          <head xml:id="i-BCqeygyaDRrBm1DHNt39X6" type="h3">
            5.4.1 Långsiktig finansiering av Rett Center
          </head>
          <p xml:id="i-Rg5gWUR9TRsGJAXRyu6gDv">
            Rett Center är ett nationellt svenskt center för Rett syndrom,
            en sällsynt men svår neurologisk störning som företrädesvis drabbar
            flickor i spädbarnsåldern. Centret fungerar som specialistklinik
            för högspecialiserad vård, som klinisk forskningsenhet och som
            kompetenscenter. I regeringens budget nämns inte längre Rett Center,
            vilket har medfört stor oro för verksamhetens fortsatta existens.
            Det sägs heller inget om hur ofta bidrag ska omprövas. Tidigare
            har de omprövats varje år.
          </p>
          <p xml:id="i-YH8dcpiJpsPbf9WueTBR6w">
            Rett Center bedriver en smal, men mycket viktig, verksamhet,
            och det är förödande för verksamheten att inte ha säker och långsiktig
            finansiering. I avvaktan på en nationell och stabil lösning för
            sällsynta diagnoser bör därför medel med 3 miljoner kronor per
            år avsättas för verksamheten.
          </p>
          <p xml:id="i-VDqQAbGqCJ7VJcf9yNnsAe">
            Ytterst angeläget är också den nationella funktion och struktur
            som till viss del finns till stöd för personer med sällsynta diagnoser
            och de vårdenheter över landet som arbetar med dessa. Men det
            är också en funktion som behöver utvecklas, vilket Socialstyrelsen
            har påtalat i ett uppdrag. Vi avser att noga följa frågan.
          </p>
          <head xml:id="i-BT8HNZS6WbSg7FY9i3J4zE" type="h2">
            5.5 Stödet till handikapporganisationer behöver ses över
          </head>
          <p xml:id="i-Uczn1ntXcJRTJHMHqUiZCx">
            Det måste till en bättre utformning av stödet till handikapporganisationer.
            Att de ska kunna finnas och agera är en viktig demokratifråga,
            förutom att det handlar om att ge ovärderligt stöd till enskilda
            med olika funktionsnedsättningar och deras familjer. De både ger
            stöd och information och är en viktig pådrivare för utveckling
            av ett samhälle där alla människor får plats. Det är inte bra
            att organisationsstödet ska minska för olika organisationer när
            flera organisationer kommer till. Vi anser därför att regeringen
            bör återkomma med en konstruktion som ger handikapporganisationerna
            en bättre bas att verka ifrån.
          </p>
          <head xml:id="i-BFPtW2ir8bp7PN3Q3hLt3R" type="h2">
            5.6 Nationellt kunskapscenter för ensamkommande barn
          </head>
          <p xml:id="i-EPyixafSUsr54pnvV5JJe">
            Ensamkommande flyktingbarn har flytt krig och har som regel mycket
            traumatiska erfarenheter i sitt bagage. En kunskap som blivit
            alltmer spridd i sjukvården är hur tortyrskador och posttraumatiskt
            stressyndrom, PTSD, inverkar på personer under lång tid efter,
            och vilka behandlingsmetoder som står till buds.
          </p>
          <p xml:id="i-DBewWdhzX92SJZWLN5MDFL">
            Hur barn i olika åldrar reagerar på svårt traumatiska situationer,
            hur följdverkningarna ser ut och hur barnen bäst kan få stöd och
            behandling i Sverige är mycket angelägna frågor. Ofta gör barnen
            sitt yttersta för att anpassa sig till den nya situationen och
            på ytan kan mycket verka fungera bra. Däremot bär de ofta på mycket
            svåra upplevelser och känslor som inte har bearbetats, vid sidan
            av att de också blivit skilda från sina anhöriga. Inte sällan
            finns sexuellt utnyttjande eller en missbruksproblematik med i
            bilden, vilket de kan ha fått med sig under flyktvägen till Sverige.
          </p>
          <p xml:id="i-LMrjxkAunaD4SndtmZY2Ek">
            Vi menar att ett kunskapscenter behöver inrättas. Det finns redan
            en hel del kunskap i landet, särskilt i de kommuner som tar emot
            många flyktingar, men kunskapen behöver fördjupas och spridas
            över landet. Alla de kommuner som tar emot ensamkommande flyktingbarn
            kan behöva hjälp och stöd i hur de i sin tur ska utforma stödet
            till barnen på bästa sätt. Det gäller sjukvårdspersonal, skola,
            personal i boendeenheter till exempel, men även planeringsfrågor.
            Vi anser att regeringen bör återkomma med ett förslag på utformning
            och inrättande av ett nationellt center för ensamkommande barn
            i enlighet med vad som sagts.
          </p>
          <head xml:id="i-5AR7D9GtYk6CyimeY3LSvy" type="h2">
            5.7 Stöd till krigsskadade
          </head>
          <p xml:id="i-PcFUrNjFJgeL381UCdoCFk">
            Många som kommer till Sverige som asylsökande och genom anhöriginvandring
            lider till exempel av posttraumatisk stress (PTSD) på grund av
            tortyr- och krigsskador. För att kunna hantera detta och komma
            vidare in i samhället behövs behandling. Det behövs ökat stöd
            till de kliniker runt om i landet som ger tortyrskadebehandling
            och hjälper krigsskadade. I dagsläget finns inte tillräckligt
            med resurser för att kunna erbjuda en fullgod behandling. Tortyrskadeutredningar
            ska konsekvent erbjudas om det efterfrågas av den asylsökande
            eller på handläggares begäran. Vi avsätter 10 miljoner kronor
            per år för detta ändamål.
          </p>
          <head xml:id="i-4oGmudReVPPAAYeTSa3R6m" type="h2">
            5.8 Ersätt kömiljardsatsningar med hälsomiljard
          </head>
          <p xml:id="i-F5WU89xiPqDX8YgkbFCm8K">
            Vi vill införa en hälsomiljard till landsting som har ambitionen
            att arbeta hälsofrämjande och långsiktigt för att minska köerna
            och öka tillgängligheten i vården. Avsikten är att ge ett stöd
            till en omställning för en mer hälsofrämjande vård. Landsting
            och regioner ska kunna ansöka om att få ta del av hälsomiljarden.
            I ansökan ska landstinget beskriva vilka metoder som avses användas
            eller utvecklas i syfte att uppnå ökad folkhälsa och därmed korta
            väntetiden till läkarbesök och operationer. Det är då prioriterat
            med ett aktivt arbete för att friska ska hålla sig friskare och
            att de som är sjuka ska vidhålla god hälsa och inte försämras.
            Arbetet ska vara evidensbaserat eller bygga på nationella eller
            internationella erfarenheter med goda resultat.
          </p>
          <p xml:id="i-JhaM3C6n3d73jfBqaSQrBn">
            Den satsning regeringen ensidigt gjort för att fokusera på vårdgarantin
            och väntetider har visserligen haft positiva effekter och ökat
            tillgängligheten för nytillkomna patienter, enligt socialstyrelsens
            uppföljning. Men socialstyrelsen konstaterar att det delvis har
            skett på bekostnad av andra gruppers tillgänglighet och bedömer
            att det kan finnas risk för att prestationskraven kan leda till
            ändrade prioriteringar och remissrutiner.
          </p>
          <p xml:id="i-GNpDGD1EUHnbVbqiAzY9DF">
            Miljöpartiet vill ersätta det grunda fokus som regeringen har
            i den så kallade kömiljarden med hälsomiljarden, inom anslaget
            prestationsbunden vårdgaranti.
          </p>
          <head xml:id="i-QAdggJnQ7Ma9RYEGGHJBb" type="h2">
            5.9 Alternativ- och komplementärmedicinskt register
          </head>
          <p xml:id="i-43AiZjWJXJ7JQRbRs6qf9W">
            Miljöpartiet drev för två mandatperioder sedan igenom kravet
            på en utredning om hur ett alternativ- och komplementärmedicinskt
            register skulle kunna se ut. Det skulle syfta till det som kan
            tyckas vara det allra mest basala att få en samhällelig tillgänglig
            kunskap om de alternativ- och komplementärmedicinska utövare som
            verkar i Sverige. Ett av huvudargumenten för ett alternativ- och
            komplementärmedicinskt register är att det skulle öka patientsäkerheten.
          </p>
          <p xml:id="i-PGoX3HELwuydFeB2QwquqD">
            AKM-registerutredningen tillsattes den 1 april 2004. Efter slutbetänkandet
            och remissbehandlingen stod det dock klart att frågan behöver
            utredas ytterligare. Frågan har därefter behandlats även i 2009
            års behörighetsutredning, SOU 2010:65, som föreslår att ett register
            ska upprättas över dem som utövar alternativa behandlingsformer
            och som inte är legitimerad hälso- och sjukvårdspersonal. Den
            som vill registrera sig måste vara medlem i en yrkesorganisation
            inom AKM-området som har godkänts att delta i registret. Konsumentverket
            föreslås administrera registret. En nationell informationsinsats
            bör genomföras när registret införs. Vi delar denna bedömning
            och föreslår att förslaget införs.
          </p>
          <p xml:id="i-RL9WXvARtC7qBGuhAWF9MF">
            Miljöpartiet avsätter 3 miljoner kronor per år, i enlighet med
            den kostnadsberäkning utredningen (SOU 2010:65) gjorde.
          </p>
          <head xml:id="i-QytypGEFXVV3Qg7Erguuv7" type="h2">
            5.10 Folkhälsopolitiska åtgärder
          </head>
          <head xml:id="i-HbfmNAJ3QFL2rZV1ntohRW" type="h3">
            5.10.1 Svensk folkhälsokommission
          </head>
          <p xml:id="i-M78L3RxJWW6qq6cMJuRve">
            Det finns behov av att på allvar lyfta upp folkhälsofrågorna
            i Sverige. Det finns skillnader i hälsa hos befolkningen som är
            oacceptabla. Att främja hälsa är att styra samhället mot långsiktig
            hållbarhet, såväl ekologiskt och socialt som ekonomiskt. Det handlar
            om att forma samhällsstrukturer som skapar goda förutsättningar
            för människors levnadsvillkor. Därigenom underlättas och stimuleras
            enskilda individer till goda levnadsvanor. Det övergripande målet
            för folkhälsoarbetet är att Skapa samhälleliga förutsättningar
            för en god hälsa på lika villkor för hela befolkningen. För att
            lyckas med detta behövs politiska beslut, en politik där både
            samhällets ansvar och människors förutsättningar att göra goda
            val beaktas. Den nuvarande regeringen har påtagligt tonat ned
            samhällets ansvar.
          </p>
          <p xml:id="i-D4xicGFfFGNm8Jnpdi5JAh">
            Brett förebyggande och hälsofrämjande tänkande inom alla områden
            är centralt. Det gäller att utforma samhället så att varje verksamhet
            och den samlade effekten är både hälsofrämjande och sjukdomsförebyggande.
            Samhällsplaneringen bör till exempel arbeta för fler gröna miljöer,
            bättre luftkvalitet och minskat buller. Rörelse i alla former
            är viktigt, och bör understödjas. Miljömål och folkhälsomål behöver
            samordnas.
          </p>
          <p xml:id="i-LGR5FjKNp4gaUc8WMzBKCr">
            Den så kallade Marmotkommissionen (Kommissionen för bestämningsfaktorer
            för hälsa med uppdrag från WHO) har visat på de stora skillnader
            som finns i hälsa mellan och inom länder. Den innehåller förslag
            för en jämlik folkhälsa inom en generation. WHO antog i maj 2009
            en resolution om åtgärder för att påverka de sociala bestämningsfaktorerna
            för hälsa utifrån kommissionens förslag.
          </p>
          <p xml:id="i-HuZQGJ2EjMs6JZhMyjnX2s">
            Kommissionen gav tre övergripande rekommendationer:
          </p>
          <list xml:id="i-MhdeJFn4kgCTXHeb46VC7e" style="ul">
            <item xml:id="i-Wurd9PGtWGf69oVY75Bbrs">
              Förbättra förutsättningarna för människors dagliga liv.
            </item>
            <item xml:id="i-E4BUsL2CiPCRCMuEgwcf2a">
              Angripa den ojämlika fördelningen av makt, pengar och resurser
              globalt, nationellt och lokalt.
            </item>
            <item xml:id="i-SwoEjqXheBX1WhAanQ97a9">
              Utveckla och använda metoder för att mäta och följa ojämlikheten
              i hälsa, utveckla kunskapsbasen, utbilda människor att se hälsans
              sociala bestämningsfaktorer och utveckla människors medvetenhet
              om dessa.
            </item>
          </list>
          <p xml:id="i-MJdm3e1efL25XTw6KDBYJr">
            Flera länder har tillsatt liknande kommissioner på nationell
            nivå. I Sverige har den nuvarande regeringen nöjt sig med ett
            regeringsuppdrag, med tunt uppdrag och resultat. Detta trots att
            det finns anmärkningsvärda skillnader i hälsa i Sverige, som tydligt
            visar sig genom skillnader i medellivslängd mellan orter eller
            stadsdelar.
          </p>
          <p xml:id="i-43NkAfkGBv4BLTvKc6fRJz">
            En svensk folkhälsokommission behöver tillsättas. Den bör ha
            parlamentarisk förankring och forskare, experter och aktiva inom
            folkhälsoområdet bör delta. Den ska bygga vidare på hälsans bestämningsfaktorer,
            arbeta brett och ha som övergripande uppdrag att föreslå åtgärder
            för en jämlik hälsa inom en generation. Förslagen förväntas röra
            skilda politikområden. Delförslag ska läggas fram fortlöpande
            för att särskilt stimulera eftersatta områden. Se vidare Miljöpartiets
            följdmotion på propositionen En folkhälsopolitik med människan
            i centrum.
          </p>
          <p xml:id="i-KfhfbaVXoTRVTXgCpeaGvg">
            Miljöpartiet avsätter 50 miljoner kronor årligen för en svensk
            folkhälsokommission.
          </p>
          <head xml:id="i-KabD7Rq2Nromsj8Z95yt1d" type="h2">
            5.11 Personliga ombud
          </head>
          <head xml:id="i-AjNPxeB3kn4G2fPtV6Wo9Y" type="h3">
            5.11.1 Utökad satsning på och f örändrad konstruktion av personliga
            ombud
          </head>
          <p xml:id="i-5xJdULyE47iPuMw3TW7WME">
            Personliga ombud är en mycket välriktad reform eftersom den kommer
            psykiskt sjuka personer och personer med psykiska funktionshinder
            direkt till del. Ombuden hjälper dem att få tillgång till den
            hjälp de har rätt att få, från kommunen, landstinget och olika
            stödenheter. Ombudens funktion är att arbeta nära den de är ombud
            för och helt på dennes uppdrag. Utvärderingar visar bra resultat
            genom minskat antal vårddagar, och de som får denna hjälp har
            upplevt det mycket konkret.
          </p>
          <p xml:id="i-VNhXUVfKe1ELNiuQ5ANr3t">
            Vi menar att man bör ändra konstruktionen för finansieringen
            och ge fullt statsbidrag till de personliga ombuden. Det skulle
            innebära en ekonomisk lättnad för kommunerna, både de som idag
            har verksamhet med personligt ombud och de som ännu inte har anställt
            sådana. Vi anser också att det behöver finnas utrymme för fler
            personliga ombud. Visserligen har hela stadsbidraget inte gått
            åt i dagsläget, men vi anser att det till stor del beror på att
            kommunerna måste bidra med kostnader.
          </p>
          <p xml:id="i-5oehFZdXH4hoCbjzYjk2h5">
            Vi föreslår också att man stöder en förändring av konstruktionen
            på ett sådant sätt att de personliga ombuden i högre grad kan
            kopplas till brukarorganisationerna i stället för till kommunerna.
            Fördelarna med ett förändrat huvudmannaskap är att man tar bort
            det indirekta beroendeförhållande som idag är inbyggt i konstruktionen.
            Det är svårt att stå fri i sin kritik gentemot sin egen arbetsgivare.
            Se även Miljöpartiets motion om personliga ombud.
          </p>
          <p xml:id="i-JrjLrT3oy4KFXeLFLTzFpZ">
            I slutet av 2011 hade 252 kommuner personliga ombud, fördelat
            på 313 heltidstjänster. 302 400 kronor utgår per heltidstjänst.
            Tillskottet görs både för att täcka upp så att hela kostnaden
            ska täcks för kommunen och för att fler ombud ska kunna tillsättas.
            Höjningen görs successivt eftersom kommunerna behöver tid på sig
            att hitta former för inrättandet av tjänsterna.
          </p>
          <p xml:id="i-GYpvZwifbfczsekGJiBxXg">
            Full kostnadstäckning per ombud och utökning med 50 procent beräknas
            kosta 50 miljoner kronor från och med 2013, därefter 100 miljoner
            kronor per år.
          </p>
          <head xml:id="i-GpD2MDW8hcZMDoWFspgGL" type="h2">
            5.12 Ändra på sikt konstruktionen för socialbidraget
          </head>
          <p xml:id="i-UWPsgtZUoYqAQcMroNU4SU">
            Bidragsnormen för försörjningsstöd behöver förändras så att riksnormen
            anpassas till den ökande digitaliseringen i samhället. Tillgång
            till dator, mjukvara och bredbandskostnader behöver ingå i normen
            för att inte minst barn inte ska riskera att utestängas från en
            viktig arena. Regeringen bör återkomma med förslag på hur en sådan
            ny norm kan se ut.
          </p>
          <head xml:id="i-8PGejKN6hT6LJpH18QUpgM" type="h2">
            5.13 Stimulansbidrag och åtgärder inom äldrepolitiken
          </head>
          <head xml:id="i-3JUXWFeA6h1BUEEEMKAsV4" type="h3">
            5.13.1 Äldresatsning värdig äldreomsorg
          </head>
          <p xml:id="i-Efx2zwohUo6if7znJLtrTF">
            Andelen äldre av Sveriges befolkning blir allt större, vilket
            kommer att kräva satsningar på trygg äldreomsorg som ger god omvårdnad
            och erbjuder delaktighet. Alla ska kunna lita på omsorgen i Sverige,
            alldeles oavsett vem som utför den. För kvaliteten är det inte
            avgörande vilken driftsform som äldreomsorgen har, utan med vilken
            värme, värdighet och delaktighet en omsorgstagare bemöts. Som
            anhörig är det ofta smärtsamt att se när närstående insjuknar
            under ålderdomen. Alla ska kunna vara trygga med att det finns
            en god omsorg med hög kvalitet och tillräckligt med personal.
          </p>
          <head xml:id="i-4TmTA7c6sk6UrApoEmPwXh" type="h4">
            5.13.1.1 Ökad bemanning i äldreomsorgen
          </head>
          <p xml:id="i-BWFVY8h8Z2GbM5xhZXYsD8">
            Äldreomsorgen står inför en stor utmaning med en ökande andel
            äldre av befolkningen samtidigt som det sker stora pensionsavgångar
            bland omsorgspersonalen. Personalen vittnar om orimlig tidspress,
            hög arbetsbelastning och dålig organisation av arbetstiden. Det
            är en situation som har lett till att få söker arbete inom vård-
            och omsorgsyrken samt att äldreomsorgen är hårt drabbad av sjukskrivningar
            och förtidspensioneringar. Dessa utmaningar medger även regeringen,
            men insatser för att möta dem saknas. Miljöpartiet gör en större
            satsning som syftar till att tillgodose den demografiska utmaningen
            och som även höjer kvaliteten inom äldreomsorgen generellt.
          </p>
          <p xml:id="i-XTAbdsifcVHqEXWFuwxWGU">
            Personaltätheten behöver öka för att man ska kunna säkra kvaliteten
            inom äldreomsorgen. Personalen ska slippa stå inför omöjliga situationer
            som att ensamma behöver utföra lyft som kräver två personer. Miljöpartiet
            satsar i ett första skede en halv miljard per år för att öka bemanningen
            inom äldreomsorgen utöver den ökning som måste ske av demografiska
            orsaker.
          </p>
          <head xml:id="i-5abRMNpFmX7zNgg1SSY2P5" type="h4">
            5.13.1.2 Satsning på kompetensutveckling
          </head>
          <p xml:id="i-ApS3M3mHu2xFvWPfUiqkzW">
            Vård och omsorg av äldre, som ofta är multisjuka, kräver kvalificerad
            kompetens och organisering. Vi anser att personalen som tar hand
            om de äldre bör ha lägst undersköterskekompetens, och dessutom
            satsar vi 40 miljoner kronor i form av ett stimulansbidrag för
            att arbetsgivaren ska ha möjlighet att subventionera sjuksköterskor
            som önskar specialistutbilda sig inom vård av äldre.
          </p>
          <head xml:id="i-C2bSjb3wRp8avdfja8a5rs" type="h4">
            5.13.1.3 Arbetsmiljö och arbetstid
          </head>
          <p xml:id="i-9TcLbTRPcTPULsrTdfftGu">
            Vi anser att även personalen i den kvinnodominerade vård- och
            omsorgsbranschen ska ges en rimlig chans att slippa slita ut sig
            på jobbet. I kombination med ökad bemanning innebär en förkortning
            av arbetstiden att det blir fler som delar på tunga arbetsuppgifter.
            Miljöpartiet föreslår därför en satsning på personalens arbetsmiljö
            i form av arbetstidsförkortning med bibehållen lön. Vi satsar
            500 miljoner kronor på en pott som kommunerna kan ansöka från
            för att förkorta arbetstiden för sin personal i äldreomsorgen,
            se utgiftsområde 25.
          </p>
          <p xml:id="i-FE91uoUjY4YxocaV4TEdX6">
            Miljöpartiet satsar totalt över tre miljarder de kommande tre
            åren på bemanning, kompetensutveckling och arbetstidsförkortning
            inom äldreomsorgen. Kombinationen av de här satsningarna kommer
            att ge en mer rimlig arbetssituation för personalen och därmed
            en bättre vård och omsorg för de äldre.
          </p>
        </div>
        <div xml:id="i-Hq4TMFS2Ui74wzxGq12oTq" type="signatureBlock">
          <list xml:id="i-9ghFfpDMYfEbd9UnfNXtPz">
            <item xml:id="i-2gEKRma6A1brTYxNdo45mh" who="i-D7mgFwiCKxywz1E18YrEuZ" type="signature">
              Agneta Luttropp (MP)
            </item>
            <item xml:id="i-86fqbs448dhGoswvLixBxV" who="i-Xw3dNbwa4hjDiSrSfFCZsz" type="signature">
              Magnus Ehrencrona (MP)
            </item>
            <item xml:id="i-A34csFukKRtBpNUVawPY2z" who="unknown" type="signature">
              Jonas Eriksson (MP)
            </item>
          </list>
        </div>
      </div>
    </body>
  </text>
</TEI>
