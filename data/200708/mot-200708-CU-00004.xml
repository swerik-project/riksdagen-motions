<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200708-CU-00004">
  <teiHeader>
    <fileDesc>
      <titleStmt>
        <title>med anledning av prop. 2007/08:150 Förmynderskapsrättsliga frågor</title>
        <author corresp="i-Nj6rnCfHps9ZzFLuPuYaNj">av Egon Frid m.fl. (v)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>med anledning av prop. 2007/08:150 Förmynderskapsrättsliga frågor</title>
          <idno type="rdwebb">GV02C4</idno>
          <rs type="number">C4</rs>
          <orgName type="comitteeAbbreviation">CU</orgName>
          <ref type="dokument_url_text">http://data.riksdagen.se/dokument/GV02C4/text</ref>
          <ref type="dokument_url_html">http://data.riksdagen.se/dokument/GV02C4</ref>
          <ref type="dokumentstatus_url_xml">http://data.riksdagen.se/dokumentstatus/GV02C4</ref>
          <ref type="doc">http://data.riksdagen.se/fil/2FE73F46-3C7D-4734-B913-01047FAE5D0D</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-Nj6rnCfHps9ZzFLuPuYaNj</idno>
            <name>Egon Frid</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-7Gy2xwC7Jyimjy9QTKnQEf</idno>
            <name>Rossana Dinamarca</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-5CH7vHLGXLfDB5Tn7xx95V</idno>
            <name>Siv Holma</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-WTCYyz27itjvuvffL1vZLi</idno>
            <name>Elina Linna</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-du5LHNwBWrCH1am94GCk1</idno>
            <name>Eva Olofsson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-Sn3HArFcXWQDenVvrpFSQe</idno>
            <name>LiseLotte Olsson</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-HmBuYM2V7dCUqYtCn8ryjV" type="basedOn"/>
        <correspContext corresp="i-HmBuYM2V7dCUqYtCn8ryjV">
          <ref>Proposition 2007/08:150</ref>
        </correspContext>
        <correspAction xml:id="i-4hmuFq4QUnJeniAAavp8qp" type="signed"/>
        <correspContext corresp="i-4hmuFq4QUnJeniAAavp8qp">
          <note type="signatory" corresp="i-Nj6rnCfHps9ZzFLuPuYaNj"/>
          <note type="signatory" corresp="i-7Gy2xwC7Jyimjy9QTKnQEf"/>
          <note type="signatory" corresp="i-5CH7vHLGXLfDB5Tn7xx95V"/>
          <note type="signatory" corresp="i-WTCYyz27itjvuvffL1vZLi"/>
          <note type="signatory" corresp="i-du5LHNwBWrCH1am94GCk1"/>
          <note type="signatory" corresp="i-Sn3HArFcXWQDenVvrpFSQe"/>
        </correspContext>
        <correspAction xml:id="i-8Y3uq89QSVqEa69WBj2BtB" type="referral">
          <date when="2008-06-10"/>
        </correspAction>
        <correspAction xml:id="i-8s86uubtnk1BLrvkYuGU8U" type="dismissal">
          <date when="2008-06-09"/>
        </correspAction>
        <correspAction xml:id="i-H1QT7rQ7ZXRfxgijhy2Tik" type="dismissal">
          <date when="2008-06-09"/>
        </correspAction>
        <correspAction xml:id="i-Pj4fZFh6sx9zNLR2VYDgtA" type="transfer">
          <date when="2008-06-05"/>
        </correspAction>
        <correspAction xml:id="i-Lz3h3pHbq3psw9Bp93jEir" type="submission">
          <date when="2008-06-05"/>
        </correspAction>
        <correspAction xml:id="i-94on3EgnVonZ1izPEpQSTF" type="assigned"/>
        <correspContext corresp="i-94on3EgnVonZ1izPEpQSTF">
          <ref type="assignedTo">Civilutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div xml:id="i-GHKv86g5UoS2j8357qjVM3" type="motBody">
        <div xml:id="i-ECE5pGj45jVYVuPZhq18pP" type="motProposal" subtype="förslag">
          <head xml:id="i-UKYV643WLRrS1EXskfesHU">
            1 Förslag till riksdagsbeslut
          </head>
          <p xml:id="i-LP7pQUDq4hzcx21yf1QDQk">
            Riksdagen tillkännager för regeringen som sin mening vad som
            anförs i motionen om ett strikt solidariskt skadeståndsansvar
            för den kommun som förordnat en ställföreträdare såvitt avser
            skador som orsakas genom förmögenhetsbrott.
          </p>
        </div>
        <div xml:id="i-XPZ5mhG5gCSFKjLuY1ZF7d" type="motContent">
          <head xml:id="i-NfVba1VM2A2pbKBUJZCFBD" type="h1">
            2 Förhindra barns skuldsättning
          </head>
          <p xml:id="i-Mvd1MS3ehhzT5UaL1moxxn">
            Föräldrabalkens regler om förmynderskap reformerades år 1995.
            Utredningen Frågor om förmyndare och ställföreträdare för vuxna
            (SOU 2004:112) bedömde att reformen i huvudsak har utfallit väl.
            Samtidigt föreslog utredningen vissa ändringar med anledning av
            att risken har ökat för att underårigas berättigade intressen
            kommer i kläm till följd av att föräldrarna i sin förvaltning
            numera har en större frihet att agera och dessutom står under
            mindre kontroll. Vad som kan hända är bl.a. att föräldrar förbrukar
            barnets tillgångar för egen räkning, företar äventyrliga spekulationer
            med barnets medel eller på ett eller annat sätt sätter barnet
            i skuld. Även om det är svårt att precisera missbruket i siffror
            finns det enligt utredningen inte skäl att tro att det har någon
            alarmerande omfattning. Utredningen anser att en återgång till
            den tidigare ordningen med komplicerade redovisnings- och kontrollregler
            är utesluten men att vissa begränsande åtgärder bör vidtas för
            att skärpa kontrollen över föräldraförvaltningarna.
          </p>
          <p xml:id="i-4KitEJiEnfp68PgohnWrwK">
            I propositionen föreslår regeringen vissa ändringar i syfte att
            minska risken för missbruk av barns tillgångar och stärka det
            allmännas tillsyn. För att skydda barn mot risken att behöva gå
            in i vuxenlivet med skulder föreslås att föräldrar inte ska kunna
            handla så att barn sätts i skuld om inte överförmyndaren har lämnat
            sitt samtycke till det.
          </p>
          <p xml:id="i-EbHfUjUmeVeTCV7LkoX2Ta">
            Användningen av spärrade bankkonton konton som föräldrarna inte
            kan disponera utan överförmyndarens tillstånd ska utökas. Överförmyndaren
            ska ges möjlighet att också spärra vissa finansiella tillgångar
            såsom aktier och fondandelar. Motsvarande förslag lämnas när det
            gäller gode män och förvaltare. Vänsterpartiet stöder propositionens
            förslag för att minska barns skuldsättning.
          </p>
          <head xml:id="i-XmAeeSMw1a4BSwB1gymrAp" type="h1">
            3 Skadeståndsansvar för kommuner
          </head>
          <p xml:id="i-2rvVEx3fptkV6eToFNYjd2">
            Alla former av ställföreträdarskap innebär som regel att företrädaren
            i någon utsträckning ges tillgång till svaga eller utsatta människors
            egendom. Oftast handlar det om att företrädaren ska förvalta egendomen
            och se till att den hjälpbehövandes vardagsekonomi sköts. För
            att systemet med företrädare ska fungera förutsätts företrädarna
            vara hederliga människor med gott omdöme. En ytterligare garanti
            för systemets trovärdighet är överförmyndarens kontroll av företrädarnas
            åtgärder. En förutsättning för denna kontroll är att företrädarna
            redovisar sin förvaltning av huvudmannens tillgångar samt att
            de, i de fall det är särskilt föreskrivet, begär överförmyndarens
            samtycke för större åtgärder med huvudmannens ekonomi.
          </p>
          <p xml:id="i-VccPx65e5fyqPgc3VJANiu">
            Under senare år har ett antal allvarliga fall uppmärksammats
            där företrädare har misskött huvudmannens ekonomi eller förskingrat
            dennes medel. Trots de försiktighetsåtgärder som föräldrabalkens
            regler om företrädarskap innefattar går det inte att undvika att
            vissa företrädare genom sitt förfarande vållar sin huvudman eller
            tredje man skada. Sådan skada kan förutom genom rent brottsliga
            förfaranden, som t.ex. förskingring, uppkomma till följd av oskicklig
            förvaltning.
          </p>
          <p xml:id="i-E2TwYQV7bhQSe5NNjVEXRR">
            Regeringen föreslår i propositionen att fristen för en enskild
            som vill väcka talan mot en förordnad ställföreträdare förlängs.
            För att förstärka det allmännas tillsyn föreslås också regler
            som ska förbättra överförmyndarens tillgång till information,
            både från andra myndigheter och från företag inom den finansiella
            sektorn. I samma syfte lämnas det förslag som innebär att länsstyrelsernas
            tillsyn över överförmyndare dels utvidgas till att även omfatta
            kontroll av utbildningen, dels komp letteras med en rådgivande
            funktion. Vänsterparti et stöder propositionens förslag.
          </p>
          <p xml:id="i-CPvpZQJv77vYbWrtqkiRwc">
            Utredningen Frågor om förmyndare och ställföreträdare för vuxna
            (SOU 2004:112) föreslog emellertid även att det ska införas en
            bestämmelse som föreskriver att en kommun är skyldig att solidariskt
            med en förordnad förmyndare, god man eller förvaltare ersätta
            den enskilde för sakskada eller ren förmögenhetsskada, intill
            ett belopp motsvarande fem gånger prisbasbeloppet, som ställföreträdaren
            inom ramen för sitt uppdrag vållar denne genom förmögenhetsbrott.
          </p>
          <p xml:id="i-MWvqYhWiBb5XtL8kjQnhWS">
            I de flesta fall är den skadelidande hänvisad till att söka ersättning
            för liden skada av företrädaren, men även om huvudmannen tilldöms
            ett skadestånd är det inte ovanligt att företrädaren saknar tillgångar,
            vilket innebär att huvudmannen i praktiken saknar en reell möjlighet
            att få ersättning för en skada som företrädaren vållat. Frågan
            har därför uppkommit om möjligheterna för skadelidande huvudmän
            att få ersättning av annan än företrädaren bör förbättras samt
            huruvida kontrollen av blivande företrädare bör skärpas. Med hänsyn
            härtill har frågan uppkommit om det finns anledning att stärka
            skyddet för dem som drabbas av ekonomisk skada till följd av en
            företrädares förfarande.
          </p>
          <p xml:id="i-EbJBXrCRCbv2XtFZaezH5Z">
            Utredningen anser att ett upprätthållande av tilltron till ett
            system där enskilda under samhällets medverkan får hjälp av företrädare
            för att sköta sina angelägenheter kräver att det finns ett yttersta
            skyddsnät i form av en ersättning som kan gottgöra den enskilde
            för skador som företrädaren vållar henne eller honom. Utredningen
            föreslår därför att det införs ett strikt solidariskt skadeståndsansvar
            för den kommun som förordnat en ställföreträdare såvitt avser
            skador som orsakas genom förmögenhetsbrott.
          </p>
          <p xml:id="i-Q1pNsgtMfUBWXrhs5on8ze">
            Regeringens bedömning är emellertid att det inte bör införas
            någon bestämmelse om skadeståndsansvar för kommuner för skador
            som orsakas av förordnade ställföreträdare. Regeringen konstaterar
            att det kan medföra stor skada för en enskild när en förordnad
            ställföreträdare missköter sitt uppdrag och att detta är ett allvarligt
            problem för dem som drabbas. Det bidrar dessutom till att allmänhetens
            förtroende för ställföreträdarinstituten minskar. Enligt regeringens
            mening finns det dock vägande invändningar mot en ordning som
            innebär ett strikt ansvar för kommunerna. Att i lagstiftning ålägga
            kommuner strikt ansvar för skador som förordnade ställföreträdare
            har vållat framstår enligt regeringen inte som rimligt med anledning
            av att skadeståndsansvar utan vårdslöst handlande endast bör komma
            i fråga för verksamhet som är förenad med särskilt stora skaderisker.
            Syftet med sådant ansvar är då att kostnaderna för farlig verksamhet
            ska bäras av dem som ändå väljer att utöva verksamheten och som
            kan tillgodogöra sig vinsterna av den. I statlig verksamhet kan
            strikt ansvar i vissa fall, såsom vid frihetsberövanden, också
            motiveras med att det är staten som själv ställer upp de regler
            som ska tillämpas för ett visst förfarande och som kan bedöma
            att förfarandet endast är acceptabelt om strikt skadeståndsansvar
            åläggs för skador.
          </p>
          <p xml:id="i-CU2u4tFyxwMYXNh2JDDD1J">
            Regeringen understryker att det inte är kommunerna själva som
            avgör om de vill utse ställföreträdare. Kommunerna är enligt lag
            skyldiga att tillhandahålla förmyndare, förvaltare och gode män
            när förutsättningarna för ställföreträdarskap är uppfyllda. Givetvis
            ska ett förordnande föregås av en noggrann kontroll, men regeringen
            menar att inte ens den mest grundliga kontroll i samtliga fall
            kan avslöja att en ställföreträdare i framtiden kommer att begå
            förmögenhetsbrott mot sin huvudman. Kommunerna bär inte heller
            något ansvar för det regelverk som styr verksamheten. De skäl
            som utredningen anför till stöd för en sådan reglering kan enligt
            regeringens mening inte anses väga så tungt att den bör införas.
          </p>
          <p xml:id="i-NUo1gLCu86QgYkVnjGUxUP">
            Vänsterpartiet instämmer inte med regeringens bedömning utan
            anser att den skada som den enskilda drabbas av är av så allvarlig
            karaktär att den motiverar en lagändring i enlighet med utredningens
            förslag. Som utredningen anger har det förekommit ett antal allvarliga
            fall där medel har förskingrats för personer och där de inte kunnat
            få någon ersättning för skadan. För kommunerna skulle införandet
            av utredningens förslag knappast innebära någon större ekonomisk
            kostnad. Däremot skulle det kunna rädda ekonomin hos de enskilda
            som drabbats. Vidare skulle det kunna motivera kommunerna att
            välja ställföreträdare med ännu större omsorg.
          </p>
          <p xml:id="i-Bq91Ttk4eN2ytSs69Hfksz">
            Ett stort antal remissinstanser har tillstyrkt utredningens förslag.
            Det tillstyrks eller lämnas utan invändningar av Hovrätten för
            Nedre Norrland, Värmlands tingsrätt, Skellefteå tingsrätt, Barnombudsmannen,
            Juridiska fakultetsnämnden vid Stockholms universitet, Skara kommun,
            Sveriges advokatsamfund, Riksförbundet Frivilliga Samhällsarbetare,
            Demensförbundet, Handikappförbundens samarbetsorgan och Föreningen
            för utvecklingsstörda barn, ungdomar och vuxna. Det är i huvudsak
            kommuner och Föreningen Sveriges Överförmyndare som avstyrkt förslaget.
            Justitieombudsmannen, Juridiska fakultetsnämnden vid Uppsala universitet
            och Karlskrona kommun vill att frågan analyseras ytterligare.
          </p>
          <p xml:id="i-Ns9oxcU32KRw96Eh3h3eAs">
            Det är anmärkningsvärt att regeringen utan vidare avvisar utredningens
            förslag. Vänsterpartiet föreslår att det i enlighet med vad utredningen
            föreslår införs ett strikt solidariskt skadeståndsansvar för den
            kommun som förordnat en ställföreträdare såvitt avser skador som
            orsakas genom förmögenhetsbrott. Detta ska riksdagen ge regeringen
            till känna.
          </p>
        </div>
        <div xml:id="i-DDHSoBubBiT57vA3Ksr3xr" type="motSignatures">
          <list xml:id="i-7qMfuZpMLuwLBG7Gm65DSZ">
            <item xml:id="i-SevGwDwc3gArEne55Yje8W" who="i-Nj6rnCfHps9ZzFLuPuYaNj">
              Egon Frid (v)
            </item>
            <item xml:id="i-D2QNx1tAcsNNWoMDoKPtd8" who="i-7Gy2xwC7Jyimjy9QTKnQEf">
              Rossana Dinamarca (v)
            </item>
            <item xml:id="i-K7PFJhWBUm4511qAdcVh1X" who="i-5CH7vHLGXLfDB5Tn7xx95V">
              Siv Holma (v)
            </item>
            <item xml:id="i-UvuhRGnbZ7h71cBWYzhS2x" who="i-WTCYyz27itjvuvffL1vZLi">
              Elina Linna (v)
            </item>
            <item xml:id="i-APNwaQv24ZVTqz6Lkf7hWA" who="i-du5LHNwBWrCH1am94GCk1">
              Eva Olofsson (v)
            </item>
            <item xml:id="i-R7uZRJmXUswgTbZXi4yAx5" who="i-Sn3HArFcXWQDenVvrpFSQe">
              LiseLotte Olsson (v)
            </item>
          </list>
        </div>
      </div>
    </body>
  </text>
</TEI>
