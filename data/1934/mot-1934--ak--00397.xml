<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1934/mot_1934__ak__397/mot_1934__ak__397-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            vc
          </p>
          <p>
            Motioner i Andra kammaren, Nr 397.
          </p>
          <p>
            Nr 397.
          </p>
          <p>
            Av herr Lövgren m. fl., angående beredande av stående fribiljetter
            å statens järnvägar åt riksdagens ledamöter.
          </p>
          <p>
            Frågan om fria resor för riksdagens ledamöter på statsbanorna
            har varit föremål för riksdagens prövning vid flerfaldiga tillfällen.
            Den första fram- ställningen i detta syfte gjordes redan år 1884
            och sedermera har den åter- upprepats vid riksdagarna 1890, 1901,
            1903, 1915, 1917, 1918, 1925 och 1930. I den år 1925 väckta motionen,
            nr 263 i andra kammaren, lämnas en utförlig historik över frågans
            behandling, och vi tillåta oss hänvisa till denna och inskränka
            oss här till att endast ange de motiv, som starkast tala för in-
            förandet av rätten till fria resor på landets järnvägar. Genom
            anslag sätter det allmänna årligen ett mycket stort antal samhälls-
            arbetare i tillfälle att genom resor, både inom och utom landet,
            göra sig bättre ägnade att fullgöra sina plikter på skilda områden.
            Erinras bör här- utinnan om de bidrag av statsmedel som årligen
            kommer t. ex. undervisnin- gens utövare tillgodo, även för hantverkare
            och andra anslår riksdagen medel för studieresor. Det kan då alls
            icke ligga något orimligt eller oberättigat uti, att riksdagens
            ledamöter erhålla en liknande rätt, så mycket mera på sin plats
            som det ligger i sakens natur, att intimare kännedom om förhål-
            landena i landets olika delar skulle göra det möjligt för den
            enskilde riks- dagsmannen att objektivare bedöma många av de frågor,
            som komma före i riksdagen. En möjligast grundlig kännedom om
            landet är helt enkelt ett huvudvillkor för ett rätt fullgörande
            av riksdagsuppdraget. Det som kan inhämtas av utredningar om skilda
            frågor är givetvis oundgängligt, men dylik insikt förenad med
            personlig kännedom om den materiella verkligheten ger likväl ett
            fastare underlag för omdömet, vars värde icke bör underskattas.
            Redan omfattningen av statens egen verksamhet gör det till en
            angelä- genhet av första ordningen att riksdagsmännen få tillfälle
            att inhämta kun- skap om den rent materiella verkligheten i detta
            hänseende. Det har i denna sak tidigare för riksdagen framhållits,
            att studieresor ävenledes voro moti- verade icke minst med hänsyn
            till de skiljaktigheter, som råda mellan livs- villkoren i landets
            norra och södra delar. Denna synpunkt äger alltfort sin aktualitet.
            Skiljaktigheterna i den sociala miljön i landets olika delar skapa
            säregenheter, som man endast genom personliga studier kan tränga
            in uti, och allt detta gör sig även på mångfaldigt sätt gällande
            i de frågor, som riksdagen har att behandla, vadan det icke kan
            bestridas, att det för riks- dagens medlemmar skulle äga stor
            betydelse att genom fria resor bli i till- fälle att tränga djupare
            in i de förhållanden, ur vilka viktiga och för landet betydelsefulla
            problem uppkomma. Denna vidgade kunskap skall säkerligen i längden
            visa sig väl betala den kostnad, som kan visa sig förenad med
            beviljandet av rätten till fria resor på järnvägarna. Vi tillåta
            oss ytterligare anföra, att, i fråga om statens egen verksamhet
          </p>
          <pb facs="riksdagen-motions-pdf/data/1934/mot_1934__ak__397/mot_1934__ak__397-002.pdf"/>
          <p>
            4 Motioner i Andra kammaren, Nr 397.
          </p>
          <p>
            liksom beträffande hela det materiella liv, till vilket lagstiftningen
            skall an- passas, gäller för alla som skola handlägga skiftande
            sociala och kulturella spörsmål, att de icke blott teoretiskt
            böra behärska. såvitt möjligt fullstän- digt, det ifrågavarande
            området, utan därtill även böra äga kunskap om verk- ligheten
            själv. Antingen det är fråga om statens vattenkrafttillgångar
            och kraftverk, skogarna i Norrland, gruvor, kolonisationsverksamheten,
            villkoren för jordbruket i landets skilda delar eller fisket vid
            våra kuster, arbetarnas bostads- och andra förhållanden i olika
            delar av landet — vem kan bestrida, att grundligast möjliga insikter,
            inhämtade på ort och ställe, äga avgörande betydelse för ett rätt
            bedömande av en lagstiftningsfråga eller handläggningen av ett
            riksdagsärende av annan natur. De riksdagsresor i samlad trupp
            till olika delar av landet som tid efter annan företagits ha naturligtvis
            bidragit till att öka kännedomen om respek- tive landsändar bland
            deltagarna. Men det ligger säkerligen ingen överdrift i påståendet,
            att utbytet icke motsvarat de dryga kostnader som alltid äro förenade
            med resor i denna form. Ått rusa igenom ett län eller en lands-
            ända under loppet av två eller tre dagar ger visserligen en allmän
            översikt av landets natur, men det ger icke någon djupare kännedom
            om de olika detaljerna i dess näringsliv, därom torde man kunna
            bli ense. En stående fribiljett som gjorde det möjligt för riksdagsmännen
            att företaga resor till landets olika delar för att skaffa sig
            kännedom om saker och ting för vilka de intressera sig skulle
            säkerligen bidraga till att vidga kännedomen om olika landsdelars
            tillstånd och behov, utan att staten finge vidkännas några större
            kostnader därför. Skärskådar man kostnadsfrågan så förefaller
            det oss som om denna icke skulle behöva vålla några större betänkligheter.
            Vi föreställa oss att man kunde nöja sig med en stående fribiljett
            för riksdagens ledamöter till II klass, men med rätt för den som
            så önskade att efter särskild rekvisition erhålla I klass biljett.
            Med nu gällande ordning har riksdagsman rätt till samman- lagt
            6 resor tur och retur hemorten i I klass. Det stora flertalet
            av riks- dagsmännen innehar väl därjämte offentliga uppdrag som
            påkalla deras när- varo i hemorten tid efter annan och för vars
            utövande de tvingas att före- taga resor som resp. institutioner
            få betala. En stående fribiljett skulle så- ledes innebära att
            resekostnaderna i väsentlig grad nedbringades för utövan- det
            av de offentliga uppdrag, som riksdagsmännen inneha vid sidan
            om riksdagsmandatet. Att uppskatta de kostnader som en dylik anordning
            åsam- kar statens järnvägar är relativt lätt. Och sedan detta
            verkställts kunde ju ett särskilt anslag utanordnas för att skapa
            en bokföringsmässig rättvisa mel- lan det allmänna och statens
            Järnvägar. Vi nöja oss med att nu endast påyrka fribiljett på
            statens järnvägar och lämna frågan om fria resor å de enskilda
            banorna å sido. Förslag och ut- redningar om en sammanslagning
            mellan de enskilda banorna och statens Järnvägar föreligga ju
            i så stor utsträckning att de, realiserade, praktiskt taget
          </p>
          <p>
            göra frågan om fribiljetter på de enskilda järnvägarna till en
            bagatell, utan större betydelse.
          </p>
          <pb facs="riksdagen-motions-pdf/data/1934/mot_1934__ak__397/mot_1934__ak__397-003.pdf"/>
          <p>
            Motioner i Andra kammaren, Nr 397. 5
          </p>
          <p>
            Naturligtvis kan man mot de fria resorna för riksdagsmännen göra
            gäl- lande att det innebär en obehörig förmån, som de kunna utnyttja
            till egen fördel. Men gentemot en sådan invändning kan anföras,
            att det icke är fråga om att tillskansa riksdagens ledamöter något
            privilegium, utan om att sätta folkrepresentationens medlemmar
            i stånd att på det effektivaste sätt fullgöra sitt ansvarsfulla
            uppdrag. Konstitutionsutskottet fastslog redan år 1901 att grundlagshinder
            icke mötte för beviljandet av denna förmån till riksdagens ledamöter
            och uttalade därjämte sina livliga sympatier för försla- get.
            Det är således en lämplighetsfråga, som borde kunna lösas utan
            några vidlyftigare utredningar än dem som ett riksdagens utskott
            kan verkställa. Med stöd av det ovan anförda och under hänvisning
            till den motivering som anfördes i motion nr 263 i andra kammaren
            vid 1925 års riksdag hem- ställa vi,
          </p>
          <p>
            att riksdagen måtte i skrivelse till Kungl. Maj:t anhålla, att
            Kungl. Maj:t ville till riksdagens ledamöter utanordna en stående
            fribiljett i II klass på statens järnvägar med rätt tillika för
            le- damot som så önskar att efter särskild rekvisition erhålla
            biljett till I klass eller I eller II klass sovvagn, samt att
            riksdagen ville approximativt uppskatta kostnaderna för en dylik
            anordning med fribiljetter till riksdagens ledamöter och be: sluta
            att gottskriva statens järnvägar det sålunda uppskattade beloppet.
          </p>
          <p>
            Stockholm den 23 januari 1934.
          </p>
          <p>
            0. W. Lövgren. Carl Patrie Ossbahr. Helmer Molander. G. L. Johnsson
            Gustaf Olsson Adolf Englund. i Kalmar. i Ramsta. P. L. Persson.
            Ernst Hage. Otto Wallén. Wilhelm Beck. Hilding Hagberg. P. J.
            Näslwnd. E. Thorell.
          </p>
          <p>
            I motionens syfte instämmer:
          </p>
          <p>
            K. Kilbom. Viktor Herou.
          </p>
          <pb facs="riksdagen-motions-pdf/data/1934/mot_1934__ak__397/mot_1934__ak__397-004.pdf"/>
        </div>
      </div>
    </body>
  </text>
</TEI>
