<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1958-a-ak--00482">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1958/mot_1958_a_ak__482/mot_1958_a_ak__482-001.pdf"/>
      <fw xml:id="i-7zGMbva6BU6pd8j7mg8J1w">
        Nr 482—486 Motioner i Andra kammaren, nr 482 år 1958 1
      </fw>
      <div xml:id="i-U7y12YryGveQQCwgvVoWZ5" type="motHeader">
        <div xml:id="i-9YN7U38XEiE2pb98zmK7xL" type="motTitle"/>
        <div xml:id="i-Ay99oszf1r8FiBVUC4QyQJ" type="motSubmissionInfo"/>
      </div>
      <div xml:id="i-2Z7WknSP1aPHmx4Evyov4f" type="motBody">
        <div xml:id="i-WMBE78uAfZ2sFpx8Gf1QWa">
          <p xml:id="i-Pb66x1oSkHPm3Atq5gmahm">
            Nr 482
          </p>
          <p xml:id="i-U9i11PnQ4SpKw2BzAPnDD9">
            Av herr Rimås m. fl., i anledning av Kungl. Maj:ts proposition,
            nr 90, med förslag till ny tulltaxa, m. m.
          </p>
          <p xml:id="i-V1n2xsdDLAZf5oseoPZtF">
            Vid bedömningen av trädgårdsnäringens problem måste utgångspunkten
            enligt vår uppfattning vara den, att den svenska trädgårdsodlingen
            skall ha sin givna plats i vårt lands näringsliv och livsmedelsförsörjning.
            I händelse av att landet skulle avspärras från import, spelar
            den svenska odlingen för livsmedelsförsörjningen en icke oväsentlig
            roll. Rollen förstärks genom att blomsterodlare i ett sådant läge
            mycket snabbt kan övergå till produktion av grönsaker o. d. Den
            svenska trädgårdsnäringen har i likhet med jordbruket — men i
            olikhet mot flertalet andra näringsgrenar — att räkna med en klimatologisk
            faktor. Denna kommer att kvarstå hur mycket arbetet än rationaliseras
            och moderniseras. Det svenska klimatet utgör och kommer att utgöra
            den svenska trädgårdsodlingens största handikap, då det gäller
            att konkurrera med producenter i länder, som har ett för trädgårdsnäringen
            gynnsammare klimat. Den svenska näringen har knappast heller större
            möjligheter att vinna avsättning för sina produkter utanför hemmamarknaden.
            Härav fram- går, att näringen har att brottas med speciella problem.
            Kungl. Maj:ts proposition nr 90/1958 bekräftar, att ett skydd
            för nä- ringen är önskvärt. I propositionen föreslås ett tullskydd
            »under den tid då inhemsk produktion förekommer&gt;. Det synes
            oss emellertid otillfredsställande att propositionen förordar
            ett system med enbart vikttullar även för framtiden beträffande
            trädgårdspro- dukter. För andra näringsgrenar har systemet med
            värdetullar i största möjliga utsträckning ansetts vara att föredra,
            och propositionen förordar därför att tullarna till övervägande
            delen skall utgöras av värdetullar. Ett fasthållande vid vikttullar
            för trädgårdsprodukter medför i tider med pen- ningvärdeförsämring
            ett försämrat tullskydd. Tullskyddets utveckling för trädgårdsprodukterna
            belyses i propositionen (sid. 255) genom uppgifter om skyddets
            storlek, mätt i procent av de importerade varornas värde, den
            s.k. importincidensen. Även om — som i propositionen anföres —
            importincidensen inte utgör ett helt tillförlitligt mått på tullnivån,
            kan den emellertid användas för att belysa utvecklingen av tullskyddet.
            Av sam- manställningen framgår, att importincidenserna för trädgårdsprodukterna
          </p>
          <p xml:id="i-FPxXWoEGWFj4RDLJp1r2jS">
            1 Bihang till riksdagens protokoll 1958. 4 saml. Nr 482—486
          </p>
          <pb facs="riksdagen-motions-pdf/data/1958/mot_1958_a_ak__482/mot_1958_a_ak__482-002.pdf"/>
          <fw xml:id="i-jgXSkrosrXbZuYgrJbc6E">
            2 Motioner i Andra kammaren, nr 482 år 1958
          </fw>
          <p xml:id="i-Hhbjp26zLYTmjS4cXy6ubY">
            sjunkit under efterkrigstiden, då penningvärdet också sjunkit.
            Incidenserna utgjorde i medeltal 21,8 Z år 1952, 19,0 Z år 1953,
            19,4 Z år 1954, 19,9 Z år 1955 och 18,4 Z år 1956. För avskurna
            blommor har nedgången varit från 45,2 Z år 1952 till 32,9 Z år
            1956, för köksväxter och rötter från 26,4 7 år 1952 till 21,9
            Z år 1956. Beräkningarna är gjorda för den tid av året, då den
            högsta tullsatsen har gällt. Den sjunkande tendensen står i kontrast
            till all tullbelagd import till landet. För totalimporten visar
            inci- denserna en stegring från 8,0 Z år 1952 till 9,5 Z år 1956.
            Det genomsnitt- liga gränsskydd som jordbruket f.n. åtnjuter är
            c:a 30 procent. Ovanstående uppgifter ger anledning till en omprövning
            av tullskyddet för trädgårdsnäringen. Frågan om en övergång från
            vikttullar till värde- tullar gör sig alltmer gällande. Från odlarhåll
            har man emellertid ansett det mest angeläget att bibehålla systemet
            med vikttullar, då tullskyddet i allmänhet behövs bäst, då pri-
            serna på trädgårdsprodukterna är lägst. Samtidigt har man emellertid
            gett uttryck för nackdelen av systemet med vikttullar i tider
            med penningvärde- försämring. En huvudanledning till att odlarna
            hittills föredragit vikttullar torde vara, att realisationsutbud
            av trädgårdsprodukter förekommer på världsmarknaden. Även om sådana
            utbud förekommer inom andra näringar än trädgårdsnäringen, blir
            återverkningarna annorlunda och svårare för trädgårdsnäringen.
            Trädgårdsprodukterna är en utpräglad färskvarugrupp, och lagringsmöjligheterna
            har hittills visat sig vara praktiskt taget obefint- liga. Följden
            blir att stora varupartier avsätts på den svenska marknaden till
            priser, som ofta ligger under produktionskostnaden i ursprungslandet.
            I sådana importsituationer kan inte de svenska odlarna — i motsats
            till t. ex. industrien — upphöra att producera eller lagra i avvaktan
            på nor- malare förhållanden på marknaden. Med nämnda svårigheter
            för ögonen torde därför enligt vår mening frå- gan om trädgårdsnäringens
            gränsskydd bäst kunna lösas genom att man tar ett helt nytt grepp
            på trädgårdsnäringens tullfråga. En väg, vars fram- komlighet
            härvid borde prövas av en utredning, är införandet av värde- tullar,
            kombinerade med fasta bottentullar, som baseras på vikttullssyste-
            met. En annan möjlig väg att nå en tillfredsställande lösning
            kan utgöras av en övergång till rörliga importavgifter för trädgårdsprodukterna
            helt eller delvis. även här skulle en kombination med ett bottentullskydd
            kunna övervägas. Också detta liksom andra förslag till lösningar
            av här ifråga- varande problem bör undersökas. Det förslag som
            utredningen finner mest lämpligt bör därefter underställas riksdagens
            prövning. Då statsrådet och chefen för jordbruksdepartementet
            i riksdagen nyligen meddelat att han inom kort kommer att begära
            Kungl. Maj:ts tillstånd att tillsätta en utredning om trädgårdsnäringen
            i enlighet med vad riksdagen beslutat, synes det oss lämpligt,
            att utredningen även ges i uppdrag att
          </p>
          <pb facs="riksdagen-motions-pdf/data/1958/mot_1958_a_ak__482/mot_1958_a_ak__482-003.pdf"/>
          <fw xml:id="i-Mfkq7NqKvskWo7wpb2VXDj">
            Motioner i Andra kammaren, nr 482 år 1958 3
          </fw>
          <p xml:id="i-6PiR9exSc3gkAirQBfydjB">
            pröva de utredningsförslag som här framställts. Detta kan ske
            genom till- läggsdirektiv, om de ursprungliga direktiven inte
            innehåller utrednings- uppdrag av här ifrågasatt slag.
          </p>
          <p xml:id="i-TTuPmPLYdSdhSgVEf6KDbe">
            I avvaktan på att ovan föreslagna utredning om en omläggning
            av träd- gårdsnäringens gränsskydd slutförts och att dess arbete
            lett till åsyftat resultat, föreslår vi att vissa justeringar
            i tullsatserna i förhållande till Kungl. Maj:ts förslag göres.
          </p>
          <p xml:id="i-FHkNVX7irkgbiRaAvkHN6X">
            I kapitel 6 av tulltaxan föreslår Kungl. Maj:t under 06.03 A,2,a
            en sänk- ning av nuvarande tull under tiden 1/3—30/11 från 10
            kr. per kg till 7:50 kr. per kg. Tullen avser avskurna blommor
            (nejlikor, rosor 0. s. v.) med undantag för ljung och mimosa.
            Den kraftiga stegring av importen av avskurna blommor som skett
            under senare år — enligt uppgifter från Sve- riges handelsträdgårdsmästareförbund
            från 107 ton till ett värde av 1,7 milj. kr. år 1949 till 604
            ton till ett värde av 16 milj. kr. år 1955 — torde bekräfta att
            tullen i fråga inte kan betecknas som hög. Den av Kungl. Maj:t
            föreslagna sänkningen skulle emellertid kunna medföra svåra konsekvenser
            för de svenska odlarna. Vi föreslår därför i likhet med lantbruksstyrelsen
            att det nuvarande tullskyddet 10 kr. per kg bibehålles tills vidare
            för tiden 1/3—30/11. I övrigt ansluter vi oss till vad Kungl.
            Maj:t föreslagit under 06.03. Under 06.04 upptages i Kungl. Maj:ts
            förslag adiantum och asparagus och föreslås tullbelagda med 7:50
            kr. per kg under tiden 1/3—30/11. Då dessa växter (s.k. »grönt»)
            används som fyllnad i buketter med avskurna blommor, föreslår
            vi att tullen följer den av oss föreslagna tullen för av- skurna
            blommor, d. v. s. sättes till 10 kr. per kg. Tulltaxenummer 06.01
            omfattar förutom lökar samt stam- och rotknölar även lökblommor.
            Kungl. Maj:t föreslår här en tull utgörande 2:50 kr. per kg för
            lökar m. m., som är försedda med knoppar eller blommor. Tulltaxe-
            kommittén förordade en tullsats av 0,50 kr. per kg. Kungl. Maj:t
            motiverar en höjning över tulltaxekommitténs förslag med att den
            förhindrar ett kringgående av tullen på avskurna blommor. Med
            hänsyn till växternas relativt sett högre vikt, då de är försedda
            med lökar, bör tullen enligt Kungl. Maj:t vara lägre än för avskurna
            blommor. Om en växt är försedd med lök är dess vikt otvivelaktigt
            högre än om löken vore bortskuren. Lökens vikt är emellertid relativt
            liten på grund av att den under transporten oftast har torkat
            och skrumpnat. Lökblommor transporteras med vidsittande lök eller
            rötter för att växterna skall nå en bättre hållbarhet. Dessa varor
            bör därför enligt vår mening jämställas med avskurna blommor i
            tullhänseende. Vi föreslår därför att tullen på lök- eller knölförsedda
            blommor sättes till 10 kr. per kg under tiden 1/3—30/11 och 5
            kr. per kg under tiden 1/12—29/2. I anledning av vad som inledningsvis
            anförts i denna motion angående trädgårdsnäringens speciella problem,
            dess betydelse i händelse av en av-
          </p>
          <pb facs="riksdagen-motions-pdf/data/1958/mot_1958_a_ak__482/mot_1958_a_ak__482-004.pdf"/>
          <fw xml:id="i-EUNJKwjmvn95NXrGpdcC1q">
            4 Motioner i Andra kammaren, nr 482 år 1958
          </fw>
          <p xml:id="i-3CcruiQzmfJUEgBxk35KyU">
            spärrning, och att det nuvarande systemet med vikttullar är otillfredsstäl-
            lande i tider med penningvärdeförsämring föreslås här att gränsskyddet
            för gurkor och tomater uppjusteras något utöver Kungl. Maj:ts
            förslag. Vi före- slår att tullen på slanggurkor under tiden 16/3—30/6
            fastställs till 0:60 kr. per kg och under tiden 1/7—30/9 till
            0:50 kr. per kg. Beträffande tomater föreslår vi att tullen fastställs
            till 0:60 kr. per kg under tiden 1/5—31/7 och till 0:50 kr. per
            kg under tiden 1/8—30/11. Både gurkor och bönor, som skördas för
            inläggning, kräver manuell arbetskraft medförande höga arbetskostnader.
            även inläggningen måste ske manuellt. De höga kostnaderna gör
            sig särskilt starkt gällande, om för- packningarna är små. I propositionen
            föreslås emellertid en kraftig tull- sänkning från 0:75 kr. till
            0:25 kr. per kg för gurkor och bönor i förpack- ningar under fem
            kg. Den föreslagna sänkningen innebär stor risk för fort- beståndet
            av här ifrågavarande odling och industriella produktion. Vi före-
            slår därför att den nuvarande tullen på 0:75 kr. per kg bibehålles
            för gurkor och bönor i förpackningar under fem kg.
          </p>
          <p xml:id="i-LjYT8TJW1zSd8w64DdBf4G">
            Med stöd av vad som anförts hemställes,
          </p>
          <p xml:id="i-XqRgG8x39CQCL7MUuFow8N">
            att riksdagen måtte besluta att i skrivelse till Kungl. Maj:t
            begära att frågan om en omläggning av gränsskyddet för trädgårdsnäringen
            i enlighet med vad som i motionen anförts, utreds, att riksdagen
            vid behandlingen av proposition nr 90/1958 fastställer tullen
            på lökar med blommor eller blomknoppar men utan jord (nr 06.01
            A) till 1.000 kr. per 100 kg under tiden 1/3—30/11 och till 500
            kr. per 100 kg under tiden 1/12—29/2, att tullen på friska, avskurna
            blommor (06.03 A, 2,a) bibehålles vid nuvarande 1 000 kr. per
            100 kg under tiden 1/3—30/11,
          </p>
          <p xml:id="i-8Ukw7QUa8YEDBTuXcxHbau">
            att tullen på adiantum och asparagus (06.04 A, 1) fast- ställs
            till 1 000 kr. per 100 kg under tiden 1/3—30/11,
          </p>
          <p xml:id="i-Jp8ixfuqFohtJJGnnqs4GE">
            att tullen på slanggurkor (07.01, B, 1) fastställs till 60 kr.
            per 100 kg under tiden 16/3—30/6 och till 50 kr. per 100 kg under
            tiden 1/7—30/9, att tullen på tomater (07.01, G) fastställs till
            60 kr. per 100 kg under tiden 1/5—31/7 och till 50 kr. per 100
            kg under tiden 1/8—30/11 och
          </p>
          <p xml:id="i-SjLmK2R3H2LFdGpfASTEZk">
            att tullen på gurkor och bönor, vilka faller under tull- taxenummer
            20.01 och 20.02, fastställs till 75 kr. per 100 kg
          </p>
          <pb facs="riksdagen-motions-pdf/data/1958/mot_1958_a_ak__482/mot_1958_a_ak__482-005.pdf"/>
          <fw xml:id="i-QftfC6PgwX39MR5fPYjA9M">
            Motioner i Andra kammaren, nr 482 år 1958 5
          </fw>
          <p xml:id="i-46mYg6M8j7Pn8EiZ9s4WsP">
            om importen utgöres av förpackningar understigande 5 kg
          </p>
          <p xml:id="i-4o9nxrdMmR4bwAPNFhbvEZ">
            per enhet.
          </p>
          <p xml:id="i-9Npx3saM4fCDu6xvB5ZAHi" type="date">
            Stockholm den 9 april 1958
          </p>
          <p xml:id="i-35DUfYRGWg9BLgCwne58ae" type="signatureBlock">
            Arvid Nilsson Hj. Åhman i Lönsboda Axel Gustafsson Johan Ahlsten
            i Borås Henning Carlsson Karl Kilsmo i Huskvarna Christer Olofson
            Sven Antby
          </p>
          <p xml:id="i-6TA4zDJ9AT2ooPXbhSxPQ5">
            Sigvard Rimås
          </p>
          <p xml:id="i-K3RK5zPSJCqKZb8yn5dYmn">
            Eric Nelander
          </p>
          <p xml:id="i-HapH4ChcwF2Fh9qhyV8z7t">
            Mac P. Hamrin i Kalmar
          </p>
          <p xml:id="i-PUZUsHWYDovTsdLKKq5kYk">
            Harry Carlsson
          </p>
          <p xml:id="i-Qz7yioxYSbmaBTuEwF7Uij">
            Per A. Johnsson i Kastanjegården
          </p>
        </div>
      </div>
    </body>
  </text>
</TEI>
