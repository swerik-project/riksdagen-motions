<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201213-KrU-00341">
  <teiHeader>
    <fileDesc>
      <titleStmt>
        <title>Spel och spelberoende</title>
        <author corresp="i-4sEtGRPnuog5ACjegAtakj">av Mattias Karlsson m.fl. (SD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Spel och spelberoende</title>
          <idno type="rdwebb">H002Kr341</idno>
          <rs type="number">Kr341</rs>
          <orgName type="comitteeAbbreviation">KrU</orgName>
          <ref type="dokument_url_text">http://data.riksdagen.se/dokument/H002Kr341/text</ref>
          <ref type="dokument_url_html">http://data.riksdagen.se/dokument/H002Kr341</ref>
          <ref type="dokumentstatus_url_xml">http://data.riksdagen.se/dokumentstatus/H002Kr341</ref>
          <ref type="doc">http://data.riksdagen.se/fil/75A100EA-8320-448F-A4F1-56E443208797</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-DF6yJMSNGfT6HwisDSi4qz</idno>
            <name>Josef Fransson</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="woman">
            <idno>i-TJXJRG7PGZM8NUN9QQ1EdE</idno>
            <name>Margareta Larsson</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-9aV6a5JgMMU7racuNkrEgj</idno>
            <name>Richard Jomshof</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-4sEtGRPnuog5ACjegAtakj</idno>
            <name>Mattias Karlsson</name>
            <state type="partyAffiliation" ref="Q504069">
              <desc>SD</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-Xae9kjFZwcRCero8DqcFmp" type="signed"/>
        <correspContext corresp="i-Xae9kjFZwcRCero8DqcFmp">
          <note type="signatory" corresp="i-DF6yJMSNGfT6HwisDSi4qz"/>
          <note type="signatory" corresp="i-TJXJRG7PGZM8NUN9QQ1EdE"/>
          <note type="signatory" corresp="i-9aV6a5JgMMU7racuNkrEgj"/>
          <note type="signatory" corresp="i-4sEtGRPnuog5ACjegAtakj"/>
        </correspContext>
        <correspAction xml:id="i-LRE3XACzkKiK6VZ8NDVV93" type="numbering">
          <date when="2012-10-09"/>
        </correspAction>
        <correspAction xml:id="i-FDiVtqh9Fd5B8QkSaxSAT" type="submission">
          <date when="2012-10-05"/>
        </correspAction>
        <correspAction xml:id="i-EYTVFhcc4zKtLRQpHew9Mc" type="transfer">
          <date when="2012-10-05"/>
        </correspAction>
        <correspAction xml:id="i-NdWQujZNFb37AedJgCrxTM" type="assigned"/>
        <correspContext corresp="i-NdWQujZNFb37AedJgCrxTM">
          <ref type="assignedTo">Kulturutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-S6YU1Xik5rmwxy1K2vreAd" type="motHeader"/>
      <div xml:id="i-99H5Fcdhji3VyiYFcociB7" type="motBody">
        <div xml:id="i-Bnqjs9vWS4fXbcKNZ9ynAi" type="motProposal" subtype="förslag">
          <head xml:id="i-GWdrDGFASnBxFhebZzQS4H">
            Förslag till riksdagsbeslut
          </head>
          <list xml:id="i-UuPVZRKKEqki6zJMS7wz8E" style="ol">
            <item xml:id="i-Aj8JxzcnGQv37MbJ595x6Q">
              Riksdagen tillkännager för regeringen som sin mening vad som
              anförs i motionen om att införa ett licenssystem.
            </item>
            <item xml:id="i-QeKuY6qYm8Y5vRcFNeiG9b">
              Riksdagen tillkännager för regeringen som sin mening vad som
              anförs i motionen om en utredning om den illegala spelverksamheten.
            </item>
            <item xml:id="i-HPxvNBPNuFe6sYYpi3vwYg">
              Riksdagen tillkännager för regeringen som sin mening vad som
              anförs i motionen om behovet av en översyn av lotterilagen när
              det gäller värdeautomater.
            </item>
            <item xml:id="i-XF3AyLmkSk3jU2nU99FQ2F">
              Riksdagen tillkännager för regeringen som sin mening vad som
              anförs i motionen om behovet av bättre samverkan och tydligare
              kriterier när det gäller tillståndsgivning och tillsyn av spelmarknaden.
            </item>
            <item xml:id="i-87yCJVTpjcMA4gFrjpgmmY">
              Riksdagen tillkännager för regeringen som sin mening vad som
              anförs i motionen om tydligare krav på spelansvarsåtgärder.
            </item>
            <item xml:id="i-Pf5VKYKVTj5z1SphFWH6Pi">
              Riksdagen tillkännager för regeringen som sin mening vad som
              anförs i motionen om vikten av att tydliggöra vilken huvudman
              som bär ansvaret för behandling av spelberoende. 1
            </item>
            <item xml:id="i-8PdhEk41FP485ChTV7HcEm">
              Riksdagen tillkännager för regeringen som sin mening vad som
              anförs i motionen om behovet av ökat stöd till behandlingen av
              spelbereoende. 1
            </item>
            <item xml:id="i-Eo5VkHPcyaqLfQii4Nmsi2">
              Riksdagen tillkännager för regeringen som sin mening vad som
              anförs i motionen om behovet av ökad forskning om styrning av
              spelmarknaden och motverkande av spelberoende.
            </item>
          </list>
          <p xml:id="i-FNm7HguNT7AnmSw2p5Gn4k">
            1 Yrkandena 6 och 7 hänvisade till SoU.
          </p>
        </div>
        <div xml:id="i-W6Z4EnuVpwHANJ3YFMTygb" type="motContent">
          <head xml:id="i-Ptp1Wi2igFrejPLcoaTUfB" type="h1">
            Spelmarknadens förutsättningar
          </head>
          <p xml:id="i-8q2WyFnvgiaTR5hnNdi6bQ">
            Spelmarknaden är på många sätt en speciell marknad. Få andra
            marknader kretsar kring en produkt eller en tjänst som på ett
            så drastiskt sätt kan förändra människors liv till det bättre
            och till det sämre. På grund av just detta speciella förhållande
            har samhällets inblandning i marknaden varit exceptionellt stor.
          </p>
          <p xml:id="i-5gD8yVEeTKEL8VYRTa2Exc">
            Även om det totala antalet spelare i befolkningen har minskat
            det senaste decenniet ligger antalet spelmissbrukare kvar på ungefär
            samma nivå. Bland dem som spelar har alltså andelen problemspelare
            ökat.
          </p>
          <head xml:id="i-54HZifr6w7qUhjes3VGgDp" type="h2">
            Införande av licenssystem
          </head>
          <p xml:id="i-HUwDAW6Eoh56hDJjU2oZD4">
            Spelmarknaden har destruktiva sidor. Inblandningen från det offentliga
            har varit nödvändig och är det fortfarande. Sverigedemokraternas
            bedömning är att spelmonopolet så här långt har gjort mer sammantagen
            nytta än skada. Den tekniska utvecklingen och den växande marknaden
            för internetbaserat spel har dock öppnat upp marknaden på ett
            sätt där nuvarande regler om spelmonopol inte längre är hållbara.
            För varje år som går då utmaningen från den nya tekniken ignoreras
            minskar den samlade nyttan av dagens regelverk. Att hålla fast
            vid det gamla systemet trots de totalt förändrade grundförutsättningarna
            gagnar varken spelmarknad eller brukare.
          </p>
          <p xml:id="i-AnJBKqFq1mP3612yYnfYpR">
            I december 2008 presenterades Spelutredningens slutbetänkande.
            Sverigedemokraterna stödjer en ideologisk kompromiss där ett licenssystem
            införs för den del av spelmarknaden som är mest påverkad av konkurrens
            från internetaktörer. På så sätt uppnås en uppluckrad men fortsatt
            reglerad spelmarknad. Detta bör regeringen beakta under beredningen
            av Spelutredningens förslag.
          </p>
          <head xml:id="i-FXTwW183Qah9yykvhYUQ63" type="h2">
            Utredning om illegal spelverksamhet
          </head>
          <p xml:id="i-Trntz7iazv5XhdKk2Yass2">
            Riksrevisionen framhåller i sin rapport om statens roll på spelmarknaden
            att det finns en betydande illegal Sverigebaserad spelverksamhet.
            Denna verksamhet sker främst i form av illegalt utplacerade spelautomater
            samt illegala pokerklubbar, två spelformer som hör till de mest
            beroendeframkallande, enligt exempelvis Vårdguiden i Stockholms
            län. Utöver att de i sig är olagliga handlingar är det alltså
            inte långsökt att dra slutsatsen att en betydande del av spelmissbruk
            och spelberoende kan härledas till denna illegala marknad. Dessutom,
            vilket även Riksrevisionen påpekar, är den illegala spelmarknaden
            en viktig inkomstkälla för den organiserade brottsligheten.
          </p>
          <p xml:id="i-BoBLTYanSppqJCNPqthh2c">
            Sverigedemokraterna oroas liksom Riksrevisionen av att problemen
            med illegala spel kvarstår trots att regeringen tidigare uttryckt
            vikten av att komma tillrätta med den illegala spelverksamheten.
            Vi instämmer i att en djupare analys över denna verksamhet behövs
            för att nå önskade resultat. En utredning bör således tillsättas
            i syfte att ta fram konkreta förslag på hur tillsynsuppdraget
            kan effektiviseras, se över involverade myndigheters befogenheter
            att motverka illegal spelverksamhet samt undersöka hur bättre
            samverkan med rättsväsendet kan ske. Dessutom finns behov av att
            se över hur den nationella kontrollen kan stärkas mot utländska
            intressen som saknar svenskt tillstånd.
          </p>
          <head xml:id="i-Lo9ePXp5pe4uWhfXREcyPx" type="h2">
            Översyn av lotterilagen avseende värdeautomater
          </head>
          <p xml:id="i-EPHhLcBj34UiwQL8WHjyZj">
            Spelautomaterna på svenska restauranger, illegala apparater i
            olika miljöer och spel på enarmade banditer på utländska nätsajter
            sticker ut på spelmarknaden. Flera studier, såväl svenska som
            internationella, framhåller spelautomaterna som den mest problematiska
            spelformen. Enligt senare svenska studier är det bara de mer svåråtkomliga
            internetspelen som är mer problematiska. De svenska studierna
            visar också att spelautomaterna slår hårdast mot de allra svagaste
            grupperna i samhället.
          </p>
          <p xml:id="i-46YhuYuMpeDXZs72b6ats4">
            Den nuvarande lagstiftningen kräver förutom ett tillstånd från
            Lotteriinspektionen ett giltigt utskänkningstillstånd gällande
            den lokal i vilken värdeautomater, spelautomater som ställs ut
            i vinstsyfte, placeras. Det enda undantaget är bingohallar. Att
            automatspel obönhörligen kopplas ihop med alkoholkonsumtion på
            detta vis förstärker sannolikt problemen med spelmissbruk samtidigt
            som en konkurrensfri marknad skapas för illegal spelverksamhet
            i övriga lokaler. De illegala värdeautomaterna har också brett
            ut sig och genererar idag stora pengar till organiserad brottslighet.
            Detta är ännu ett problem som särskiljer spel- och värdeautomater
            från andra spelformer.
          </p>
          <p xml:id="i-RG8cVsEo6FjtL1ngUsjKde">
            De legala spelautomaterna innebär en betydande inkomstkälla för
            Svenska Spel och därmed staten samt för de krogar som har dem
            utplacerade. Samtidigt är automatspel alltså den spelform som
            skapar mest problem. Inkomsterna bör därför sättas i relation
            till att de problem som spelformen orsakar också genererar kostnader
            för samhället. Oavsett hur nettokalkylen ser ut anser vi en större
            översyn av automatspelslagen vara befogad. Denna översyn ska inte
            bara analysera dagsläget utan också förbehållslöst undersöka hur
            problemen ska kunna åtgärdas. Drastiska åtgärder, inklusive en
            avveckling av denna spelform, måste övervägas, då automatspel
            så uppenbart visat sig strida mot de socialpolitiska och spelpolitiska
            målen.
          </p>
          <p xml:id="i-DmQ3QeHwzwkSgAUq6bD3NP">
            Sverigedemokraternas uppfattning är att det finns anledning att
            se över hela spelautomatfrågan i ett brett perspektiv, inklusive
            frågan om huruvida spelformen ska tillåtas. Samtidigt bör det
            klarläggas hur samhället effektivare kan bekämpa de illegala automaterna.
          </p>
          <head xml:id="i-2oTaaWA71HpvgB1eFvcDdj" type="h2">
            Tillståndsgivning och tillsyn av spelmarknaden
          </head>
          <p xml:id="i-HaxRVPtzoegXB7xjCipsfn">
            I Riksrevisionens rapport om staten på spelmarknaden framhålls
            att dagens organisation inom spelområdet är för splittrad för
            att vara effektiv. Flera olika aktörer är utsedda till tillståndsmyndigheter
            och Riksrevisionens granskning slår fast att en följd av detta
            är olika utformning av tillstånd beroende på tillståndsgivande
            myndighet. Detta i sin tur bromsar en effektiv tillsyn.
          </p>
          <p xml:id="i-UDYMGaCrUWrtHZD7Fqy23u">
            Granskningen problematiserar också att de kriterier som används
            vid bedömning gällande förnyade tillstånd inte är tydligt formulerade.
            Detta skapar en osäkerhet för den som söker, förnyat eller nytt,
            tillstånd samtidigt som uppföljning försvåras när tydliga kriterier
            saknas. Därutöver lyfts problemet med att tillståndsvillkoren
            formuleras olika för olika aktörer och uppvisar brister i såväl
            kontinuitet och riskanalys. Följden av detta blir försvårade möjligheter
            att uppnå mål om en välfungerande, rättvis och ansvarstagande
            spelmarknad.
          </p>
          <p xml:id="i-A6gEHpH38qRMqhTemQu4X2">
            Sverigedemokraterna delar Riksrevisionens uppfattning att organisationen
            för tillståndsgivning och tillsyn behöver bättre samordning för
            att ge goda förutsättningar att reglera spelmarknaden med skyddshänsyn
            som främsta syfte.
          </p>
          <head xml:id="i-6ZV1CNdbc5pPg5mE9GX3Mv" type="h1">
            Åtgärder mot spelmissbruk
          </head>
          <p xml:id="i-Pn5pzH52VhY5wuTEMvpAMq">
            Det är Sverigedemokraternas mening att staten bör arbeta aktivt,
            mer än idag, för att motverka spelandets negativa konsekvenser.
            Spelmissbruket drabbar inte bara spelarna själva utan också deras
            anhöriga. Enligt Folkhälsoinstitutets rapport från 2011 beräknas
            mer än 76 000 barn bo i hushåll där det finns en problemspelare.
            En låg andel av problemspelarna söker självmant hjälp, och bland
            dem som vill ha hjälp är det många som upplever att de har svårt
            att få hjälp. Det är också stora regionala skillnader. På detta
            område finns fortfarande mycket att göra gällande såväl förebyggande
            arbete som forskning och behandling.
          </p>
          <head xml:id="i-2X6fWtWg3T6TECNgFEMAxv" type="h2">
            Tydliga krav på spelansvarsåtgärder
          </head>
          <p xml:id="i-NSJJk5pnyT8e5PVd53qBuP">
            Riksrevisionen riktar i sin rapport skarp kritik mot hur regeringens
            styrning av Svenska Spel fokuserar på kanaliserandet av spelare
            till bolaget samtidigt som spelansvarsåtgärder trängs undan. Enligt
            granskningen tar Svenska Spel inte tillräcklig hänsyn till risken
            för spelberoende. Detta exemplifieras bland annat med att endast
            en mindre del av produktutbudet omfattas av obligatoriska spelansvarsåtgärder,
            trots att forskningen visar att obligatoriska åtgärder där spelaren
            själv sätter sina gränser är mest verkningsfullt. Riksrevisionen
            lyfter en genomgående brist på såväl konkreta spelansvarsverktyg
            anpassade efter produktutbudet som ett medvetet spelansvarsperspektiv
            och -uppdrag inom bolagets utvecklingsarbete och beslutsfattande.
          </p>
          <p xml:id="i-G9pPLpsMNXvsQjunrg9nL">
            Även Sverigedemokraterna har noterat att satsningarna på styrning
            av spelare till den egna verksamheten tycks ha högre prioritet
            än att erbjuda produkter med välfungerande spelansvarsverktyg.
            Detta är oroande, och det gör dessutom motiven bakom spelmarknadens
            reglering ohållbara. Partiet förespråkar, vilket nämns ovan, en
            reglerad spelmarknad baserat på skyddshänsyn. Detta fordrar visserligen
            att spelarna håller sig borta från illegal verksamhet, men om
            den reglerade marknaden inte heller tar ett tydligt spelansvar
            blir regleringen overksam.
          </p>
          <p xml:id="i-UsXGBkMHh56KksU7p7t5MS">
            Sverigedemokraterna delar således Riksrevisionens bedömning om
            att regeringen bör vidta åtgärder för att komplettera lotterilagen
            med preciserade bestämmelser om spelansvarsåtgärder och marknadsföring
            som är anpassade till spelens farlighetsgrad.
          </p>
          <head xml:id="i-7WpYMf5SaQVDrMoA5nSRdS" type="h2">
            Tydliggjort huvudmannaskap för behandling av spelberoende
          </head>
          <p xml:id="i-Pv6udkgVvfLktvhkzFmwv9">
            Riksrevisionen har också granskat situationen gällande behandling
            av spelberoende. Av granskningen framkom att tillgång till behandling
            skiljer sig mellan olika delar av landet, vilket bland annat beror
            på att det är oklart vilket ansvar kommuner respektive landstingen
            har. Enligt Riksrevisionen beror detta på att det inte är klarlagt
            hur frågan om spelberoende ska definieras i förhållande till socialtjänstlagen
            respektive hälso- och sjukvårdslagen. Det finns således ett behov
            av att tydliggöra vilken huvudman som bär ansvaret för behandling
            av spelberoende.
          </p>
          <head xml:id="i-MBY5xdwZCwD3rCNjmqj6Gc" type="h2">
            Utökat stöd till behandling av spelberoende
          </head>
          <p xml:id="i-UH88ygw5uEMrLKLgPDkbwk">
            Utöver behovet av att tydliggöra var huvudansvaret för behandling
            av spelberoende vilar är det enligt Sverigedemokraterna angeläget
            att höja ambitionerna gällande nuvarande åtgärder för att motverka
            spelberoende och spelmissbruk, inte minst då Riksrevisionens granskning
            slår fast att överdrivet spelande förekommer i alla befolkningsgrupper,
            och dessutom ökar inom vissa grupper. Därför anser vi att det
            direkta stödet till åtgärder mot och behandling av spelmissbruk
            bör öka.
          </p>
          <head xml:id="i-Nx266uWgAYsoCyDLkjDN4z" type="h2">
            Forskning om spelmarknaden och spelberoende
          </head>
          <p xml:id="i-LRHZQsSxdBfggmQ6WXqRsY">
            Slutligen vill vi också lyfta det behov av ytterligare forskning
            om spelberoende och åtgärder för dess motverkande som presenteras
            i Riksrevisionens rapport. Det saknas idag evidensbaserad kunskap
            exempelvis runt spelansvarsverktyg, liksom det saknas vetenskapliga
            utvärderingar av desamma. Utan erforderlig kunskap om olika verktygs
            effekter bromsas såväl det direkta motverkandet av spelberoende
            idag som riktlinjer för framtagandet av nya, vidareutvecklade
            verktyg.
          </p>
          <p xml:id="i-6eWYCEbtrSnPntMSpTgNm3">
            Vi delar Riksrevisionens bedömning att de ökade kostnader som
            följer av ökat stöd till och uppdrag om evidensbaserad forskning
            på området över sikt ger samhällsekonomiska vinster i form av
            effektivare förebyggande åtgärder.
          </p>
        </div>
        <div xml:id="i-HhqcqQPx2FNuav7FVRy5NM" type="signatureBlock">
          <list xml:id="i-L1xHNCbHgEE31Ahbgqndo3">
            <item xml:id="i-CFx1dukvofducG3djBymM2" who="unknown" type="signature">
              Mattias Karlsson (SD)
            </item>
            <item xml:id="i-9Wv32oudj11BpGk3mQLChU" who="i-DF6yJMSNGfT6HwisDSi4qz" type="signature">
              Josef Fransson (SD)
            </item>
            <item xml:id="i-XvedgUd7zEvavzK43jnCyb" who="i-TJXJRG7PGZM8NUN9QQ1EdE" type="signature">
              Margareta Larsson (SD)
            </item>
            <item xml:id="i-V7NDXxWyguFoaCQVPMNcMj" who="i-9aV6a5JgMMU7racuNkrEgj" type="signature">
              Richard Jomshof (SD)
            </item>
          </list>
        </div>
      </div>
    </body>
  </text>
</TEI>
