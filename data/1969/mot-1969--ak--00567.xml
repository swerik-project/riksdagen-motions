<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1969--ak--00567">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1969/mot_1969__ak__567/mot_1969__ak__567-001.pdf"/>
      <fw xml:id="i-Rq6eQUGSS7rurHx6jP66Bk">
        14 Motion i Andra kammaren, nr 567 år 1969
      </fw>
      <div xml:id="i-D2m7rjZ7zSYZmAf397YfWJ" type="motHeader">
        <div xml:id="i-7c8u3oRNUeZNwMtBWvap5K" type="motTitle"/>
        <div xml:id="i-KcctudUettqE4sTnhCqDtY" type="motSubmissionInfo"/>
      </div>
      <div xml:id="i-XQYQh5ZqeFdgoRMJGMTXTF" type="motBody">
        <div xml:id="i-K7iGGdTkX1xQchaTrSKHFp">
          <p xml:id="i-R8nr1vyZxihHutEW43yQY2">
            Nr 567
          </p>
          <p xml:id="i-DDjs7DPWfwWK1GrVLrxUWc">
            Av fru Nilsson, om forskning vid Lunds universitet rörande attityd-
            påverkan genom film.
          </p>
          <p xml:id="i-R3TMSKZVfNeS4k5GvCJv1L">
            (Lika lydande med motion nr 472 i Första kammaren)
          </p>
          <p xml:id="i-6fhTzb7WUdyamsBYEVLcFf">
            Den aktionsgrupp mot användning av vanebildande gifter vilken
            sedan ett antal år är verksam i Kristianstads län har genom anslag
            från medicinal-socialstyrelsen och från länets landsting haft
            möjlighet att beställa viss grundforskning inom atti- tydbildningsområdet.
            Bakgrunden till projektet är det konstaterande som alla informationsgivare
            måste göra, nämligen att huvudparten av informationen inte går
            fram. Detta påstående gäller hur väl den än förmedlar sakinformation
            av sådan personlig konsekvens för mottagaren, att rent objektivt
            sett följden borde bli att denne ändrar sitt beteende i viss riktning.
            Det verkar som om mycket av det informationsmaterial som framställes
            i syfte att övertyga den enskilde om vikten av personlig beteendeändring
            i visst avse- ende tas emot på rätt sätt bara av den som redan
            tidigare är övertygad om rik- tigheten av upplysningsskriftens
            budskap. Studium av både propaganda- och infor- mationsmaterial
            som användes i skolorna och av ideella organisationers (t. ex.
            nykterhetsrörelsens) tidskrifter stärker denna misstanke. Den
            stämmer för övrigt tämligen väl med en iakttagelse som gjorts
            under den ovannämnda aktionsgruppens verksamhet i Kristianstads
            län, nämligen att de positiva effekter som kunnat kon- stateras
            av propagandainsatser inte är bundna till det informationsmaterial
            som ut- nyttjas — detta material må sedan vara neutralt eller
            propagandamässigt utfor- mat — utan i främsta rummet knutna till
            förhållanden som har att göra med be- grepp av typen föredöme,
            personlig känslobindning och personlig påverkan. Om så är fallet,
            kan man därav dra två slutsatser dels att våra ansträngningar
            inte kommer att ge resultat, eftersom vi inte har de personella
            resurser som behövs, dels att vi kanske satsar våra resurser,
            inte minst de ekonomiska, på fel sätt. Det man i sammanhanget
            främst efterlyser är systematiska försök att mäta resultatet av
            insatser som göres. En ringa begynnelse av dylik verksamhet har
            nu börjat re- dovisas av sociologiska institutionen i Lund. På
            ett mycket tidigt stadium av arbetet stod det klart att man inte
            bara hade be- hov av en kartering av den aktuella situationen
            utan även av en mätning av resul- taten. Rökfrågan erbjöd ett
            lämpligt undersökningsområde, dels därför att socio- logiska institutionen
            redan hade ett stort material rörande vuxnas rökbeteende,
          </p>
          <pb facs="riksdagen-motions-pdf/data/1969/mot_1969__ak__567/mot_1969__ak__567-002.pdf"/>
          <fw xml:id="i-URuG8KZyKLAunHmxeksZs5">
            Motion i Andra kammaren, nr 567 år 1969 15
          </fw>
          <p xml:id="i-FDx87bd1Xq7SjvHWtEwU7t">
            dels därför att själva företeelsen kan studeras i sitt initialskede
            i grundskolans mellanstadium. Undersökningens första del omfattade
            omkring 6 000 elever i årskurserna 5 och 6 samt hade till uppgift
            att kartlägga rökvanorna i det aktuella stadiet. Den följdes av
            en studie rörande omkring 1 600 elever i årskurserna 7 och 8.
            Ett av dessa båda undersökningars huvudsyften var att inhämta
            data kring ett an- tal faktorer som kunde tänkas ha samband med
            rökbeteendets utveckling. Som ett tredje led i undersökningen
            gjordes ett försök att mäta effekten på rök- beteendet av ökning
            av fritidsverksamheten i grupp kombinerad med viss påverkan. Den
            datamaskinella behandlingen av materialet har bekräftat försöksledarens,
            universitetslektor Arnold Mullaert, uppfattning att ett antal
            klart avgränsade fak- torer kan urskiljas i den attitydsmassa
            som konstituerar individens rökbeteende. I syfte att närmare kunna
            analysera dessa faktorer och eventuellt bedöma deras inbördes
            relationer och styrkeförhållanden utarbetades ett formulär för
            individual- intervjuer, i vilket även alkohol- och narkotikaspörsmål
            bl. a. behandlades. Frå- gorna grupperades i enlighet med resultaten
            av faktoranalyser, vilka företagits på det tidigare omnämnda undersökningsmaterialet.
            Själva intervjun genomfördes, såsom en fältarbetsvecka, under
            vilken 61 av in- stitutionens tvåbetygsstuderande individualintervjuade
            375 gymnasister i Kristian- stad och dessa gymnasisters mödrar.
            Det stora materialet från denna intervjuundersökning har nyligen
            databehandlats och synes enligt försöksledaren ge belägg för uppfattningen
            att vissa av faktorerna är mer väsentliga än de övriga för den
            aktuella attitydbildningen. Vid sociologiska institutionen i Lund
            pågår arbete med ett annat undersöknings- projekt av största intresse
            för de frågor som här berörts. Försöket gäller mätning av attitydförändring
            via film och syftar bl. a. till att undersöka om det är möjligt
            att åstadkomma exakt påverkan på vissa av de faktorer som konstituerar
            en be- stämd attityd och därmed förskjuta densamma. Enligt försöksledaren
            får de hittills uppnådda resultaten betraktas som lovande. Det
            förefaller som om dessa båda undersökningars resultat skulle peka
            hän mot någon form av teknik att komma förbi hindren för attityd-
            och beteendeförändring via information. Vet man beskaffenheten
            av de faktorer som konstituerar en viss attityd, bör det inte
            vara omöjligt att rent experimentellt skapa påverkansmedia vilka
            är adekvata i förhållande till den aktuella faktorn. Viss förberedande
            forskning inom detta om- råde pågår redan inom sociologiska institutionen
            i Lund, vilken dessutom fått i uppdrag av vissa organisationer
            (CFN, statens ungdomsråd) att företa testningar av vissa redan
            befintliga informationsfilmer med avseende på deras effekt i fråga
            om attitydpåverkan. I Lund pågår dessutom visst arbete i anslutning
            till under- visningen i litteraturhistoria, vilken avser studium
            av film som uttrycksmedium. Ledare för dessa båda filmforskningsgrupper
            är universitetslektor Arnold Mul- laert.
          </p>
          <p xml:id="i-LyBAHbUeKjjAJ7y38LMKc3">
            Med hänsyn till den betydelse filmen har som informations- och
            påverkansme-
          </p>
          <pb facs="riksdagen-motions-pdf/data/1969/mot_1969__ak__567/mot_1969__ak__567-003.pdf"/>
          <fw xml:id="i-77nG2EvJ2esa1VmwYEShVs">
            16 Motion i Andra kammaren, nr 567 år 1969
          </fw>
          <p xml:id="i-XfH5mstev3tH2GrvAXv7Yt">
            dium synes det angeläget att de problem som sammanhänger med
            möjligheten att behärska ifrågavarande medium uppmärksammas av
            samhället och inte bara av kommersiella intressen. Samhället bör
            ta reda på mer om de förhållanden och om- ständigheter som bestämmer
            informationens effekt. Eftersom visst grundläggande arbete redan
            utförts, förefaller det vara ur eko- nomisk synpunkt och med hänsyn
            till tidsfaktorn olämpligt att inte dra nytta av detsamma. En
            avsevärd teknisk utrustning finns dessutom redan tillgänglig för
            för- söksverksamheten vid sociologiska institutionen i Lund. Det
            synes rationellt att sammanföra de båda ovannämnda verksamhetsgrenarna
            till en enda arbetsenhet. Om så skedde skulle denna enhet kunna
            erhålla i uppdrag att utföra viss målinriktad grundforskning inom
            attitydpåverkansområdet, en upp- gift som synes vara av största
            vikt med hänsyn till vad ovan sagts om svårigheten att utvinna
            önskad effekt ur skilda informationsåtgärder från samhällets sida.
            Med hänsyn till det anförda hemställes, att riksdagen i skrivelse
            till Kungl. Maj:t måtte begära åtgär- der i syfte att vid universitetet
            i Lund organisera en arbetsenhet för forskning rörande attitydpåverkan
            genom film.
          </p>
          <p xml:id="i-8qWaEfh6RUi1EVaBrEnK3P" type="date">
            Stockholm den 28 januari 1969 Anna-Lisa Nilsson (cp)
          </p>
          <p xml:id="i-PmPoh9n4vpkhqzPGHxdK91">
            Tryckeribolaget Ivar Heggström AB : Stockholm 1969 690082
          </p>
        </div>
      </div>
    </body>
  </text>
</TEI>
