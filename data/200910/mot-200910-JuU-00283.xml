<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200910-JuU-00283">
  <teiHeader>
    <fileDesc>
      <titleStmt>
        <title>Granskningskommission om våldtäkter</title>
        <author corresp="i-34FRvyXQKUigF3Qr9AwKJe">av Bodil Ceballos m.fl. (mp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Granskningskommission om våldtäkter</title>
          <idno type="rdwebb">GX02Ju283</idno>
          <rs type="number">Ju283</rs>
          <orgName type="comitteeAbbreviation">JuU</orgName>
          <ref type="dokument_url_text">http://data.riksdagen.se/dokument/GX02Ju283/text</ref>
          <ref type="dokument_url_html">http://data.riksdagen.se/dokument/GX02Ju283</ref>
          <ref type="dokumentstatus_url_xml">http://data.riksdagen.se/dokumentstatus/GX02Ju283</ref>
          <ref type="doc">http://data.riksdagen.se/fil/B05B2D64-30E7-4BA8-BA44-A04194E5E542</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-34FRvyXQKUigF3Qr9AwKJe</idno>
            <name>Bodil Ceballos</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-7YbH6oTUwG4Qn94QEVE6as</idno>
            <name>Gunvor G Ericson</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-2EZPhWWR7yHztg3zN2aNvh</idno>
            <name>Peter Rådberg</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-NveWuxXPgFyYyCBkqP91vJ" type="signed"/>
        <correspContext corresp="i-NveWuxXPgFyYyCBkqP91vJ">
          <note type="signatory" corresp="i-34FRvyXQKUigF3Qr9AwKJe"/>
          <note type="signatory" corresp="i-7YbH6oTUwG4Qn94QEVE6as"/>
          <note type="signatory" corresp="i-2EZPhWWR7yHztg3zN2aNvh"/>
        </correspContext>
        <correspAction type="numbering" xml:id="i-2isAjjxngz9tKMnJhqWeJD">
          <date when="2009-10-05"/>
        </correspAction>
        <correspAction type="submission" xml:id="i-7FczRpVfM9f8BRFEbf9Yri">
          <date when="2009-10-01"/>
        </correspAction>
        <correspAction type="transfer" xml:id="i-DbTaQz6Mn59ZBqKsAmcDSv">
          <date when="2009-09-30"/>
        </correspAction>
        <correspAction type="assigned" xml:id="i-8GS6PNNL69pYvH8pGVQLKt"/>
        <correspContext corresp="i-8GS6PNNL69pYvH8pGVQLKt">
          <ref type="assignedTo">Justitieutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="motProposal" subtype="förslag">
          <head xml:id="i-UQkWxiTvEP9VNZxk59sv3m">
            Förslag till riksdagsbeslut
          </head>
          <p xml:id="i-JWxxhoAWzs8VVtXotYbKyX">
            Riksdagen tillkännager för regeringen som sin mening vad som
            anförs i motionen om att tillsätta en oberoende granskningskommission
            om våldtäkter.
          </p>
        </div>
        <div type="motContent">
          <head type="h1" xml:id="i-TehBxxEaaBozoEJHt8DyHG">
            Motivering
          </head>
          <p xml:id="i-LJTRg9TarmCfZFEizUTN47">
            Under år 2008 polisanmäldes över 5 400 våldtäkter i Sverige.
            Utslaget på årets dagar betyder det att närmare 15 våldtäkter
            och våldtäktsförsök anmäldes varje dag. Ungefär en fjärdedel av
            de polisanmälda våldtäkterna gäller barn under 15 år. Mörkertalet
            är dock mycket stort. Enligt den nationella trygghetsundersökningen
            2008 kan över 25 000 våldtäkter ha ägt rum i Sverige under år
            2007. Unga kvinnor mellan 16 och 24 år är särskilt utsatta för
            olika typer av sexualbrott.
          </p>
          <p xml:id="i-CCn3m1cmhoCbpr8Q6XjNqV">
            Under 2008 dömdes 262 personer för våldtäkt. Bara en liten andel
            av de våldtäkter som anmäls leder i slutändan till att åtal väcks.
            De flesta ärenden läggs istället ned i ett tidigt skede av utredningen,
            vanligtvis med motiveringen att brott inte kan styrkas. Våldtäkt
            är ett brott med särskilda bevissvårigheter. Att rättsväsendet
            förmår att effektivt utreda brotten och ställa gärningsmännen
            inför rätta ligger i såväl brottsoffrets som samhällets intresse.
            Brottsoffrets möjlighet att få rättvisa och upprättelse är i mycket
            stor utsträckning avhängig av förundersökningens kvalitet. Mot
            den bakgrunden ter det sig märkligt att så lite uppmärksamhet
            har ägnats åt att systematiskt analysera och identifiera brister
            och därmed skaffa underlag för konkreta förbättringar vad gäller
            den rättsliga hanteringen av våldtäkt i Sverige. Det är först
            under senare år som Rikspolisstyrelsen och Åklagarmyndigheten
            har genomfört två myndighetsgemensamma inspektioner av brottsutredningar
            avseende våldtäkt och grov våldtäkt där brottsoffret är över 15
            år.
          </p>
          <p xml:id="i-2znQYMJhig6uMeY4Z3MRwu">
            Ett omfattande forskningsprojekt, Den rättsliga hanteringen av
            övergrepp mot kvinnor och barn , finansierat av Brottsoffermyndigheten,
            har analyserat hur rättssystemet hanterar så kallat familjevåld
            och sexuella övergrepp. Forskarna har visat att utredningar av
            kvinnofridsbrott och sexuella övergrepp skiljer sig åt mellan
            Stockholms polismästardistrikt. I rapporten anges bland annat
            att utredningskvaliteten är mycket skiftande inom och mellan de
            olika polisdistrikten och åklagarkamrarna. Forskarna hävdar att
            särskilt utsatta offer, såsom tonårstjejer, kvinnor med olika
            typer av psykosociala problem och exempelvis kvinnor från Asien
            och forna Östeuropa i praktiken saknar rättsordningens skydd.
            Det är inte ovanligt att utredningen läggs ned utan att identifierade
            utpekade gärningsmän ens hörs. Förhören med den misstänkte är
            inte alltid tillräckligt ifrågasättande, man ställer få följdfrågor
            och den misstänkte konfronteras inte alltid med den målsägandes
            uppgifter. Man kan också behöva hålla flera förhör, vilket vanligtvis
            inte sker.
          </p>
          <p xml:id="i-J5zEZw8udcw87VNx1q9vop">
            Förra året kom också Brottsförebyggande rådet (Brå) med en kartläggning
            över polisens utredningar av våld mot kvinnor i nära relationer.
            Den visar att det finns stora skillnader mellan olika polismyndigheter
            vad gäller uppklarning och åtal. Brås slutsats landar i att ju
            mer systematiskt man arbetar med utredningarna, desto högre personuppklarning.
            Här identifieras också flera brister i utredningsarbetet samt
            vikten av att polisen motiverar kvinnan att medverka i utredningen.
            Dessvärre ingår inte våldtäkt i undersökningen utan enbart brott
            som rubriceras som misshandel. Mönstret är dock detsamma och stämmer
            överens med ovan nämnda forskning.
          </p>
          <p xml:id="i-8b6GTx68E92C9JXVTXMSAu">
            Ytterligare en rapport, finansierad av EU:s Daphneprogram, kom
            i april i år. I den har man jämfört elva europeiska länder avseende
            våldtäktsärenden. Det framkom att åtalsfrekvensen för våldtäkt
            i Sverige är bland den lägsta i Europa.
          </p>
          <p xml:id="i-W3zWRkkLU3qFro5XK7fvzW">
            Det tycks finnas enighet kring nödvändigheten av och möjligheten
            att ytterligare förbättra polisens och åklagarnas arbete vad gäller
            att utreda och lagföra våldtäkt och andra sexualbrott. Att kvaliteten
            i arbetet ytterligare stärks är ytterst betydelsefullt, både för
            brottsoffrens rätt till rättvisa och upprättelse, men också för
            allmänhetens tilltro till rättsväsendets förmåga att utreda, åtala
            och lagföra så allvarliga och integritetskränkande brott som våldtäkt.
            På sikt kan detta också leda till att anmälningsbenägenheten ökar.
          </p>
          <p xml:id="i-SPcMSnLhtD9v1fEzBZGg3j">
            Utbildningsinsatser kring bemötandefrågor inom rättsväsendet
            är centrala. Specialisering och nära samverkan mellan polis och
            åklagare är andra åtgärder som ofta anges som steg i rätt riktning.
            Vi anser dock att det behövs krafttag vad gäller granskning av
            själva verksamheten och menar att regeringen har ett ansvar att
            skarpare följa upp och säkerställa att kvaliteten i polisens och
            Åklagarmyndighetens utredningsarbete i våldtäktsärenden håller
            en enhetlig och hög nivå.
          </p>
          <p xml:id="i-PG91gJjcz6Yxhw3RMnG8Gj">
            Amnesty publicerade i september 2008 en rapport om våldtäkt i
            de nordiska länderna. I rapporten föreslår Amnesty att en oberoende
            granskningskommission inrättas med uppgift att systematiskt samla
            in information om samtliga utredningar rörande våldtäkt som läggs
            ned eller leder till beslut om att inte väcka åtal samt att analysera
            och rapportera om skälen härtill och bedöma utredningskvaliteten.
            Det är viktigt att identifiera och åskådliggöra brister som går
            att hänföra till själva utredningarna av våldtäktsbrott för att
            skapa ett uttömmande underlag för förbättringar. Granskningskommissionens
            arbete skulle innebära en möjlighet att göra omfattande och jämförande
            studier som kan ligga till grund för förslag om ytterligare åtgärder
            för att förbättra rättsväsendets hantering av våldtäktsärenden.
            Detta är också ett sätt att möjliggöra ett granskningssystem mellan
            olika polisdistrikt och åklagarkammare för att uppnå kvalitetshöjning
            och större överensstämmelse i arbetet mellan de olika polismyndigheterna,
            polisdistrikten och åklagarkamrarna. En systematisk granskning
            av alla nedlagda våldtäktsutredningar skulle innebära en ingående
            uppföljning för att säkerställa att såväl nya som tidigare vidtagna
            åtgärder verkligen fungerar. Vi anser att det är ett bra förslag
            som vi ställer oss bakom.
          </p>
          <p xml:id="i-4qeXmZKYKbb2NCuuJrv6ZH">
            Mot bakgrund av de omdebatterade domarna från Högsta domstolen
            som kom under sommaren 2009 kan en sådan granskningskommission
            ha en mycket viktig funktion att fylla. HD:s ordförande har i
            medierna velat tona ned den prejudicerande effekten av de två
            domarna från i somras och betonat att förundersökningar i våldtäktsärenden
            måste förbättras. I fallen som HD prövat hade polisen kunnat vidta
            ytterligare åtgärder för att säkra bevisning. Förbättrad kvalitet
            på utredningarna förutsätter dock att man systematiskt tar reda
            på vilka bristerna är, vilket är huvudsyftet med en granskningskommission.
          </p>
          <p xml:id="i-EtNL9uRdoVGqA1r9cKu62C">
            En annan viktig åtgärd är att ytterligare stärka och förbättra
            stödet till brottsoffren. Genom det nationella programmet för
            hälso- och sjukvårdens omhändertagande av offer för sexuella övergrepp
            som Nationellt centrum för kvinnofrid fått i uppdrag att genomföra,
            skapas förhoppningsvis bättre förutsättningar för ett professionellt
            bemötande och omhändertagande av sexualbrottsoffer inom hela hälso-
            och sjukvården. Förutsättningarna för enhetliga och rättssäkra
            rutiner vad gäller provtagning och dokumentation förbättras.
          </p>
          <p xml:id="i-6dwT5hcJCRFgx5QyvdnLYS">
            Den som utsatts för våldtäkt kan dock ofta vara i behov av långvarig
            professionell hjälp från exempelvis psykolog eller terapeut som
            har särskild och erforderlig kompetens på området. Det psykosociala
            stödet är också viktigt för motivationen att göra en polisanmälan
            och för att orka igenom en eventuell rättsprocess. Det finns endast
            ett fåtal specialiserade mottagningar i Sverige, däribland Akutmottagningen
            för våldtagna kvinnor vid Södersjukhuset i Stockholm och Kvinnofridsmottagningen
            vid Akademiska sjukhuset i Uppsala. Det finns skäl att i större
            städer inrätta särskilda specialenheter för personer som utsatts
            för sexualbrott för att därigenom ytterligare förbättra det medicinska
            och psykosociala stödet. Långsiktigt, professionellt psykosocialt
            stöd och rehabilitering, exempelvis i form av psykolog eller annan
            samtalshjälp, måste vara åtkomligt för alla som utsatts för sexualbrott,
            oavsett brottsoffrets privata ekonomi och oavsett om någon person
            dömts för brottet eller ej.
          </p>
        </div>
        <div type="motSignatures">
          <list>
            <item xml:id="i-GZf1WUrPy6W3t1F5XRDKuJ" who="i-34FRvyXQKUigF3Qr9AwKJe">
              Bodil Ceballos (mp)
            </item>
            <item xml:id="i-YRWzZ7uSXDvabJG1ba9w5Y" who="i-7YbH6oTUwG4Qn94QEVE6as">
              Gunvor G Ericson (mp)
            </item>
            <item xml:id="i-RSF7LoW4L3gcpcNGh3CTGU" who="i-2EZPhWWR7yHztg3zN2aNvh">
              Peter Rådberg (mp)
            </item>
          </list>
        </div>
      </div>
    </body>
  </text>
</TEI>
