<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-197677--00738">
  <teiHeader>
    <fileDesc>
      <titleStmt>
        <title>om viss försöksverksamhet på kulturområdet</title>
        <author>av herr Andersson i Lycksele m. fl.</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>om viss försöksverksamhet på kulturområdet</title>
          <idno type="rdwebb">G002738</idno>
          <rs type="number">738</rs>
          <ref type="dokument_url_text">http://data.riksdagen.se/dokument/G002738/text</ref>
          <ref type="dokument_url_html">http://data.riksdagen.se/dokument/G002738</ref>
          <ref type="dokumentstatus_url_xml">http://data.riksdagen.se/dokumentstatus/G002738</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-Xrj5P46hsif4EVQjEQc8eH</idno>
            <name>GEORG ANDERSSON</name>
            <state type="partyAffiliation" ref="Q105112">
              <desc>s</desc>
            </state>
          </person>
          <person gender="man">
            <idno>i-HuHfxcHmGPRFh1rsB9kpst</idno>
            <name>INGEMAR LEANDER</name>
            <state type="partyAffiliation" ref="Q105112">
              <desc>s</desc>
            </state>
          </person>
          <person gender="man">
            <idno>i-75iw9fVLnLtbGpLEsLFMc2</idno>
            <name>ÅKE GREEN</name>
            <state type="partyAffiliation" ref="Q105112">
              <desc>s</desc>
            </state>
          </person>
          <person gender="man">
            <idno>i-WWUa4KpgLZ1YFK2FJVEjqC</idno>
            <name>LENNART BLADH</name>
            <state type="partyAffiliation" ref="Q105112">
              <desc>s</desc>
            </state>
          </person>
          <person gender="man">
            <idno>i-YbgaAY79FADF32ty9BkkW</idno>
            <name>LARS-INGVAR SÖRENSON</name>
            <state type="partyAffiliation" ref="Q105112">
              <desc>s</desc>
            </state>
          </person>
          <person gender="man">
            <idno>i-XxSUJNBQZpQS5T2Uu3jzYP</idno>
            <name>HANS ALSÉN</name>
            <state type="partyAffiliation" ref="Q105112">
              <desc>s</desc>
            </state>
          </person>
          <person>
            <idno>r-0</idno>
            <name>CATARINA RÖNNLING</name>
            <state type="partyAffiliation" ref="Q105112">
              <desc>s</desc>
            </state>
          </person>
          <person gender="man">
            <idno>i-CAMVj9o4VjUkqFZqH7JTMp</idno>
            <name>HELGE KLÖVER</name>
            <state type="partyAffiliation" ref="Q105112">
              <desc>s</desc>
            </state>
          </person>
          <person gender="woman">
            <idno>i-6UrnZSyhA8En3ghbWrejVN</idno>
            <name>LENA ÖHRSVIK</name>
            <state type="partyAffiliation" ref="Q105112">
              <desc>s</desc>
            </state>
          </person>
          <person gender="man">
            <idno>i-NNg3rVUKuVF2eKT1NULEhB</idno>
            <name>BERTIL ZACHRISSON</name>
            <state type="partyAffiliation" ref="Q105112">
              <desc>s</desc>
            </state>
          </person>
          <person gender="man">
            <idno>i-A299eggckA8HS7jSxqrvbz</idno>
            <name>STURE PALM</name>
            <state type="partyAffiliation" ref="Q105112">
              <desc>s</desc>
            </state>
          </person>
          <person gender="woman">
            <idno>i-Vnn5vpqtDxBBqKV6r6rcqc</idno>
            <name>TYRA JOHANSSON</name>
            <state type="partyAffiliation" ref="Q105112">
              <desc>s</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-9GPCKqUx4i37FeBapfB2PH" type="signed"/>
        <correspContext corresp="i-9GPCKqUx4i37FeBapfB2PH">
          <note type="signatory" corresp="i-Xrj5P46hsif4EVQjEQc8eH"/>
          <note type="signatory" corresp="i-HuHfxcHmGPRFh1rsB9kpst"/>
          <note type="signatory" corresp="i-75iw9fVLnLtbGpLEsLFMc2"/>
          <note type="signatory" corresp="i-WWUa4KpgLZ1YFK2FJVEjqC"/>
          <note type="signatory" corresp="i-YbgaAY79FADF32ty9BkkW"/>
          <note type="signatory" corresp="i-XxSUJNBQZpQS5T2Uu3jzYP"/>
          <note type="signatory" corresp="r-0"/>
          <note type="signatory" corresp="i-CAMVj9o4VjUkqFZqH7JTMp"/>
          <note type="signatory" corresp="i-6UrnZSyhA8En3ghbWrejVN"/>
          <note type="signatory" corresp="i-NNg3rVUKuVF2eKT1NULEhB"/>
          <note type="signatory" corresp="i-A299eggckA8HS7jSxqrvbz"/>
          <note type="signatory" corresp="i-Vnn5vpqtDxBBqKV6r6rcqc"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/197677/mot_197677__738/mot_197677__738-001.pdf"/>
      <fw xml:id="i-CD5PiBATrQvb38Z28vDVhi">
        Motion 1976/77: 738
      </fw>
      <div xml:id="i-LrSPWyY1Jetsa2oQUGR8Po" type="motHeader">
        <div xml:id="i-3RdmHZLdLiZfi148sisVAA" type="motTitle"/>
        <div xml:id="i-SprVL3mGbPEvhC4x5RQRM9" type="motSubmissionInfo"/>
      </div>
      <div xml:id="i-Wzmn7bp3fGFM5oWcWQC2GB" type="motBody">
        <div xml:id="i-9FZgD4DjqBcFuP7Wwoiowx">
          <p xml:id="i-9WmTPcyBLj2PwV6JTqJEHq">
            av herr Andersson i Lycksele m. fl. om viss försöksverksamhet
            på kulturområdet
          </p>
          <p xml:id="i-45D6dRJAJSc9JDLru1CPH1">
            Landsorganisationen i Sverige (LO) och Arbetarnas bildningsförbund
            (ABF) anhöll i skrivelse till regeringen i augusti 1976 om medel
            för viss försöksverksamhet på kulturområdet, enligt bifogade förslag
            (Bilaga). Syftet med försöksverksamheten är att i former motsvarande
            det arbete som genomfördes av FÖVUX-kommittén stärka folkrörelsernas
            möjligheter att bland sina medlemmar och i de miljöer där dessa
            arbetar utveckla ett varierande och aktivt kulturliv. Försöksverksamheten
            skall främst inriktas på sådana grupper och miljöer som har sämre
            förutsättningar än andra att få del av samhällets kulturpolitiska
            insatser. Kulturverksamhet i anslutning till arbetslivet bör prioriteras.
            På längre sikt bör försöken vidgas till att om- fatta också bostadsområden
            och vårdinstitutioner. Dock bör redan från början särskilt utsatta
            grupper, t. ex. handikappade, ägnas särskild omtanke i för- söksverksamheten.
            I gällande riktlinjer för samhällets kulturpolitik är ett av delmålen
            att kulturverksamheten skall utformas med hänsyn till eftersatta
            gruppers er- farenheter och behov. Skillnader i kulturella villkor
            är alltjämt stora mellan olika befolkningsgrupper. Det är därför
            ett demokratiskt rättvisekrav att de som på grund av brister i
            sina arbetsförhållanden eller i sin sociala miljö är kulturellt
            eftersatta ges förutsättningar att tillvarata och utveckla sina
            möjligheter till skapande aktivitet. Försöken bör särskilt uppmärksamma
            åtgärder för att röja undan hinder för kulturellt arbete där betingelserna
            är särskilt ogynnsamma. Samarbete bör sökas med folkrörelserna
            och organisationer, t. ex. Riksteatern och Riks- utställningar.
            Försöksverksamheten bör undersöka vilka förhållanden som medverkar
            till att personer med kort och bristfällig grundutbildning och
            med svåra arbetsförhållanden inte deltar i kulturaktiviteter.
            Därvid bör åt- gärder som kan medverka till att undanröja hindren
            för ett deltagande prövas. Samråd med organisationer som Skådebanan,
            Konstfrämjandet, Litteratur- främjandet och studieförbunden, som
            har erfarenhet av uppsökande verk- samhet, är i detta sammanhang
            av stor vikt. I den mån Sveriges Utbild- ningsradio i sin programverksamhet
            kan stå till förfogande bör den möj- ligheten utnyttjas. Kulturarbetare
            och lokala kulturinstitutioner bör stimu- leras till att delta
            i försöken. Försöksverksamheten bör syfta till att göra kulturarbete
            och egen skapande aktivitet till en naturlig del av människans
            vardagsmiljö. En viktig del i försöksverksamheten är utbildningen
            av de personer som på arbetsplatser och i andra sammanhang skall
            ta ansvar för genomförandet
          </p>
          <pb facs="riksdagen-motions-pdf/data/197677/mot_197677__738/mot_197677__738-002.pdf"/>
          <fw xml:id="i-L2QpNFEELvCQN7zjDf65rC">
            Mot. 1976/77:738 6
          </fw>
          <p xml:id="i-4AFRzbVQQZGY1wdRcF4txj">
            av försöksverksamheten. Erfarenheterna från FÖVUX-kommitténs
            arbete visar på vikten av att de som organiserar och förmedlar
            aktiviteterna inom försöksverksamheten bör utses inom de grupper
            bland vilka de skall verka. Det kan innebära att särskilda utbildningsinsatser
            krävs för att göra dem förtrogna med samhällets kulturpolitiska
            mål och de resurser som står till förfogande. Det är också väsentligt
            att de får möjligheter till kontakter med kulturarbetare av olika
            slag för diskussion om försöksverksamhetens innehåll och metodik.
            Utbildningen skall också, som det heter i skrivelsen, ”göra organisatörer
            och kulturförmedlare kapabla att planera kulturaktiviteterna utifrån
            sina respektive organisationers grundvärderingar och mål och på
            ett naturligt sätt foga in dem i organisationens löpande verksamhet”.
            Försöksverksamheten bör i likhet med FÖVUX-försöket anordnas i
            ett tiotal kommuner med varierande struktur och befolkningsunderlag.
            En rikt- punkt bör vara att ca tio organisatörer kan medverka
            på varje försöksort. Utbildningen bör dimensioneras i anslutning
            till detta behov. Som ett led i försöksverksamheten bör resurser
            också ställas till förfogande för organisationsarbetet och för
            den uppsökande verksamheten på det lokala planet. I förekommande
            fall bör ersättning kunna utgå till organisatörerna för förlorad
            arbetsförtjänst, beräknad efter samma grunder som fackförbun-
            den tillämpar vid facklig utbildning. Kostnaderna har av LO och
            ABF i skrivelsen preliminärt beräknats till 1 110000 kronor. Förslaget
            har remitterats till statens kulturråd, som avser att i samråd
            med berörda parter utforma en plan för hur den försöksverksamhet
            som LO och ABF skisserar skulle kunna utformas mer i detalj. Kulturrådet
            ämnar också undersöka möjligheten för TCO och TBV att omfattas
            av försöket. Frågan om kulturrådet skall kunna spela en roll vid
            utvärderingen av för- söksverksamheten skall också behandlas.
            Det är enligt vår mening av stor vikt att den här föreslagna försöks-
            verksamheten kommer i gång omgående så att den kan samordnas med
            det kulturpolitiska reformarbetet i övrigt. För att göra detta
            möjligt bör riksdagen redan nu uttala sin anslutning till projektet.
            Vad vi här föreslagit bör av riksdagen ges regeringen till känna.
          </p>
          <pb facs="riksdagen-motions-pdf/data/197677/mot_197677__738/mot_197677__738-003.pdf"/>
          <fw xml:id="i-NAmEGipXBLCN3mtbhWcWUA">
            Mot. 1976/77:738
          </fw>
          <p xml:id="i-5Y1VKAvbtBTnfKY6i7itPb">
            Med hänvisning till vad som anförts hemställs 1. att riksdagen
            ger regeringen till känna vad i motionen anförts rörande en försöksverksamhet
            på kulturområdet, 2. att riksdagen hemställer att regeringen ur
            kommittéanslaget ställer erforderliga medel till förfogande för
            den föreslagna för-
          </p>
          <p xml:id="i-GevqYHVrbRqsmoFMhZyAZq">
            söksverksamheten.
          </p>
          <p xml:id="i-H3KboyKMD5ZkdryMawxZso" type="date">
            Stockholm den 24 januari 1977
          </p>
          <p xml:id="i-6iA5VtuMXoncLbE3KS12WF">
            GEORG ANDERSSON (s) i Lycksele
          </p>
          <p xml:id="i-mp1PiFAWFyauT6MAGz1L6">
            INGEMAR LEANDER (s) ÅKE GREEN (5) LENNART BLADH (s) LARS-INGVAR
            SÖRENSON (s) HANS ALSÉN (s)
          </p>
          <p xml:id="i-BmRhmhpabughbLL6eQZxZt">
            TYRA JOHANSSON (s) i Uddevalla
          </p>
          <p xml:id="i-RYiZTeUecWwoT7g4SYqVYD">
            CATARINA RÖNNUNG (s) HELGE KLÖVER (s) LENA ÖHRSVIK (s) BERTIL
            ZACHRISSON (s) STURE PALM (s)
          </p>
          <pb facs="riksdagen-motions-pdf/data/197677/mot_197677__738/mot_197677__738-004.pdf"/>
          <fw xml:id="i-WDeCJV1DDNHhwxFtLBMBGG">
            Mot. 1976/77:738 8
          </fw>
          <p xml:id="i-KKxF9B3EfMxhh1E7A4QzjZ">
            Bilaga
          </p>
          <p xml:id="i-BFJjn8a47fu1wCjsMogawX">
            LANDSORGANISATIONEN I SVERIGE - ARBETARNAS BILDNINGS- FÖRBUND
          </p>
          <p xml:id="i-4THmG5tw5A98SERaeWdxwn">
            Förslag till försöksverksamhet med kulturförmedlande och kulturaktive-
            rande insatser på arbetsplatser och i bostadsområden
          </p>
          <p xml:id="i-2GhJRsHrSjLtuG5GtwcC1F">
            1. Motiv
          </p>
          <p xml:id="i-X72rZaj2DnGQsxqfcRKTeJ">
            I propositionen om den statliga kulturpolitiken (1974:28) framhåller
            de- partementschefen att samhällets kulturpolitik skall ”ses som
            ett av flera instrument för att skapa ett samhälle som präglas
            av jämlikhet och som ger människor möjligheter till ett rikare
            liv”. Departementschefen anför vidare: De kulturpolitiska insatserna
            skall syfta till att göra de kulturella upp- levelserna tillgängliga
            för alla och också göra det möjligt för alla att få utlopp för
            sin inneboende skaparförmåga. Det är ett demokratiskt rättvisekrav
            att människor ges förutsättningar att ta till vara och utveckla
            sina möjligheter till skapande aktivitet.
          </p>
          <p xml:id="i-UzY2co4ta1h9XQK2ADTte8">
            I konsekvens med denna grunduppfattning framhålles i ett av delmålen
            för den statliga kulturpolitiken, att denna i ökad utsträckning
            skall utformas med hänsyn till eftersatta gruppers erfarenheter
            och behov. I propositionen understryks att det materiella välståndet
            och den sociala tryggheten för stora befolkningsgrupper inte har
            medfört att skillnaderna i kulturella villkor utjämnats i samma
            omfattning. En viktig förklaring härtill är de skillnader som
            alltjämt finns mellan olika grupper i fråga om ar- betsförhållanden,
            social miljö, utbildningsnivå och ekonomiska villkor.
          </p>
          <p xml:id="i-6Xqcv2sreuafmeDHMPJiHH">
            Kulturella aktiviteter är fortfarande i betydande utsträckning
            tillgängliga endast för en minoritet, som även i andra avseenden
            befinner sig i gynnad ställning, medan stora grupper är eller
            känner sig utestängda.
          </p>
          <p xml:id="i-9JnxHRvCHHLq7rsVoJkwDT">
            Departementschefen betonar i detta sammanhang folkrörelsernas
            roll i en kulturpolitik som syftar till att nå ut till de kulturellt
            eftersatta män- niskorna i samhället.
          </p>
          <p xml:id="i-4YdMZMXQQWB4hLdtqg1a5N">
            Det svenska organisationslivet har en stark lokal förankring
            och utgör i sig en decentraliserad kulturverksamhet som på ett
            naturligt sätt når ut till människor och möter dem i deras vardagsmiljöer.
          </p>
          <p xml:id="i-WrfPJooC9MBRWaBtDakqFy">
            Samhället bör ta till vara folkrörelsernas möjligheter att utveckla
            den lokala kulturverksamheten och kraftfullt stödja dem. Samhället
            har ingen anledning att driva en verksamhet som lika bra eller
            bättre sköts av en idéburen rörelse.
          </p>
          <pb facs="riksdagen-motions-pdf/data/197677/mot_197677__738/mot_197677__738-005.pdf"/>
          <fw xml:id="i-6mUco2Coos3qXy3tkTYRaY">
            Mot. 1976/77:738 9
          </fw>
          <p xml:id="i-GNKCpYymYYMdznQ9iQv7hu">
            Den nya statliga kulturpolitiken har i olika avseenden tagit
            konsekven- serna av denna markering av folkrörelsernas kulturpolitiska
            betydelse. Bi- dragen till kulturprogram i föreningslivet och
            till experiment och utveck- lingsarbete inom den amatörkulturella
            verksamheten utgör tillsammans med bidraget till studiecirkelverksamheten
            betydelsefulla satsningar på en folk- rörelseförankrad, jämlikhetsfrämjande
            kulturverksamhet. Det finns emellertid ett led i detta arbete
            som ännu inte rönt tillräcklig uppmärksamhet i den statliga kulturpolitiken,
            och som i en systematisk upprustning av folkrörelsernas kulturarbete
            får en allt större betydelse både för bredden och kvaliteten i
            verksamheten: det praktiska och pedagogiska arbetet i det lokala
            organisationsledet. I den vuxenutbildning, som bedrivs av studieförbunden
            och dess med- lemsorganisationer, är det i dag närmast en självklarhet
            att det skall finnas studieorganisatörer, studieombud och andra
            medarbetare som skall svara för den fortlöpande studieverksamheten
            inom sina organisationer, på sina arbetsplatser osv. Det är också
            självklart att de skall ha en för sina uppgifter väl avpassad
            utbildning samt att de även i övrigt skall beredas förutsättningar
            att utföra sitt arbete på ett effektivt och framgångsrikt sätt.
            FÖVUX-kommittén har genom sin försöksverksamhet konkret och prak-
            tiskt visat vad studieorganisatoriska och uppsökande insatser
            betyder för möjligheterna att nå ut till de stora grupperna av
            kortutbildade vuxna och intressera dem för vuxenutbildning. Behovet
            av motsvarande insatser på det allmänkulturella området är gi-
            vetvis inte mindre. Tvärtom måste man utgå från att de personer,
            som på det lokala planet skall stimulera fram ett kulturintresse
            bland kulturellt missgynnade människor, ställs inför större svårigheter
            och problem än vad studieorganisatörerna i allmänhet gör. Den
            allmänkulturella verksamheten kan och bör vara mera varierande
            än studieverksamheten, både till innehåll och form; det är en
            verksamhet som man har mindre erfarenhet av, och det finns ofta
            också ett främlingsskap — ett visst motstånd mot detta slag av
            verksamhet, både hos organisationsledningarna och bland organisatio-
            nernas medlemmar. Mot denna bakgrund synes det nu ytterst angeläget
            att snabbt få igång ett systematiskt försöks-och utvecklingsarbete
            på kulturområdet motsva- rande det som genomfördes av FÖVUX-kommittén.
          </p>
          <p xml:id="i-JEd5g7RZ1Mdj71MMe6dLSf">
            2. Syfte
          </p>
          <p xml:id="i-PEQzniwoMnb1zY58dhWbZa">
            Syftet med försöksverksamheten är att stärka och förbättra folkrörelse-
            organisationernas möjligheter att bland sina medlemmar och i de
            miljöer där dessa arbetar och verkar utveckla ett varierande och
            aktivt kulturliv. Försöksverksamheten skall främst inriktas på
            sådana grupper och miljöer, som har sämre förutsättningar än andra
            att få del av samhällets kultur- politiska insatser.
          </p>
          <pb facs="riksdagen-motions-pdf/data/197677/mot_197677__738/mot_197677__738-006.pdf"/>
          <fw xml:id="i-Fz8D65ajsihcS6Vt5BXYtt">
            Mot. 1976/77:738 10
          </fw>
          <p xml:id="i-6dD5ui5us9ztYSTqQRBAQz">
            Det säger sig självt att kulturverksamhet i anslutning till arbetslivet
            och arbetsplatserna måste tillmätas särskild betydelse i detta
            sammanhang. Den- na verksamhet bör också ges hög prioritet i försöksarbetet.
            På något längre sikt bör försöken vidgas till att också omfatta
            bostadsområden, vårdinsti- tutioner och organisationer. Resurssvaga
            grupper, t. ex. invandrare och han- dikappade skall ägnas särskild
            omtanke i detta arbete. Det innebär att försöksarbetet inte får
            begränsas till arbetsplatser och bo- stadsområden där förutsättningarna
            för kulturell verksamhet bedöms som speciellt goda — där det exempelvis
            är möjligt att omedelbart knyta intres- serade och kunniga medarbetare
            till verksamheten, där det finns lämpliga lokaler och där kulturklimatet
            i övrigt är gynnsamt. Försöksverksamheten bör tvärtom inriktas
            på miljöer med varierande förutsättning och därvid särskilt uppmärksamma
            vilka åtgärder som måste vidtagas för att undanröja hinder och
            svårigheter för kulturellt arbete där betingelserna för sådan
            verk- samhet måste anses vara ogynnsamma. Försökan bör alltså
            syfta till att angripa såväl ekonomiska som praktiska pedagogiska
            och psykologiska pro- blem. I försöksarbetet skall givetvis alla
            de möjligheter utnyttjas, som i dag står till buds för kulturaktiviteter
            inom folkrörelserna. Bidrag till kultur- program i föreningslivet
            och till experiment och utvecklingsarbete i den amatörkulturella
            verksamheten kommer att spela en viktig roll i samman- hanget.
            Det samma gäller de möjligheter som Konstfrämjandet och Skå- debanan
            erbjuder. Vidare bör undersökas i vilken utsträckning Riksteatern,
            Riksutställningar, Rikskonserter och Regionmusiken kan medverka.
            Samarbete bör också sökas med regionala och lokala kulturinstitutioner
            — teatrar, museer, konsthallar, konsertinstitutioner etc. — och
            med kultur- arbetare, både grupper och enskilda. En uppgift som
            snabbt kommer att få en växande betydelse i detta sam- manhang
            och som måste tillmätas särskild vikt är litteraturspridningen.
            Det gäller såväl det nya massmarknadsförlaget som de enskilda
            förlagens utgivning av billiga böcker. Det gäller givetvis också
            utbyggnaden av ar- betsplatsbibliotek och andra former för samarbetet
            med folkbiblioteken. Särskild uppmärksamhet bör ägnas åt att försöka
            stimulera fram en ama- törkulturell verksamhet i direkt anslutning
            till arbetsplatser, föreningar och bostadsområden. Den amatörverksamhet
            som studieförbunden i dag be- driver, har i huvudsak en allmän
            karaktär. Deltagarna rekryteras genom en allmän utåtriktad information,
            och det är mindre vanligt att verksamheten anordnas i samverkan
            t. ex. med en facklig organisation, en bostadsorga- nisation eller
            någon annan intressegrupp. Det betyder att denna typ av verk-
            samhet har svårt för att nå ut till människor utanför kretsen
            av dem, som redan är intresserade av amatörkulturell verksamhet.
            Försöksarbetet bör syfta till att göra amatörverksamhet av olika
            slag till en naturlig aktivitetsform i människornas vardagsmiljö
            och föreningsliv.
          </p>
          <pb facs="riksdagen-motions-pdf/data/197677/mot_197677__738/mot_197677__738-007.pdf"/>
          <fw xml:id="i-4hMkkMa3N2mJeJsqNQXdtC">
            Mot. 1976/77:738 I
          </fw>
          <p xml:id="i-TLrEPr2okBzZTkMd5r8i1t">
            Försöksverksamheten bör också försöka klarlägga vad tillgången
            på lämp- liga lokaler och lokalernas belägenhet betyder för möjligheterna
            att utveckla ett varierande kulturliv i anslutning till människornas
            arbetsplatser och bo- städer.
          </p>
          <p xml:id="i-JKBAi22LFni8vbmZ7UHwJN">
            3. Försöksverksamhetens inriktning
          </p>
          <p xml:id="i-JwnGCjsouybkadmonud1LC">
            Som redan påpekats bör försöksverksamheten syfta till att utveckla
            och förbättra de organisatoriska och pedagogiska förutsättningarna
            för ett lokalt, i människornas vardagsmiljö förankrat kulturarbete.
            I huvudsak torde ar- betet komma att inriktas på tre typer av
            aktiviteter, nämligen ...
          </p>
          <p xml:id="i-6GE1hjDb7iQcXS4QgcQE2X">
            1. amatörverksamhet, som dels kan bedrivas i traditionella former
            — t. ex. som studiecirklar i sång, musik, konst/konsthantverk
            och amatörteater — dels utvecklas i nya former anpassade till
            deltagarnas intressen, arbete och vardagssituation,
          </p>
          <p xml:id="i-Ju3JRnbvrdETEDEvU7komM">
            2. kulturarrangemang i samverkan med kulturarbetare och kulturinstitutio-
            ner och -organisationer,
          </p>
          <p xml:id="i-3sV6uXepnZdXMP1Jz7wt5H">
            3. litteraturspridning och läsfrämjande verksamheter genom arbetsplatsbiblio-
            tek och andra former av samverkan med kommunbiblioteken samt för-
            säljning av billiga böcker såväl från massmarknadsförlaget som
            från de en- skilda förlagens utgivning.
          </p>
          <p xml:id="i-BRtLfGW34egoak9G5zkD3Z">
            I det praktiska arbetet kommer givetvis aktiviteter från dessa
            tre grupper att samordnas och samverka. Med detta avses emellertid
            inte att försöksarbetet skall mynna ut i or- ganisatoriska standardmodeller.
            Förutsättningarna för denna typ av kul- turverksamhet är alltför
            skiftande för att den skall kunna pressas in i generella mönster.
            De organisatoriska formerna måste i varje särskilt fall kunna
            ut- vecklas efter sina speciella förutsättningar. Tyngdpunkten
            i försöksverksamheten måste därft
          </p>
          <p xml:id="i-FJ4U8ePHkEZA8Jh7v9ywmC">
            läggas på utbildningen av de personer som på arbetsplatser och
            institutioner, i bostadsområden och organisationer skall ta det
            direkta ansvaret för att kulturverksamheten kommer till stånd
            och kan utvecklas.
          </p>
          <p xml:id="i-N7uwvQZnBZwmvmdT9CxZrR">
            Kulturorganisatörer och kulturförmedlare bör så lång möjligt
            utses inom de grupper av människor bland vilka de skall verka.
            De bör vara väl bekanta med den miljö där arbetet skall bedrivas
            och de bör ha goda kontakter med och förtroende hos de människor
            de skall vända sig till. Det innebär emellertid att de ofta har
            begränsade kunskaper om och erfarenheter av kulturpolitik och
            av kulturlivets organisation och verksamhetsformer. Utbildningen
            bör ge grundläggande kunskaper om samhällets kulturpo- litiska
            mål och om de resurser och möjligheter som står till förfogande
            för ett folkrörelseförankrat kulturarbete. Den bör också göra
            deltagarna för- trogna med olika kulturgenrer och ge dem tillfälle
            till kontakter och samtal
          </p>
          <pb facs="riksdagen-motions-pdf/data/197677/mot_197677__738/mot_197677__738-008.pdf"/>
          <fw xml:id="i-5epVmR5CQxxnzgnRzqqFFP">
            Mot. 1976/77:738 12
          </fw>
          <p xml:id="i-711Nwrf4PkEbbhDpiNG5Rv">
            med kulturarbetare — författare, bildkonstnärer, skådespelare,
            personal vid kulturinstitutioner osv. Tyngdpunkten i utbildningen
            måste med all sannolikhet läggas på det prak- tiska och pedagogiska
            arbetet, som organisatörer och kulturförmedlare skall utföra på
            det lokala planet. Det gäller där för dem att dels kunna välja
            ut, organisera och presentera kulturaktiviteter på ett sådant
            sätt att deltagarna upplever dem som meningsfulla och stimulerande,
            dels se till att arran- gemangen genomförs så att de kommer till
            sin fulla rätt och uppfyller de krav som medverkande kulturarbetare
            anser att de måste ställa för att kunna utföra ett arbete som
            de själva känner sig tillfreds med. Utbildningen skall också göra
            organisatörer och kulturförmedlare kapabla att planera kulturaktiviteterna
            utifrån sina respektive organisationers grund- värderingar och
            mål och på ett naturligt sätt foga in dem i organisationens löpande
            verksamhet. Under försöksarbetet bör utbildningen ges formen av
            två eller tre vecko- långa internatkurser varvade med praktiskt
            arbete på hemorten. I försöksarbetet skall givetvis också ingå
            en systematisk utvärdering och dokumentation.
          </p>
          <p xml:id="i-8xPJ3NgUSTwxq3T2VGitH">
            4. Kostnader
          </p>
          <p xml:id="i-7apyLuLtZADsys9n4PCC3k">
            Försöksverksamheten bör, för att kunna ge ett bra erfarenhetsunderlag,
            anordnas i ett tiotal kommuner med varierande struktur och befolknings-
            underlag. I varje kommun bör det finnas i genomsnitt tio organisatörer/kul-
            turförmedlare som medverkar i försöksarbetet. Totalt är det alltså
            100 per- soner som skall utbildas. Varje deltagare bör ges möjlighet
            att delta i tre veckokurser, vilket innebär att högst 12 veckokurser
            skall genomföras. Till detta kommer kostnader för förlorad arbetsförtjänst,
            här beräknade efter de grunder som LO och fackförbunden tillämpar
            vid facklig utbildning. I projektet bör resurser också ställas
            till förfogande för det organisatoriska och uppsökande arbetet
            på det lokala planet. Organisatörer och kulturför- medlare kan
            behöva ta ledigt från arbetet för uppgifter som de inte kan klara
            på sin fritid. Ett belopp motsvarande ersättning för en veckas
            in- komstbortfall för var och en av de 100 medverkande kulturförmedlarna
            bör därför ställas till förfogande. För projektledning och utvärdering
            beräknas kostnaderna till sammanlagt 400 000 kronor. Slutligen
            bör också ett belopp av 100 000 kronor ställas till förfogande
            för sådana kostnader som inte kan täckas in av nu utgående bidrag.
            I övrigt skall verksamheten finansieras av de bidrag som regelmässigt
            utgår från stat, landsting och kommuner.
          </p>
          <pb facs="riksdagen-motions-pdf/data/197677/mot_197677__738/mot_197677__738-009.pdf"/>
          <fw xml:id="i-MdPZyrsTqukrgEB1914B4z">
            Mot. 1976/77:738 13
          </fw>
          <p xml:id="i-LDBW8fcTZWVcxnD7Njddsj">
            Nedanstående kostnadssammanställning får betraktas som preliminär,
            men torde tämligen väl svara mot behovet för det skisserade projektet.
            Kostnaderna är beräknade för verksamheten under ett budgetår.
          </p>
          <p xml:id="i-Pm5NH9PsHx8pfm3Es1bCpx">
            1. Kursverksamhet (12 veckokurser å 30 000 kronor) 360 000:-
            2. Förlorad arbetsförtjänst (100 deltagare å 425:-/vecka x 3 veckor)
            130 000:- 3. Organisatoriskt och uppsökande arbete 120 000:- 4.
            Projektledning 200 000:- 5. Utvärdering 200 000:- 6. Kompletterande
            insatser 100 000:-
          </p>
          <p xml:id="i-DNcvD9KY6jxA38A7QSc1ok">
            Summa kronor 1110 000:-
          </p>
        </div>
      </div>
    </body>
  </text>
</TEI>
