<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200405-MJU-00503">
  <teiHeader>
    <fileDesc>
      <titleStmt>
        <title>Jakt och viltvård</title>
        <author corresp="i-GjgyninALCjktLtfUxc8Qh">av Björn von der Esch m.fl. (kd)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Jakt och viltvård</title>
          <idno type="rdwebb">GS02MJ503</idno>
          <rs type="number">MJ503</rs>
          <orgName type="comitteeAbbreviation">MJU</orgName>
          <ref type="dokument_url_text">http://data.riksdagen.se/dokument/GS02MJ503/text</ref>
          <ref type="dokument_url_html">http://data.riksdagen.se/dokument/GS02MJ503</ref>
          <ref type="dokumentstatus_url_xml">http://data.riksdagen.se/dokumentstatus/GS02MJ503</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-GjgyninALCjktLtfUxc8Qh</idno>
            <name>Björn von der Esch</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="man">
            <idno>i-CYXB5gc8UwhvnW3jqhdnoq</idno>
            <name>Sven Gunnar Persson</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="man">
            <idno>i-JuBXXY8rg7e17ax8wgpWHG</idno>
            <name>Dan Kihlström</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="woman">
            <idno>i-Ha5uZXGHudhTidCuW8UjXN</idno>
            <name>Ragnwi Marcelind</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="man">
            <idno>i-PsSysCdjrkuVBAo163T4KM</idno>
            <name>Johnny Gylling</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="man">
            <idno>i-KGqrEB2Pzg8goYxy9CcDhd</idno>
            <name>Lars Gustafsson</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="man">
            <idno>i-4BTx6VbUNJDqLqfkYqjnsE</idno>
            <name>Tuve Skånberg</name>
            <state type="partyAffiliation" ref="Q213654">
              <desc>KD</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-Wj8VmhgaaBBwbNcpzZdSKx" type="signed"/>
        <correspContext corresp="i-Wj8VmhgaaBBwbNcpzZdSKx">
          <note type="signatory" corresp="i-GjgyninALCjktLtfUxc8Qh"/>
          <note type="signatory" corresp="i-CYXB5gc8UwhvnW3jqhdnoq"/>
          <note type="signatory" corresp="i-JuBXXY8rg7e17ax8wgpWHG"/>
          <note type="signatory" corresp="i-Ha5uZXGHudhTidCuW8UjXN"/>
          <note type="signatory" corresp="i-PsSysCdjrkuVBAo163T4KM"/>
          <note type="signatory" corresp="i-KGqrEB2Pzg8goYxy9CcDhd"/>
          <note type="signatory" corresp="i-4BTx6VbUNJDqLqfkYqjnsE"/>
        </correspContext>
        <correspAction xml:id="i-GdQExKkfLSbJNxNLxsKnDc" type="referral">
          <date when="2004-10-14"/>
        </correspAction>
        <correspAction xml:id="i-QFGhhXqBPbJJKHekhRg4C2" type="dismissal">
          <date when="2004-10-14"/>
        </correspAction>
        <correspAction xml:id="i-FCezkp1LERX8SVwk94QLDh" type="submission">
          <date when="2004-10-05"/>
        </correspAction>
        <correspAction xml:id="i-2jsb1hNF4VDdBrUZxKCRHT" type="assigned"/>
        <correspContext corresp="i-2jsb1hNF4VDdBrUZxKCRHT">
          <ref type="assignedTo">Miljö- och jordbruksutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200405/mot_200405_MJ_503/mot_200405_MJ_503-0001.pdf"/>
      <pb facs="riksdagen-motions-pdf/data/200405/mot_200405_MJ_503/mot_200405_MJ_503-0001.pdf"/>
      <div xml:id="i-Uv87aD8QMgbpsV1qU1AWsN" type="motHeader">
        <div xml:id="i-6TP7chRcppJConQuTe3HAU" type="motTitle"/>
        <div xml:id="i-LW2czX8Je5SsrS45k373MK" type="motSubmissionInfo"/>
      </div>
      <div xml:id="i-NmJcv1r2CVKMYZS1WvRGxa" type="motBody">
        <div xml:id="i-Y3AdY5Bk3See7wTjjgQaEr">
          <p xml:id="i-WvzaYBGYfXzgsKZj6GK9w">
            2004/05 mnr: MJ503 pnr: kd424
          </p>
          <p xml:id="i-Q5Qok8jZXfn1yvY3sVGEHk">
            Motion till riksdagen 2004/05:MJ503
          </p>
          <p xml:id="i-F3Cq11MZBekHcTzARw5QZf">
            av Björn von der Esch m.fl. (kd)
          </p>
          <p xml:id="i-JCCBg4xQ7ZJttFrb6T8JzP">
            Jakt och viltvård
          </p>
          <p xml:id="i-EhQZUaist3aKoPrX1DSNJo">
            Motionen delad mellan flera utskott
          </p>
          <p xml:id="i-KuBhghCVttwe51kapA5Prd">
            1 Innehållsförteckning
          </p>
          <p xml:id="i-VzeoavvwQMvAG4dKgDVpRd">
            Innehållsförteckning... Förslag till riksdagsbeslut..
          </p>
          <p xml:id="i-2nQnv6jLhdVW9MVPQgUVxb">
            BWNH jz Mm &amp; = 3 ga
          </p>
          <p xml:id="i-TPTTfPY4trYA8VXcLRPdkh">
            4.1 Förvaltningen av älgstammen. 4.2 - Dubbelregistrering av
            älgjaktsrätten. Fågeljakt..............
          </p>
          <p xml:id="i-17Eoyeri7jH2hDz4bM4rPb">
            5.3 Jakt på uppfödd fågel... 5.4 Jakt på morkulla. 6 Rovdjursjakt.
            6.1 Skyddsjakt... 6.2 Jakt på varg. 6.3 Jakt på lodjur.. 6.4 Jakt
            på björn... 7 Eftersök av trafikskadat vilt.. 8 Jaktetik. 8.1
            Kompetent jakt 8.2 - Hänsynsfull och hållbar jakt. 8.3 Användningen
            av blyad jaktammunition. 9 Rätten att ej ingå i viltvårdsområde.
          </p>
          <pb facs="riksdagen-motions-pdf/data/200405/mot_200405_MJ_503/mot_200405_MJ_503-0002.pdf"/>
          <p xml:id="i-C1eMH9yetAbNUJBZ4ZF19n">
            2004/05:MJ503
          </p>
          <p xml:id="i-BbSp5i2vJUkxZmzrtA7jSZ">
            2 Förslag till riksdagsbeslut
          </p>
          <p xml:id="i-K7hP2s9RmaCNxyoGRErUSu">
            Riksdagen tillkännager för regeringen som sin mening vad i motionen
            anförs om viltbroar över trafikleder.1 Riksdagen tillkännager
            för regeringen som sin mening vad i motionen anförs om en ny förvaltning
            av älgstammen. Riksdagen tillkännager för regeringen som sin mening
            att skarvbeståndet bör regleras genom traditionell viltförvaltning
            utifrån jaktetiska principer och med tydliga regler i form av
            tider och andra villkor. Riksdagen tillkännager för regeringen
            som sin mening vad i motionen anförs om skyddsjakt i samband med
            rovdjursangrepp. Riksdagen begär att regeringen lägger fram förslag
            till ändring av 28 8 jaktförordningen så att det tydliggörs att
            en tamdjursägare har rätt att försvara sina djur mot angrepp från
            varg enligt vad i motionen anförs. Riksdagen begär att regeringen
            lägger fram förslag till ändring av 27 8 jaktförordningen så att
            Naturvårdsverket får föreskriva att beslut om jakt på varg får
            meddelas av länsstyrelsen i län med fasta stammar av varg enligt
            vad i motionen anförs. Riksdagen tillkännager för regeringen som
            sin mening att länsstyrelsen bör ges rätt att besluta om jakt
            på lodjur i de län där arten är rikligt förekommande.
          </p>
          <pb facs="riksdagen-motions-pdf/data/200405/mot_200405_MJ_503/mot_200405_MJ_503-0003.pdf"/>
          <p xml:id="i-Bdzf4q8YFD5vgJyRrLHJh8">
            "Yrkande 1 hänvisat till TU.
          </p>
          <p xml:id="i-M4fgdhYEQvEMeYorRzgg52">
            3 Inledning
          </p>
          <p xml:id="i-7Wmkx79TSsF4af6nQKGAXo">
            Eftersom riksdagen ej hunnit behandla ämnet jakt och viltvård
            under föregående riksmöte finns ett antal kristdemokratiska yrkanden
            från förra årets allmänna motionstid som riksdagen ännu inte tagit
            ställning till. De flesta av dessa yrkanden upprepas inte här.
            Vad Kristdemokraterna anser i dessa frågor framgår av texten i
            denna motion.
          </p>
          <p xml:id="i-F896SL72LyGszwcfNLCSj2">
            4 Älgjakt
          </p>
          <p xml:id="i-MUPw35jkNWc1GsFuGf8C9E">
            4.1 Förvaltningen av älgstammen
          </p>
          <p xml:id="i-M8881didyP45FXr6bfBTBf">
            Tillståndet i den svenska älgstammen är inte tillfredsställande.
            Låg medelålder hos tjurarna och oacceptabel könsfördelning kännetecknar
            älgstammen i stora delar av landet. Slaktvikten på vuxna älgar
            minskar, även fruktsamheten tycks minska. En av orsakerna till
            problemen kan vara att älgjakt bedrivs under brunsten. En annan
            förklaring är att populationen bitvis är för tät. Begynnande inavel
            till följd av stängsel utmed stora trafikleder är en annan förklaring
            som framkastats. Kristdemokraterna menar att älgförvaltningen
            bör inkludera möjligheterna att i Sverige bygga viltbroar över
            trafikleder på samma sätt som man gjort i Tyskland och Kanada.
            I september år 2004 presenterade jägarnas och skogsägarnas organisationer
            ett gemensamt förslag till nytt älgförvaltningssystem. Kristdemokraterna,
            som utgår från subsidiaritetsprincipen, är positiva till ett ökat
            ansvarstagande från de parter som är närmast berörda av jakten
            och viltvården. Regeringen bör behandla organisationernas gemensamma
            förslag i positiv anda. Genom ett brett samarbete mellan olika
            intressenter kan älgstammen förvaltas utifrån en avvägning av
            olika faktorer som ekologi, skogsbruk, jakt och rekreation.
          </p>
          <p xml:id="i-VDjVQT2hunnTY5CBtm76pU">
            4.2 Dubbelregistrering av älgjaktsrätten
          </p>
          <p xml:id="i-QEwSPUGg1FgX21xNWtLMjZ">
            Samebyarna äger rätt att inom ramen för renskötselrätten jaga
            och fiska. Detta gäller också licensjakt på älg, både på statens
            mark och på privat mark. Denna s.k. dubbelregistrering är i lagens
            mening i sin ordning, även om tolkningen inte accepteras av alla.
            Dubbelregistreringen innebär en källa till konflikter mellan ortsbojaktlag
            och samebyns jägare. Den dubbla jakträtten innebär en ökad olycksrisk
            under jakten då skilda jaktlag ovetande om varandra kan
          </p>
          <p xml:id="i-Tag6wDr4eF3WrFiGhgthgh">
            2004/05:MJ503
          </p>
          <pb facs="riksdagen-motions-pdf/data/200405/mot_200405_MJ_503/mot_200405_MJ_503-0004.pdf"/>
          <p xml:id="i-U1KGyjRoyjSLXhHtacaR6T">
            2004/05:MJ503
          </p>
          <p xml:id="i-5qHfu348jmen7kLPKsNvjV">
            komma att jaga på samma mark. Jakten reser också frågan om markägares
            rätt till egen mark. Det finns goda skäl att undanröja denna källa
            till konflikt. Staten måste ta sitt ansvar i denna fråga och undanröja
            möjligheten till dubbelregistrering. I de fall där anspråk på
            kompensation framförs har staten att i görligaste mån finna lösningar
            för detta. Detta bör ges regeringen till känna.
          </p>
          <p xml:id="i-Tbc1DNn6SuADCoSqubPRRp">
            5 Fågeljakt
          </p>
          <p xml:id="i-65SGmxmkfWFbKnGGmA6ibk">
            5.1 Jakt på skarv
          </p>
          <p xml:id="i-JmYyNu6vqZFFK5NuCzd2yC">
            Den allmänna jakttiden på skarv avskaffades fr.o.m. den 15 juni
            1995 till följd av en ändring i jaktförordningen (1987:905). Förändringen
            genomfördes för att anpassa svenska regler till direktiv 79/409/EEG
            om bevarande av vilda fåglar, fågeldirektivet. Den 29 juni 1997
            ändrades fågeldirektivet så att den art av skarv som förekommer
            i Sverige inte längre upptas i direktivets bilaga 1. Detta innebär
            att det inte längre uppställs lika stränga krav när det gäller
            åtgärder för bevarande av skarvens livsmiljö m.m. Allmän jakt
            på skarv är förbjuden enligt EU:s fågelskyddsdirektiv, men eftersom
            mellanskarven har ökat så enormt i antal bör den svenska regeringen
            arbeta för att EU:s direktiv ändras på den punkten. Fågeln har
            aldrig varit så talrik som nu, och den sprider sig för närvarande
            snabbt i Stockholms skärgård och upp över den norrländska kusten
            samt vid vissa insjöar. Det stora skarvbeståndet orsakar omfattande
            skador för yrkesfiskarna. En möjlighet att fatta regionala och
            lokala beslut om jakten på dessa skadedjur vore önskvärd. Länsstyrelsen
            har tillåtit att redan vid häckningsstadiet begränsa nästa generation
            genom «att förstöra ägg. Andra metoder att minska miljöbelastningen
            av skarv är att fördriva vissa kolonier före häckningen. Denna
            form av skyddsåtgärder bör kvarstå även om allmän jakt införs.
            Regeringen bör föreslå att skarven tas upp på listan för jaktbart
            vilt inom unionen. Skarvbeståndet bör regleras genom traditionell
            viltförvaltning utifrån jaktetiska principer och med tydliga regler
            i form av tider och andra villkor. Enligt Naturvårdsverkets i
            december 2002 beslutade förvaltningsplan för storskarv och mellanskarv
            är skarvbeståndet i Sverige i dag tillfredsställande för att garantera
            artens överlevnad. I planen anges att om skarvbeståndet i Sverige
            som helhet lämnas åt fri utveckling, vilket generellt bör tillåtas
            ske, tyder det mesta på endast begränsad fortsatt tillväxt. I
            förvaltningsplanen anförs vidare att äggprickning, dödande av
            ungar samt jakt på ungfåglar har liten effekt på populationen
            i stort, men kan lokalt ge effekt på den berörda delen av populationen.
            Effektivast, men svårast, är jakt på könsmogna vuxna individer.
          </p>
          <pb facs="riksdagen-motions-pdf/data/200405/mot_200405_MJ_503/mot_200405_MJ_503-0005.pdf"/>
          <p xml:id="i-9AhwELAenYGUr9K3s9taTL">
            Trots lokalt mycket omfattade ingrepp på ägg och ungar i kolonier,
            i Sverige, övriga Europa och Nordamerika, har skarvbestånden fortsatt
            att öka. Det är osäkert hur mycket störningar i kolonier i exempelvis
            kustområden i Småland och Östergötland har påverkat beståndsutvecklingen
            under senare år och i vilken takt bestånden skulle ha utvecklats
            utan ingrepp. Dock, vid en jämförelse av populationsutvecklingen
            i områden med omfattande störningar och populationsutvecklingen
            i områden med endast små störningar, verkar uppbromsningen av
            beståndstillväxten ha ägt rum ungefär samtidigt. Således hade
            skarvbeståndet utan ingrepp sannolikt endast varit obetydligt
            större än vad det är i dag. Naturvårdsverkets samlade bedömning
            enligt förvaltningsplanen är att jakten i många fall endast haft
            begränsad inverkan såväl på regionala bestånd som på det totala
            skarvbeståndet i landet. Skarvbestånd som utsätts för jakt uppträder
            skyggt och är svårjagade. Skarven har hög reproduktionstakt, och
            ökad dödlighet genom jakt kompenseras förmodligen till stor del
            genom ökad överlevnad bland kvarvarande individer i beståndet.
            Fram till år 1968 var det tillåtet att jaga skarv under hela året.
            Med tanke på att antalet skarvar ökar bör allmän jakt införas.
            Inom stora delar av den svenska skärgården är skarven numera en
            av de vanligast förekommande fågelarterna. Kristdemokraternas
            uppfattning är att skarvbeståndet bör regleras genom traditionell
            viltförvaltning utifrån jaktetiska principer och med tydliga regler
            i form av tider och andra villkor.
          </p>
          <p xml:id="i-TNMA3eCZ8wZxbGgXNHDuTk">
            5.2 Småviltsjakt i fjällen
          </p>
          <p xml:id="i-2MkZExBFkReizw62bj6DpJ">
            Småviltsjakten ovan odlingsgränsen har fått en explosionsartad
            utveckling. Denna småviltsjakt, framför allt ripjakten, innehåller
            en stark utvecklingsbar ekonomisk potential som kan utvecklas
            ytterligare. Med utgångspunkt från en stor potential i småviltsjakten
            bör ett system med lokal förvaltning kunna prövas i ett försök.
            Samförstånd mellan lokala turistföretagare och rennäringen är
            en förutsättning för ett sådant försök. Beslut om avlysning av
            renbetesområden, storlek på området, tidpunkter för samt prissättning
            av jakten bör läggas till den lokala nivån med lokala företrädare
            för turistföretagare och renägande företag i förening. Med detta
            förslag bör de motsättningar som finns mellan intressegrupperna
            kunna biläggas och jakten som turistföreteelse kunna utvecklas
            positivt och till nytta för inlandet i stort.
          </p>
          <p xml:id="i-TLoDKazFegWaDRW9MxZYeU">
            5.3 Jakt på uppfödd fågel
          </p>
          <p xml:id="i-JfLnnWt25u118hw6gVTBaP">
            Förändringar inom jord- och skogsbruk har trängt undan flera
            viltarter som tidigare var naturliga inslag i faunan. Ofta krävs
            betydande insatser i form av biotopvård och hänsynstagande för
            att återskapa viltrika marker som en gång förlorats. I Sverige
            finns, liksom i många andra länder, en lång tradition av att
          </p>
          <p xml:id="i-Nw5bavvDEGbfTpjkzSpTMi">
            2004/05:MJ503
          </p>
          <pb facs="riksdagen-motions-pdf/data/200405/mot_200405_MJ_503/mot_200405_MJ_503-0006.pdf"/>
          <p xml:id="i-7SWKRr49TsS857i7d874k9">
            2004/05:MJ503
          </p>
          <p xml:id="i-Lpd7tzvaeKqqRVNy58xSAF">
            föda upp fasaner, änder och rapphöns i markerna i syfte att förstärka
            eller återskapa de naturliga bestånden. Jaktintresset kan ofta
            förenas med intresset att bevara biologisk mångfald. Insekter,
            småfåglar och rovfåglar gynnas på olika sätt av de åtgärder som
            föranleds av de jaktbara arterna. Det är viktigt att djurskyddsaspekten
            finns med hela tiden: inga uppfödda fåglar skall sättas ut innan
            de är mogna att fullt ut fungera i den biotop där de placeras.
            Jakt får inte bedrivas på ett sådant sätt att det utsatta viltet
            inte finner trivsel i området eller i övrigt kan leva ett naturligt
            liv. Kristdemokraterna bedömer att jaktförordningen bör revideras
            för att i större utsträckning beakta de särskilda omständigheterna
            vid utsättningen av uppfött vilt.
          </p>
          <p xml:id="i-2jhavgxwAzSgbcNr8H4iVr">
            5.4 Jakt på morkulla
          </p>
          <p xml:id="i-Urg1izhXntFpDDzxaPaurd">
            Faktainsamling pågår för närvarande kring konsekvenserna av jakt
            på morkulla under sommaren. En viktig frågeställning är hur stor
            risken är att honan skjuts under häckningstiden. I dagsläget menar
            Kristdemokraterna att vidare kunskaper på området måste inväntas
            innan eventuella förändringar övervägs.
          </p>
          <p xml:id="i-C8WLoHzUWAqxzq4WyogW7r">
            6 Rovdjursjakt
          </p>
          <p xml:id="i-HgT1CYA7G5j2qiNbApa1i1">
            De stora rovdjuren måste ha plats för att leva i Sverige. Samtidigt
            är det viktigt att rovdjursstammarna utvecklas på ett sådant sätt
            att människors möjligheter att bo och verka på landsbygden inte
            äventyras. Beslutande myndigheter bör ges ökade befogenheter att
            medge jakt för att förebygga skador eller andra olägenheter samt
            för att realisera riksdagens beslut om en varsam tillväxt av rovdjursstammarna.
            På flera håll har vargstammen vuxit sig så stark att den utgör
            ett direkt hot mot lokalbefolkningens möjligheter att leva ett
            normalt liv. Vi anser att det bör göras möjligt att bedriva skyddsjakt,
            reglerad licensjakt eller avlysningsjakt på varg. Naturvårdsverket
            bör kunna ge större möjligheter till skyddsjakt — en skyddsjakt
            av avlysningskaraktär — enligt 27 $8 jaktförordningen (1987:905).
            Lokala och regionala myndigheter bör också få fatta beslut om
            skyddsjakt eller andra åtgärder när lokala problem uppstår. Skador
            på tamdjur som orsakas av rovdjur bör ersättas. Det gäller även
            de som drabbar jakthundar och hästar. Ekonomisk ersättning för
            rovdjursangrepp bör gälla både för djur som ingår i näringsverksamhet
            och för djur som hålls som husdjur. Ökade resurser behövs också
            för uppsättning av elstängsel och för andra åtgärder som krävs
            för att möjligheterna till djurhållning i områden med stora rovdjur
            skall kunna garanteras. I Kristdemokraternas budgetmotion för
            utgiftsområde 23 anvisas 4 miljoner kronor mer än regeringen till
            ersättning för rovdjursdödat vilt.
          </p>
          <pb facs="riksdagen-motions-pdf/data/200405/mot_200405_MJ_503/mot_200405_MJ_503-0007.pdf"/>
          <p xml:id="i-VMuqssYhScSWeirsK4VicN">
            6.1 Skyddsjakt
          </p>
          <p xml:id="i-Be5VrzDU6eQcpeiNFFa6dp">
            En ändring bör göras av 28 8 jaktförordningen så att det blir
            möjligt att direkt skydda sina tamdjur vid rovdjursangrepp utan
            beslut av en myndighet. Det bör därför finnas möjlighet att skjuta
            rovdjur som vållar problem för ägare av tamdjur. Det är oacceptabelt
            att ha en lagstiftning som tvingar djurägare att overksamma stå
            och se hur exempelvis varg eller lo river deras tamboskap. I likhet
            med Kristdemokraterna vill även Naturvårdsverket underlätta för
            tamdjursägare att skydda sina djur mot rovdjursangrepp. I mars
            år 2004 föreslog Naturvårdsverket att regeringen ändrar 28 8 jaktförordningen
            så att rätten till skyddsjakt stärks. Detta är ett starkt skäl
            till varför regeringen skyndsamt bör ändra jaktförordningen.
          </p>
          <p xml:id="i-WNRxtYuiCtQfFyPz1Qzr4h">
            Skyddsjakt utan myndighetsbeslut är många gånger svår att skilja
            från ett jaktbrott. Denna möjlighet kan på sikt innebära att fredningen
            av rovdjuren sätts ur spel. 27 och 28 88 jaktförordningen bör
            ändras för att stärka den s.k. nödvärnsrätten och göra det möjligt
            att ingripa vid direkt rovdjursangrepp på tamdjur. Beslutande
            myndigheter måste ges ökade befogenheter att medge jakt för att
            förebygga skador eller andra olägenheter och för att realisera
            riksdagens uttalade krav på en varsam tillväxt av vargstammen.
            Om det på grund av ett viltbestånds storlek finns påtagliga risker
            för allvarliga skador av vilt, får den myndighet som regeringen
            bestämmer enligt 7 8 jaktlagen (1987:259) besluta om jakt för
            att förebygga eller minska dessa risker, s.k. skyddsjakt. Enligt
            24 8 jaktförordningen är det Naturvårdsverket som fattar beslut
            om jakt efter bl.a. björn, varg, järv eller lo. I vissa fall kan
            skyddsjakt efter björn, varg, järv eller lo också bedrivas på
            initiativ av en enskild utan föregående prövning av myndighet.
            Detta får enligt 28 8 jaktförordningen ske om ett tamdjur dödats
            eller skadats och det finns skälig anledning att befara ett nytt
            angrepp, om det sker i omedelbar anslutning till angreppet. Med
            hänsyn till vargens förmåga att på kort tid vandra långa sträckor
            kan skadeproblem uppstå på platser där man inte haft anledning
            att vidta åtgärder för att förebygga skador. Det kan därför inte
            uteslutas att det kan finnas ett berättigat behov för tamdjursägare
            att i akuta skadesituationer ha möjlighet att döda en varg som
            angriper tamdjur. Detta bör främst gälla tamdjur som ingår
          </p>
          <p xml:id="i-Y8o8QbqGP9ykTDwcyAk9j1">
            i en näringsverksamhet. Även för vissa tamdjursarter som inte
            ingår i sådan verksamhet kan det ibland finnas ett berättigat
            behov av att kunna döda en varg i omedelbart samband med det första
            angreppet.
          </p>
          <p xml:id="i-QS9KfjkkZgew3cQYAUXnsK">
            6.2 Jakt på varg
          </p>
          <p xml:id="i-GzpHeETPZtNaeSQ4nGkq3c">
            Det har hävdats att ett djur som aldrig blir jagat förlorar sitt
            naturliga beteende att vara skyggt för människor och tamdjur.
            Det måste därför bli möjligt att, där vargens framfart medför
            stora negativa konsekvenser för de berörda, reglera vargstammen
            genom någon form av skyddsjakt. Naturvårdsverket bör kunna ge
            länsstyrelserna möjlighet att ge tillstånd till
          </p>
          <p xml:id="i-4YJwdNasugZP4wqbFBuXVT">
            2004/05:MJ503
          </p>
          <pb facs="riksdagen-motions-pdf/data/200405/mot_200405_MJ_503/mot_200405_MJ_503-0008.pdf"/>
          <p xml:id="i-2YCtxyHq9P5uxV6EktjNLz">
            2004/05:MJ503
          </p>
          <p xml:id="i-VfgMkBTWqzAeHFXmNFwDuy">
            skyddsjakt — en skyddsjakt av avlysningskaraktär — enligt 27
            $8 jaktförordningen i enlighet med vad som idag är fallet när
            det gäller björn och lo. Förekomsten av varg skapar starka känslor
            och konflikter, bl.a. med näringsintressen och jaktintressen,
            och på många håll pågår en häftig debatt om vargförekomsten. Det
            är därför inte möjligt att i dag å ena sidan få en bred acceptans
            för en vargstam av den storlek som krävs för att den skall kunna
            bedömas som långsiktigt hållbar enligt vissa vetenskapliga analyser.
            Å andra sidan är det inte rimligt att ange ett mål som inrymmer
            ett alltför stort mått av osäkerhet om vargens långsiktiga bevarande
            i den svenska faunan. Med en varsam tillväxt får människor bättre
            möjligheter att lära sig leva med vargen. Därmed förbättras förutsättningarna
            för att dess närvaro skall accepteras. Full kompensation för dödade
            tamdjur, som Kristdemokraterna föreslår, är också nödvändigt.
          </p>
          <p xml:id="i-JeTfcaaesMowBQ6QixoGSy">
            6.3 Jakt på lodjur
          </p>
          <p xml:id="i-KCaUTHr3sJDEBdESemE8oD">
            Jakten på lo bör utökas i län där arten blir dominant. Enligt
            Länsstyrelsen i Västmanlands och Svenska Jägareförbundets beräkningar
            finns i Västmanland mer än 75 lodjur. I Västmanland beviljades
            en avskjutning av lo med fyra djur, trots att arten i dag har
            en sådan numerär att den kan anses vara fritt jaktbar. I propositionen
            om en sammanhållen rovdjurspolitik angavs att det fanns fördelar
            med regionalt beslutsfattande, varför jaktförordningen ändrats
            så att Naturvårdsverket får delegera till länsstyrelserna om skyddsjakt
            på enskilda djur av björn och lo som orsakar allvarliga skador
            eller olägenheter. Det bör också uppdras åt länsstyrelserna att
            besluta om jakt av lo när arten blir alltför dominant. En mer
            öppen attityd mellan myndigheter och jägare torde innebära att
            man gemensamt kan lösa de problem som den överrepresenterade arten
            lo medfört i länet. Lokala och regionala myndigheter bör därför
            få fatta beslut om skyddsjakt eller andra åtgärder när lokala
            problem uppstår. Detta bör ges regeringen till känna. Under år
            2000 beslöt en = riksdagsmajoritet bestående av Socialdemokraterna,
            Vänsterpartiet och Centerpartiet om en ny jaktlagstiftning som
            innebar olyckliga ingrepp i äganderätten. Den som är mark- och
            jakträttsinnehavare får idag inte ta med sig en jaktgäst för att
            jaga lodjur såvida denne inte är folkbokförd i samma län som jaktmarkens
            belägenhet. Det är visserligen angeläget att jakten på lodjur
            har en tydlig status som skyddsjakt och inte orienteras mot jaktturism,
            men kravet på folkbokföring i länet är ett alltför stort ingrepp
            i jakträttsinnehavarens beslutanderätt. Det torde ligga inom ramen
            för jaktledarens kompetens att avgöra huruvida en jaktgäst är
            lämplig att delta i lodjursjakt, och i inget avseende kan denna
            lämplighet hänga samman med folkbokföring. Kristdemokraterna anser
            därför att jaktgäst vid lodjursjakt ej skall behöva vara folkbokförd
            i samma län som jaktmarkens belägenhet.
          </p>
          <pb facs="riksdagen-motions-pdf/data/200405/mot_200405_MJ_503/mot_200405_MJ_503-0009.pdf"/>
          <p xml:id="i-5coMJ5qMVQE835rrWuLysb">
            6.4 Jakt på björn
          </p>
          <p xml:id="i-V45HzXysNaTtMWLyAzzto8">
            Den princip för tilldelning av kvoter för björn som tillämpas
            är att ett län tilldelas en kvot på ett visst antal björnar. Länsstyrelsen
            bör få befogenhet att inom länet, genom lokalt förankrade förvaltningsplaner,
            fördela beviljad kvot till länets jaktvårdskretsar. Det kan i
            praktiken innebära kommunala björnkvoter inom respektive län.
            De fördelar som finns med regionalt beslutsfattande har särskilt
            stor betydelse i de fall där det krävs en snabb beslutsprocess.
            Kristdemokraterna anser att länsstyrelserna i de län där det finns
            fasta stammar av rovdjur har kompetens att hantera en beslutanderätt
            som stämmer överens med de övergripande målen för de aktuella
            arterna. Genom inrättande av regionala rovdjursgrupper kommer
            denna kompetens att förstärkas ytterligare.
          </p>
          <p xml:id="i-XBXsMkVw6R24BgqdjLedDu">
            7 Eftersök av trafikskadat vilt
          </p>
          <p xml:id="i-CQfNhN1oSHeasaAP6rLFMn">
            Vägverket, polismyndigheterna och jägarorganisationerna m.fl.
            samverkar beträffande eftersök av trafikskadat vilt i en organisation
            kallad Trafiksäkerhet och eftersök i samverkan, SES. I detta samarbete
            förmedlar polismyndigheten en anmälan från en trafikant om ett
            påkört djur till SES. Ett eftersöksekipage (oftast en jägare och
            en hund) blir därefter kontaktat, eftersöket genomförs och resultatet
            rapporteras till polismyndigheten. Eftersöksorganisationen finns
            i alla kommuner inom ett län. Systemet introducerades i Kalmar
            län och finns nu i samtliga län utom två. Fullt utbyggd omfattar
            organisationen Trafiksäkerhet och eftersök i samverkan ca 6 000
            jägare som är engagerade i arbetet med att eftersöka trafikskadat
            vilt. Arbetet styrs av en ledningsgrupp bestående av samarbetsparternas
            representanter i SES-gruppen, dvs. myndigheter och organisationer
            med uppgifter inom trafiksäkerhet och viltförvaltning. Ledningsgruppen
            är en referensgrupp till Vägverket i frågor som rör viltolyckor.
            Enligt en fastställd handlingsplan skall gruppen sprida information
            och vårda den viltolycksorganisation som har byggts upp, men huvudinriktningen
            skall vara att arbeta för att förebygga viltolyckor. Arbetet finansieras
            delvis av Vägverket samtidigt som flera organisationer och enskilda
            bidrar med ideellt arbete. Kristdemokraterna anser att detta viktiga
            arbete borde uppvärderas och att någon form av ersättning bör
            utgå till dem som idag arbetar ideellt.
          </p>
          <p xml:id="i-SGR54CFwAa6dfEkMy4DdhQ">
            2004/05:MJ503
          </p>
          <pb facs="riksdagen-motions-pdf/data/200405/mot_200405_MJ_503/mot_200405_MJ_503-0010.pdf"/>
          <p xml:id="i-B9beUSSxJ76o67f4BW7r46">
            2004/05:MJ503
          </p>
          <p xml:id="i-6MgL4neyMgQnPm1VHmQ2Zh">
            10
          </p>
          <p xml:id="i-p8zZ2qgkKvJx8dJrr8jQB">
            8 Jaktetik
          </p>
          <p xml:id="i-W3C1J8dvs1kGnGCpU2iDvB">
            8.1 Kompetent jakt
          </p>
          <p xml:id="i-8dYQpmqLDARV3cf4XvzuxL">
            I jaktlagens paragraf 28 sägs att om vilt skadats vid jakt ska
            jägaren snarast vidta de åtgärder som behövs för att djuret skall
            kunna uppspåras och avlivas. Det är viktigt att jägaren har tillgång
            till en hund som är tränad för eftersök på viltet i fråga. Tyvärr
            saknas detta ibland vid dagens jakt. Alltför många vuxna djur
            som fälls har utläkta skottskador. Det är absolut nödvändigt att
            alla som deltar i jakten har tillräckliga kunskaper så att rätt
            individ kan nedläggas vid rätt tidpunkt.
          </p>
          <p xml:id="i-Ec5qkQamfpXtGpziwrBLTb">
            8.2 Hänsynsfull och hållbar jakt
          </p>
          <p xml:id="i-NqZzai1TpFfdSxqk2poWHF">
            Jakt måste vara hänsynsfull, reglerad och långsiktigt hållbar
            och anpassas till populationerna av de jagade arterna och deras
            utveckling över tid och rum. Jakten bör även ta hänsyn till de
            arter som är beroende av arter som jagas, t.ex. jaktfalkens beroende
            av ripan som födodjur. Ingen jakt bör förekomma på hotade arter
            eller på arter där populationen minskar kraftigt, oavsett orsak.
            Jakt under vår och sommar på arter som då är under flytt och reproduktion,
            bör inte vara tillåten. Jakten bör utformas utifrån ett viltvårdsperspektiv
            som fokuserar på långsiktig förvaltning av viltbestånden.
          </p>
          <p xml:id="i-G8pjvLSKmEu8NQ9LAYetuy">
            8.3 Användningen av blyad jaktammunition
          </p>
          <p xml:id="i-AXng4nvFER1JbwAJGWuRgU">
            Sedan den 1 juli år 2003 råder förbud mot användning av hagelammunition
            innehållande bly vid jakt i våtmarker och vid lerduveskytte. Anledningen
            till förbudet mot blyhagel i våtmark är att vissa fågelarter sväljer
            haglen och bryter ner dem i magen, vilket leder till blyförgiftning.
            Kristdemokraterna stöder detta förbud. Regeringen planerar att
            fasa ut all blyammunition. År 2006 förbjuds all jakt med blyhagel
            och 2008 förbjuds även jakt med blykulor. Anledningen till att
            bly används i ammunition är att metallen både är mjuk och har
            hög densitet. Den höga densiteten gör att kulan får en hög anslagsenergi
            mot djurkroppen, mjukheten gör att kulan fläks upp och orsakar
            maximal dödande verkan. Vanligtvis avlämnar kulan all sin rörelseenergi
            i djuret och stannar kvar i kroppen. På grund av den effekt kulan
            har på djurkroppen innebär jakt med blyammunition att djuret dödas
            omedelbart med minsta möjliga lidande. Utifrån denna aspekt är
            blyammunition därför att föredra. Det råder en bred enighet bland
            experter på geovetenskap att bly i fast form på fastmark inte
            innebär något miljöproblem och således inte behöver åtgärdas eller
            beläggas med särskilda förbud. Mot bakgrund av detta har även
            försvaret i viss grad omvärderat sin syn på behovet av att sanera
            skjutfält och skjutbanor från bly. Bly är en mycket stabil metall,
            vilket innebär att metallen
          </p>
          <pb facs="riksdagen-motions-pdf/data/200405/mot_200405_MJ_503/mot_200405_MJ_503-0011.pdf"/>
          <p xml:id="i-AZNCnKYDTeZw1AYvZYSDb2">
            snabbt överdras med en skyddande hinna av oxid som förhindrar
            fortsatt oxidation eller andra reaktioner med omgivningen. Kristdemokraterna
            bedömer att miljövinsten av att förbjuda blyammunition på fastmark
            är liten och inte väger upp intresset att minimera bytesdjurets
            lidande. Kristdemokraterna anser därför att något förbud mot blyammunition
            ej bör införas vid jakt på fastmark. Kristdemokraterna framförde
            dessa synpunkter redan under föregående riksmöte. Då yrkandet
            ännu ej behandlats avstår Kristdemokraterna från att här upprepa
            detta krav.
          </p>
          <p xml:id="i-X8frCYWrQR8EB4uUSJhabJ">
            9 Rätten att ej ingå i viltvårdsområde
          </p>
          <p xml:id="i-Akw7eheUk8obGLZd9gwMD8">
            Reglerna för bildande av viltvårdsområde bör ändras så att det
            fordras enhällig uppslutning från berörda markägares sida för
            att ett område skall få bildas. Det bör bli lättare att gå ur
            ett viltvårdsområde. Den eller de markägare som vill gå ur bör
            själva få bestämma om särskilda skäl talar för detta och under
            förutsättning att den undantagna marken omfattar en sådan areal
            att den medger jakt. Enligt 34 8 kan länsstyrelsen besluta att
            viltvårdsområdet skall upphöra och viltvårdsområdesföreningen
            skall upplösas om fler än en femtedel av fastighetsägarna eller
            fastighetsägare som äger mer än en femtedel av marken har uttalat
            sig för en upplösning.
          </p>
          <p xml:id="i-M6muhW99n8zXFMveuZnW3n" type="date">
            Stockholm den 5 oktober 2004 Björn von der Esch (kd)
          </p>
          <p xml:id="i-H375fB7wHHkrxQ4aHBiwi2">
            Sven Gunnar Persson (kd) Dan Kihlström (kd) Ragnwi Marcelind
            (kd) Johnny Gylling (kd) Lars Gustafsson (kd) Tuve Skånberg (kd)
          </p>
          <p xml:id="i-H5KifieuaidauG9XeBkfYo">
            2004/05:MJ503
          </p>
          <p xml:id="i-5dDsN26tPixnB3eFhbs87q">
            11
          </p>
        </div>
      </div>
    </body>
  </text>
</TEI>
