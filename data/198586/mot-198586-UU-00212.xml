<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-198586-UU-00212">
  <teiHeader>
    <fileDesc>
      <titleStmt>
        <title>Utvecklingsbiståndets inriktning och användning</title>
        <author corresp="r-0 i-XrDegv7uQGz4MSbepK4txd">Karin Söderm, fl. (c)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Utvecklingsbiståndets inriktning och användning</title>
          <idno type="rdwebb">G902U212</idno>
          <rs type="number">U212</rs>
          <orgName type="comitteeAbbreviation">UU</orgName>
          <ref type="dokument_url_text">http://data.riksdagen.se/dokument/G902U212/text</ref>
          <ref type="dokument_url_html">http://data.riksdagen.se/dokument/G902U212</ref>
          <ref type="dokumentstatus_url_xml">http://data.riksdagen.se/dokumentstatus/G902U212</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person>
            <idno>r-0</idno>
            <name>fl.</name>
            <state type="partyAffiliation" ref="Q110832">
              <desc>c</desc>
            </state>
          </person>
          <person gender="woman">
            <idno>i-XrDegv7uQGz4MSbepK4txd</idno>
            <name>Karin Söder</name>
            <state type="partyAffiliation" ref="Q110832">
              <desc>c</desc>
            </state>
          </person>
          <person gender="man">
            <idno>i-3R2qbKpVQbNv7BvXe7jvcr</idno>
            <name>Anders Dahlgren</name>
            <state type="partyAffiliation" ref="Q110832">
              <desc>c</desc>
            </state>
          </person>
          <person gender="man">
            <idno>i-QhnsQ4XHA6EXWk4gj8dW77</idno>
            <name>Nils G. Åsling</name>
            <state type="partyAffiliation" ref="Q110832">
              <desc>c</desc>
            </state>
          </person>
          <person gender="man">
            <idno>i-FdvWw4zD2L3JULLMLZP4N7</idno>
            <name>Kjell A. Mattsson</name>
            <state type="partyAffiliation" ref="Q110832">
              <desc>c</desc>
            </state>
          </person>
          <person gender="woman">
            <idno>i-JbQ4LaZceHR3Dk6TCPfuHh</idno>
            <name>Gunilla André</name>
            <state type="partyAffiliation" ref="Q110832">
              <desc>c</desc>
            </state>
          </person>
          <person gender="man">
            <idno>i-CVa3GtLUphESXFxPuwSvNV</idno>
            <name>Karl Erik Olsson</name>
            <state type="partyAffiliation" ref="Q110832">
              <desc>c</desc>
            </state>
          </person>
          <person gender="man">
            <idno>i-4ArLZazBX4fxunitZvs7oe</idno>
            <name>Gunnar Björk</name>
            <state type="partyAffiliation" ref="Q110832">
              <desc>c</desc>
            </state>
          </person>
          <person>
            <idno>r-0</idno>
            <name>Olof Johansson</name>
            <state type="partyAffiliation" ref="Q110832">
              <desc>c</desc>
            </state>
          </person>
          <person gender="woman">
            <idno>i-S9emfaxXsmAywnkewYKSJ7</idno>
            <name>Gunnel Jonäng</name>
            <state type="partyAffiliation" ref="Q110832">
              <desc>c</desc>
            </state>
          </person>
          <person gender="man">
            <idno>i-K5xv4oCErCZbkmjE6NDTKr</idno>
            <name>Bertil Fiskesjö</name>
            <state type="partyAffiliation" ref="Q110832">
              <desc>c</desc>
            </state>
          </person>
          <person gender="woman">
            <idno>i-6J1joFvFHPkqoFzNFfxEV4</idno>
            <name>Britta Hammarbacken</name>
            <state type="partyAffiliation" ref="Q110832">
              <desc>c</desc>
            </state>
          </person>
          <person gender="man">
            <idno>i-GyYMjkDFkNwtQ7GJKMBnVE</idno>
            <name>P.-O. Eriksson</name>
            <state type="partyAffiliation" ref="Q110832">
              <desc>c</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-WFXpD7aS7SsEnXvLzxPKVE" type="signed"/>
        <correspContext corresp="i-WFXpD7aS7SsEnXvLzxPKVE">
          <note type="signatory" corresp="r-0"/>
          <note type="signatory" corresp="i-XrDegv7uQGz4MSbepK4txd"/>
          <note type="signatory" corresp="i-3R2qbKpVQbNv7BvXe7jvcr"/>
          <note type="signatory" corresp="i-QhnsQ4XHA6EXWk4gj8dW77"/>
          <note type="signatory" corresp="i-FdvWw4zD2L3JULLMLZP4N7"/>
          <note type="signatory" corresp="i-JbQ4LaZceHR3Dk6TCPfuHh"/>
          <note type="signatory" corresp="i-CVa3GtLUphESXFxPuwSvNV"/>
          <note type="signatory" corresp="i-4ArLZazBX4fxunitZvs7oe"/>
          <note type="signatory" corresp="r-0"/>
          <note type="signatory" corresp="i-S9emfaxXsmAywnkewYKSJ7"/>
          <note type="signatory" corresp="i-K5xv4oCErCZbkmjE6NDTKr"/>
          <note type="signatory" corresp="i-6J1joFvFHPkqoFzNFfxEV4"/>
          <note type="signatory" corresp="i-GyYMjkDFkNwtQ7GJKMBnVE"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/198586/mot_198586_u_212/mot_198586_u_212-001-001.pdf"/>
      <div xml:id="i-StbmiB4ceWG2FLbBUB4Dyu" type="motHeader">
        <div xml:id="i-RqF8sR9f8yuPivPLoT7ujm" type="motTitle"/>
        <div xml:id="i-6cii7Tn6Fkkf3KSN3jqMvT" type="motSubmissionInfo"/>
      </div>
      <div xml:id="i-85tPHyFxfnFWUQwHwqSCxk" type="motBody">
        <div xml:id="i-71eKYBb5RZzGX8x5HcT2gW">
          <pb facs="riksdagen-motions-pdf/data/198586/mot_198586_u_212/mot_198586_u_212-001.pdf"/>
          <p xml:id="i-CmReYRnduLrN8ku4DHUw8i">
            Motion till riksdagen 1985/86:U212
          </p>
          <p xml:id="i-TusTRUxLeLbpLnadcSJNqP">
            Karin Söder m. fl. (c) Utvecklingsbiståndets inriktning och användning
          </p>
          <p xml:id="i-9tw4Dp5aF1n8N9Zin8rSZ8">
            Centerpartiet har under lång tid hävdat att det svenska biståndets
            inriktning i dag leder till för stor splittring av resurserna
            både för dem som skall ta emot biståndet och för oss som givare.
            Vi menar att man måste identifiera de problemområden, som är mest
            angelägna och som är mest meningsfulla för det internationella
            biståndet. Därefter bör vi bedöma, inom vilka av dessa områden
            just Sverige har bäst förutsättningar att nå fram med bistånd.
            Inom dessa områden bör vi sedan utveckla vår egen resursbas genom
            forskning och näringsliv i samverkan. Centerpartiet anser att
            Sveriges åtagande att lämna minst 1 926 av sin bruttonationalinkomst
            som u-landsbistånd är en allvarlig förpliktelse inför världens
            fattiga och nödlidande. Denna förpliktelse utgör samtidigt en
            grund för Sveriges utrikespolitiska trovärdighet. Åtagandet får
            emellertid inte bli sitt eget ändamål. Det har en mening, endast
            om resurserna får den användning, som är mest angelägen och som
            bäst svarar mot det kunnande som finns i vårt land. Det är också
            nödvändigt, att inriktningen av vårt bistånd svarar mot även vårt
            eget folks uppfattning om meningsfulla insatser. Centerpartiet
            framför i denna partimotion förslag till nya, klarare riktlin-
            jer för vårt bistånd. Dessa bör också kunna utgöra underlag för
            en parlamentarisk utredning om det svenska biståndet under den
            tid framåt, som nu kan överblickas.
          </p>
          <p xml:id="i-BZzLxsaD7jz68rAZ6Au2UV">
            Svenskt bistånd och situationen i u-länderna
          </p>
          <p xml:id="i-L1WKsAgdtgECNdkC4EEqhe">
            När u-landsbegreppet präglades, var kunskapen otillräcklig och
            innebörden oklar. Ännu när FN proklamerade 1960-talet som världens
            utvecklingsår- tionde, talade man främst om resursöverföring.
            I den andan sattes enpro- centsmålet upp. Den debatt som förekom
            gällde storlek och takt i överföring- ar. Den gällde inte innehåll
            och kvalitet. De flesta fattiga länder fick inte den viktigaste
            hjälpen: nämligen ordentlig hjälp till självhjälp för att mobilisera
            och utveckla egna resurser. Man väntade sig den som bistånd utifrån.
            De egna ambitionerna blev orealistiska. De byggde dessutom ofta
            på politiska teorier utan samband med verkligheten. Bistånds-
            och långivare kom med lockande projekt utan samordning. Dessa
            var inte grundade på kunskap om lokala förutsättningar och traditio-
            ner. Grundförutsättningen för utveckling, människan själv i sin
            sociala och ekologiska miljö, utnyttjades ej. Det skedde delvis
            genom okunnighet, delvis avsiktligt. Den lokala miljön sågs som
            ett hinder för en ”modern” utveckling.
          </p>
          <p xml:id="i-PCDHeQF7Qy9dHfvzHyghbw">
            1 Riksdagen 1985186. 3 saml. Nr U212-217
          </p>
          <p xml:id="i-AxU8eznZdzhqPbk5CH6PDk">
            EE
          </p>
          <p xml:id="i-2dh6CbyjC7Z2gJSpoNyf1N">
            Eg
          </p>
          <p xml:id="i-LTsbfZcLipEvtqNdx3ryo5">
            Mot. 1985/86 U212-217
          </p>
          <pb facs="riksdagen-motions-pdf/data/198586/mot_198586_u_212/mot_198586_u_212-002.pdf"/>
          <p xml:id="i-L7L9gqm4T3yi4SVprEBVug">
            Delar av världen hade en längre erfarenhet av europeiskt inflytande,
            samtidigt som de hade en kulturell motståndskraft. De har lättare
            kunnat ta emot det nya och inleda en modern teknisk utveckling.
            Vi har därför fått nyindustrialiserade u-länder i Asien och Latinamerika.
            Särskilt Afrika söder om Sahara står utanför. Där lever människorna
            i en mycket utsatt situation. Utvecklingen i Asien och Latinamerika
            är för den skull på sikt inte mindre problemfylld. Den moderna
            utvecklingen förmår inte engagera hela befolk- ningen. Man får
            en modern sektor med materiellt välstånd. Stora massor av människor
            utanför denna förlorar sin traditionella bas och försörjning.
            Motsättningen mellan rika och fattiga, mellan utveckling och undervisning
            går här tvärs igenom länder. Det gäller Indien och vissa andra
            länder i Asien. Det gäller i hög grad Latinamerika. Statistik
            för bruttonationalinkomsten visar emellertid inte hela verkligheten.
            De visar dessutom medeltal och talar inte om, hur folkökning och
            förstöring av försörjningsmöjligheter på många håll leder till
            djupnande nöd. Jorden hyser i dag flera fattiga, sjuka och eftersatta
            än någonsin. Den yttersta grunden, för allt liv, den grönskande
            jorden, förstörs i snabb takt. Det räcker inte med att överföra
            finansiella resurser för att möta förstöringen av livsmiljön och
            för att möta nöden i dess spår. Det räcker inte heller med att
            överföra industrialisering i modern mening. En sådan kan ge arbete
            för en del, men den kan i ett primitivt samhälle ta bort meningsfulla
            arbetsuppgifter från långt fler. Den kan förslita känslig miljö
            och tömma ändliga naturtillgångar. Ambitionen måste vara att lösa
            u-ländernas problem utan att samtidigt skapa nya. Forskning och
            näringsliv i de rika länderna kan hjälpa till med att arbeta fram
            en teknologi, som leder till en utveckling utifrån u-ländernas
            egna förutsättningar.
          </p>
          <p xml:id="i-TPcpx7iLfu9ttdX9AC4o7j">
            Kvinnor i u-land
          </p>
          <p xml:id="i-9PAG1PEa9fFPsgZvgnweSy">
            Biståndspolitiken måste också direkt ta sikte på kvinnorna i
            u-länderna, förbättra deras arbetssituation och bidra till deras
            ekonomiska oberoende. Den måste ha kvinnors särskilda behov av
            utbildning och hälsovård som utgångspunkt. En medveten förbättring
            av kvinnornas situation innebär samtidigt förbättring för de fattigaste
            och ger resultat för hela samhället. Det är en biståndspolitik
            som ger resultat för hela samhället. Kvinnorna måste göras delaktiga
            i biståndsprojekt så att de får mer inflytande över planering,
            verkställande och utvärdering av biståndsprojekt. Länders utveckling
            kan ytterst endast vara deras eget ansvar. Bistånd utifrån kan
            vara ett stöd, då egna resurser och egen kompetens inte räcker.
            Det kan emellertid också ha negativ effekt, om länder vänjer sig
            vid att lita till det i såg hög grad, att man mister känslan av
            eget ansvar och förlorar viljan att ta vara på och utveckla egna
            resurser. U-länder har kunnat få en överdriven föreställning om
            biståndets möjligheter, när internationella konferenser och kommissioner
            olyckligt kommit att betona en massiv överföring av resurser som
            en lösning av den fattiga världens problem. Det internationella
            biståndet kan aldrig bli annat än marginellt i förhållan- de till
            u-ländernas totala behov och i förhållande till den resurs som
            den egna befolkningen utgör. Genom att koncentreras på vitala
            punkter kan biståndet ge impulser till en så småningom självgenererande
            positiv utveckling.
          </p>
          <p xml:id="i-LPjy7UAHNvdH3x56dNL7Qs">
            Mot. 1985/86 U212
          </p>
          <pb facs="riksdagen-motions-pdf/data/198586/mot_198586_u_212/mot_198586_u_212-003.pdf"/>
          <p xml:id="i-VaexgRasKd1oDsyhvB2NTt">
            Förstöringen av jordens miljö- och naturresurser
          </p>
          <p xml:id="i-6JmM9GYB3oCju4NFLtdcUc">
            Mot den ovan tecknade bakgrunden finner centerpartiet, att vårt
            bistånd alltmer bör koncentreras på att möta den pågående förstöringen
            av jordens miljö och produktiva resurser, utarmningen av förutsättningarna
            för liv på jorden. Partiet har under lång tid hävdat denna prioritering.
            Vi har också upplevt framgång i vår strävan. Landsbygdsutveckling
            har blivit ett centralt tema för vårt bistånd. Skogsförnyelse
            engagerar alltmera såväl vårt offentliga bistånd som enskilda
            organisationer och allmänhet. Åtgärder för att hindra jordförstöring
            och för att återge jorden bärkraft ingår i vår dialog med många
            mottagarländer. Årets budgetproposition redovisar också det hot
            mot världens framtid, som miljö-, mark- och resursförstöringen
            innebär. De åtgärder man redovi- sar är emellertid perifera. Den
            totala bilden av vårt bistånd visar alltjämt en stark splittring
            på olika mottagare och skilda insatser. Det tar tid att avveckla
            denna föråldrade typ av bistånd. Projekt måste fullbordas och
            följas upp. Länder kan ha blivit så beroende av vårt bistånd,
            att det är svårt att lämna dem, även om det vore aldrig så motiverat.
            Förslitningen av jordens natur i förening med folkökning går emellertid
            nu snabbt. Förstöringen av jord och skog, uttorkningen, förslumningen
            runt storstäderna, politiska och ekonomiska förändringar, driver
            bort människor från gamla bosättningsområden. De finner inga nya.
            Själva vandringen av människor och djur ökar förslitningen. Materiellt
            och moraliskt hotas i förlängningen hela mänskligheten. Centerpartiet
            finner det därför nödvän- digt, att riksdagen påskyndar en förändring
            av biståndet genom att göra ett klart uttalande om dess inriktning.
            Det måste i alltmer ökande grad inriktas på att möta den pågående
            förstöringen av jordens miljö och naturtillgångar.
          </p>
          <p xml:id="i-A5K3bY4kb2WNMNght6LVaV">
            Behovet av koncentration av det svenska biståndet
          </p>
          <p xml:id="i-Ffmp6hN7rVqehDpL6zA1mz">
            Behovet av bistånd för att möta förstöringen av människans miljö
            kommer att bli oändligt stort. Det är då nödvändigt att vi identifierar
            de problemom- råden och de geografiska regioner där just Sverige
            har störst förutsättningar att nå fram med bistånd. Detta torde
            förutsätta någon form av överenskommelse mellan biståndsgi- vare
            i samförstånd med mottagare om fördelning av koncentrationsområden.
            Det torde emellertid inte vara bra, om en mottagare blir alltför
            beroende av bistånd från en givare. Det samtidiga behovet av mångfald
            och koncentration torde dock kunna uppnås genom att flera givarländer
            tillsammans med FN-organ arbetar inom samma ländergrupp eller
            geografiska områden, men ägnar sig företrädesvis åt var sitt problemområde.
            I en strävan att nå bästa resultat i det bilaterala biståndet
            bör åtgärderna inriktas på insatser som kan förbättra de grundläggande
            miljöproblem som tränger sig på. Därigenom når man också en inriktning
            för de allra fattigaste människorna. Vi bör också koncentrera
            vårt bistånd till områden vars förhållanden svenskt biståndsarbete
            bäst känner och där vi också av denna anledning kan nå goda resultat.
            Mycket talar för att vi på sikt bör söka samarbetsländer för bilateralt
            bistånd främst i Afrika söder om Sahara. I Asien och Latinamerika
            finns
          </p>
          <p xml:id="i-JRA2YtoKQ3f8YJ2bWRv3B6">
            Mot. 1985/86 U212
          </p>
          <pb facs="riksdagen-motions-pdf/data/198586/mot_198586_u_212/mot_198586_u_212-004.pdf"/>
          <p xml:id="i-SFTQMq63CaXwRVcZX7cQZw">
            visserligen inom länderna ofta en större skillnad mellan rik
            och fattig än i Afrika. Det finns emellertid i Asien och Latinamerika
            en tradition beträffan- de utbildning, administration och ekonomi,
            som länderna i Afrika söder om Sahara i stort sett saknar. Länderna
            i Asien och Latinamerika bör alltså ha bättre förutsättningar
            att klara sin egen utveckling. Afrika är dessutom särskilt drabbat
            av akut naturförstöring. På sikt torde vi kunna minska vårt bistånd
            till länder i Asien och Latinamerika. En beredskap för humanitärt
            bistånd och katastrofhjälp måste alltid finnas för Asien och Latinamerika.
            Om krig och invasioner fortsätter att drabba dessa världsdelar,
            kan enskilda länder där också bli i behov av uppbyggnads- hjälp.
            Om de tätbefolkade länderna där, såsom Bangladesh, inte kan bemästra
            obalansen mellan folkökning och försörjning, kan det också vara
            ett skäl att åter ompröva bistånd.
          </p>
          <p xml:id="i-CoCFoYyUbvHQNSgqePFjBN">
            En svensk kunskaps- och resursbas för våra koncentrationsområden
          </p>
          <p xml:id="i-AgBVf3VNtGWC93msAQougU">
            Inom biståndsadministration, enskilda organisationer, näringsliv
            och forsk- ningsorgan finns en omfattande kunskap om u-länder.
            Det finns en förståelse för deras förutsättningar och möjligheter,
            deras brister och svagheter. Genom det svenska biståndets uppsplittring
            blir denna kapacitet inte väl utnyttjad. Man möter ständigt nya
            länder med nya utmaningar, som förutsätter annan kunskap än den
            man förvärvat. Ju klarare avgränsat vårt arbetsområde är, desto
            bättre kan vi utveckla vår kunskap om det, desto bättre kan vi
            utveckla en kunskaps- och resursbas för det i Sverige. Vi kan
            rekrytera resurser i det svenska samhället, utveckla och anpassa
            dem för vår biståndsuppgift. Delar av forskning och näringsliv
            kan ställas i den uppgiftens tjänst. Genom samverkan mellan utbildningsinstitu-
            tioner där och här kan personer i samarbetsländer få sådana delar
            av en högre utbildning vid svenska universitet och högskolor,
            som man inte har kapacitet för i dessa länder. Svenska institutioner
            kan under en övergångstid stödja uppbyggandet av systerinstitutioner
            inom samarbetsområdet. Vid våra universitet, särskilt vid lantbruksuniversitetet,
            sker redan nu en omfattande forskning och utbildning med sikte
            på u-ländernas problem och behov. Genom en starkare koncentration
            av vårt bistånd till vissa problem- områden och geografiska regioner,
            skulle denna verksamhet kunna byggas ut ytterligare. Forskningsinsatser
            skulle också kunna direkt riktas in på att öka värdet av biståndsinsatserna.
            Redan nu sker också ett samarbete mellan svenska småföretag och
            nyetablerade företag i vissa av våra samarbetsländer i Afrika.
            Även ett sådant samarbete skulle kunna utvecklas till allas glädje.
            De kooperativa insatserna är av stort värde och ger ett viktigt
            utbyte av erfarenheter.
          </p>
          <p xml:id="i-CFZWvn82BbBZYnouaE3GE2">
            Stöd till regionalt samarbete
          </p>
          <p xml:id="i-YJUkLCg76mfxSjcjzB8vYm">
            Särskilt i Afrika drogs kolonialtidens gränser utan hänsyn till
            etnisk samhörighet eller ekonomiska sammanhang. Folk, som av ålder
            hört samman, delades. Folk med gamla motsättningar fördes samman.
            De självständiga staterna har slagit vakt om dessa onaturliga
            gränser. De har
          </p>
          <p xml:id="i-PRSy1V5DjQXUJ8tBSZNk27">
            Mot. 1985/86 U212
          </p>
          <pb facs="riksdagen-motions-pdf/data/198586/mot_198586_u_212/mot_198586_u_212-005.pdf"/>
          <p xml:id="i-XUvBc7mRwBKKDyMBun7ZtK">
            därför drabbats svårt av inre konvulsioner och yttre spänningar,
            som försvårat deras utveckling och försvagat deras röst i internationella
            samman- hang. Även Asien och Latinamerika lider av motsvarande
            problem, även om sammanhanget inte alltid är lika tydligt, därför
            att det ligger längre tillbaka i tiden. På de flesta håll kan
            man finna ett mönster av statsgrupper, som skulle vinna mycket
            på att utveckla ett regionalt samarbete. Sverige har ofta stött
            strävanden i den riktningen. Östafrikanska gemenskapen var en
            långtgående effektiv organisation för samarbete mellan Kenya,
            Tanzania och Uganda. Den stöddes starkt från Sverige. Det mest
            framgångsrika samarbetet i dag, vilket Sverige bistår med avsevärt
            belopp, är Southern African Development Coordination Conference,
            SADCC, som omfattar länderna närmast Sydaf- rika. De problem som
            ett land kämpar med har de oftast gemensamt med grannstaterna.
            I sitt fortsatta bistånd bör Sverige därför eftersträva en för
            flera länder gemensam effekt. Så långt möjligt bör vi då söka
            gå genom samarbetsorgan, sådana som SADCC och genom FN-organ.
            De nordiska ländernas naturliga gemensamma uppträdande i så många
            sammanhang väcker intresse runt världen. Vårt exempel är viktigt.
            Därför är det angeläget, att de nordiska länderna så mycket som
            möjligt uppträder tillsammans, även som biståndsgivare. Det är
            särskilt glädjande med det samarbete som de nordiska länderna
            och SADCC-staterna nu utvecklar genom det s. k. Nordiska initiativet.
          </p>
          <p xml:id="i-6TsbVdRpzzxMBbj8LiwHNu">
            Enskilda organisationer
          </p>
          <p xml:id="i-LZJbS7JqKCnKPzdfs2Z7L2">
            Vi noterar att regeringen föreslår en ökning av biståndet genom
            enskilda organisationer från 312 till 350 milj. kr. och därigenom
            visar en positiv inställning till dessas arbete. Inom SIDA har
            det under året gjorts en utredning om detta bistånd, vilken visar,
            att det är väl motiverat att utveckla det, så länge det förblir
            en naturlig del av organisationernas totala verksam- het. Med
            detta bistånd har man särskilda möjligheter att nå de mest utsatta
            människorna i deras dagliga miljö. Genom att det förmedlas av
            folkrörelser, kan det också ge impulser till motsvarande rörelser
            inom mottagarlandet. Därigenom och genom sin närhet till människornas
            upplevda behov kan detta bistånd bättre än något annat bidra till
            en demokratisk samhällsutveck- ling. Ett värde ligger också i
            att medlemmar av svenska folkrörelser på detta sätt får ökad förståelse
            för andra folk. SIDA:s styrelse har i sin anslagsframställan föreslagit
            ett belopp på 375 milj. kr. Centerpartiet ser inget skäl att göra
            en annan bedömning än styrelsen och föreslår ett belopp på 375
            milj. kr. för budgetåret 1986/87, en höjning i förhållande till
            regeringens förslag med 25 milj. kr.
          </p>
          <p xml:id="i-UtaAECRH5tMAXoM4rnuhcK">
            Multilateralt bistånd
          </p>
          <p xml:id="i-XoCb959PrahrqpRdsyo16H">
            Vi är av denna uppfattning att biståndet genom internationella
            organisatio- ner är av stort värde, om länder med gemensamma förutsättningar,
            t. ex. inom en region, söker lösningar genom gemensamma samordnade
            ansträng- ningar.
          </p>
          <p xml:id="i-LNSceT8hGU55rHeUgV5L29">
            Mot. 1985/86 U212
          </p>
          <pb facs="riksdagen-motions-pdf/data/198586/mot_198586_u_212/mot_198586_u_212-006.pdf"/>
          <p xml:id="i-FYEoFaUqkGwbyqoF5fiKM5">
            Landramarna är nu politiska beslut, som efter hand fylls med
            innehåll. I varje dialog med en mottagare om bistånd måste vi
            kunna överväga en alternativ användning av resurserna genom en
            andra mottagare. Landra- mens storlek måste således vara en del
            av dialogen. Enligt vår mening bör avtal om insatser föregå fastställande
            av landram, så att denna blir summan av vad som under året behövs
            för att uppfylla det avtalade. Det ligger givetvis ett värde också
            i långsiktigheten. Detta kan man bevara dels genom den flerårighet,
            som ofta ligger i insats- och projektavtal, dels genom indikativa
            planeringsramar. Förhållandena i mottagarländerna kan dock växla.
            Hjälp kan därmed få en icke avsedd effekt. Det meningsfulla med
            bistånd ligger delvis i att det utan långa omgångar kan riktas
            dit, där det är mest angeläget. Vi bör därför sträva efter kortfristigare,
            gärna förlängbara engagemang, som ger större flexibili- tet för
            både mottagare och givare. I den ofta citerade propositionen nr
            100 år 1962 säger statsminister Erlander, att Sverige ”hittills
            i första hand medverkat i multilaterala biståndsåtgärder. Denna
            prioritering bör även i fortsättningen upprätthål- las.” Under
            budgetåret 1962/63 utgjorde också det multilaterala biståndet
            68 0 av allt Sveriges bistånd. Därefter har det emellertid gått
            ner och andelen multilateralt bistånd ligger nu under 30 96. Länderna
            inom OECD:s biståndskommitté DAC som helhet ligger på nivå med
            eller något högre än Sverige. Där har emellertid utvecklingen
            varit motsatt, från lägre till högre. DAC:s senaste årliga rapport
            betonar också det multilaterala biståndets roll, vilket redovisas
            i budgetpropositionen. Mot bakgrund av de finansieringsproblem
            som flera av de multilaterala bistånds- organen haft under de
            senaste åren, framhåller DAC:s ordförande i rapporten, att de
            multilaterala organen måste förbli centrala delar av det internationella
            utvecklingsarbetet. Särskilt mot bakgrund av krisen i Afrika erinrar
            han också om att det finns utvecklingsproblem, som har sådana
            dimensioner, att de insatser som behövs inte klaras av enskilda
            länder. FN:s samordning av arbetet i Afrika har också väckt stor
            respekt. I en färsk rapport från Världsbankens och IMF:s utvecklingskommitté
            hävdas också, att effektivitetsskäl talar för att en stor volym
            bistånd kanaliseras till u-länderna genom multilaterala program.
            Det är Sveriges tidigare höga bidrag till de multilaterala organisationerna,
            som har gett oss en särskild FN-profil. Världsnöden är ett ansvar
            för det internationella samfundet, som bör bäras av världens nationer
            gemensamt. De stora problemen har dessutom oftast global eller
            regional karaktär, och kan inte sällan lösas på bilateral bas.
            Enligt centerpartiets mening bör ambitionen vara att andelen multilateralt
            bistånd successivt ökas.
          </p>
          <p xml:id="i-WRA6Gu2XBshFwezixkhs2i">
            Ointecknade reservationsmedel
          </p>
          <p xml:id="i-G6dXwnx7bF6Wg1M8Am9nbM">
            I budgetpropositionen lämnas upplysningen att regeringen kommer
            att återföra ointecknade reservationsmedel från tidigare och innevarande
            budgetår till ett belopp av 280 milj. kr. till statsbudgeten.
            Enligt centerpar- tiets mening är en sådan åtgärd inte förenlig
            med beslutet om bibehållen enprocentsnivå. Vi föreslår därför
            att ytterligare 280 milj. kr. anslås, så att enprocentsmålet upprätthålls.
          </p>
          <p xml:id="i-yTXAz6WZitR7nfTyuqYEj">
            Mot. 1985/86 U212
          </p>
          <pb facs="riksdagen-motions-pdf/data/198586/mot_198586_u_212/mot_198586_u_212-007.pdf"/>
          <p xml:id="i-RL2dJqYtiezigUP2bycRqu">
            Katastrofbistånd och förebyggande av katastrofer
          </p>
          <p xml:id="i-7qbMmv5RY2WheRnaQPrwFP">
            Regeringen har i budgetpropositionen räknat upp katastrofbiståndet
            från 393 till 500 milj. kr. Denna höjning kan synas avsevärd.
            Fortfarande gäller emellertid, att posten är en restpost som kan
            användas till varjehanda, även till sådant som inte har något
            släktskap med anslagsrubriken. Även då användningen har ett samband,
            kan den vara mycket skiftande. En del användes till det, som det
            enligt vår mening bör vara till för: att möta akuta inte förutsedda
            katastrofer och dessas direkta följder. Dessutom har det använts
            för att fylla på landramarna för vissa länder. Enligt statsrådet
            motiveras höjningen nu främst med att anslaget också skall användas
            till alltmer angelägna långsiktiga katastrofförebyggande åtgärder.
            Enligt centerpartiets mening bör detta anslag alltså helt användas
            för att möta akuta katastrofer, som inte varit möjliga att förutse
            eller bedöma vidden av. Behovet av sådana insatser är enormt och
            ökande. Medlen behöver alltså ständigt vara tillgängliga för angelägna
            ändamål. Att effektivt möta katastrofer är emellertid inte endast
            en fråga om pengar. Det är också fråga om snabbhet och effektivitet.
            Enligt centerpar- tiets mening bör Sverige för den skull utveckla
            en alltid beredd katastrofbe- redskap. Denna bör om möjligt byggas
            upp tillsammans med de andra nordiska länderna. Organisationer
            som Röda korset och Rädda barnen skall kunna spela en viktig roll.
          </p>
          <p xml:id="i-Go6rU7TszzmS1eq9qpuBAk">
            Vietnam
          </p>
          <p xml:id="i-Fb4ooeDs2614Tx9NB8ZQyE">
            Eftersom vi föreslår en utredning om det framtida biståndets
            användning och inriktning, avstår vi nu från att föreslå andra
            rambelopp för samarbetsländer- na än de regeringen föreslår. Vi
            gör dock ett undantag och föreslår en sänkning för Vietnam med
            50 milj. kr. i förhållande till regeringens förslag. Beloppet
            250 milj. kr. är till fyllest för att fullfölja våra åtaganden.
            Så länge frågan om Vietnams militära närvaro i Kampuchea inte
            lösts, bör Sverige enligt centerpartiets mening inte ingå avtal
            om nya insatser i Vietnam. Det belopp riksdagen nu fastställer
            som landram för Vietnam bör därför inte utgöra planeringsram för
            följande år. I stället föreslår vi, att regeringen i budgetpropositionen
            1987 förelägger riksdagen en plan för avveckling av biståndet
            till Vietnam.
          </p>
          <p xml:id="i-HwLPqkMJBUoL51jHGzEq62">
            U-krediter
          </p>
          <p xml:id="i-58E24iWNx7gGBJ8AqLo9x1">
            Utbetalningarna för u-krediter har enligt regeringens redovisning
            varit 1981/82 14,9 milj. kr., 1982/83 59,0 milj. kr., 1983/84
            78,4 milj. kr. och 1984/85 267,1 milj. kr. För budgetåret 1986/87
            föreslår regeringen 500 milj. kr. Enligt centerpartiets mening
            borde en så snabb ökning av ett anslag vid sidan av det svenska
            biståndets huvudinriktning — att nå de mest behövande — inte ske
            utan en mera principiell diskussion. En sådan saknas helt i propositionen.
            Även bortsett från detta synes regeringens förslag för högt. Vi
            föreslår 400 milj. kr., en sänkning i förhållande till regeringens
            förslag med 100 milj. kr.
          </p>
          <p xml:id="i-AKMkL9thutMjkqdNW94XdK">
            Mot. 1985/86 Ur
          </p>
          <pb facs="riksdagen-motions-pdf/data/198586/mot_198586_u_212/mot_198586_u_212-008.pdf"/>
          <p xml:id="i-UsSQji39RVqJp4vuxNuueN">
            Föreslagna omfördelningar av pengar i biståndsbudgeten
          </p>
          <p xml:id="i-DWfRd7nf4gudn2Qa2LAosJ">
            Ökade anslag:
          </p>
          <p xml:id="i-KP2AEC2uxUi9aDvMHkw1BA">
            Miljö, markvård och energi + 294,5 Enskilda organisationer +
            25 319,5
          </p>
          <p xml:id="i-GQpZpoVkdi3hpe3rjng84v">
            Minskade anslag:
          </p>
          <p xml:id="i-Aw4y8mRSApt3ZNBXRi9UY2">
            Försöksverksamhet och metodutveckling — 169,5 U-krediter —- 100
            Vietnam "0 319,5 Hemställan
          </p>
          <p xml:id="i-71Ch54Rdjw6SvyGF2dDuee">
            Med hänvisning till det anförda hemställer vi
          </p>
          <p xml:id="i-QMfLbWUWrzqyA96VXgdbhn">
            1. att riksdagen begär att regeringen tillsätter en parlamentarisk
            utredning för en översyn av det svenska biståndet i enlighet med
            motionen, 2. att riksdagen beslutar att som sin mening ge regeringen
            till känna att biståndet i ökande grad bör inriktas på att möta
            den pågående förstöringen av jordens miljö- och naturtillgångar,
            3. att riksdagen beslutar att som sin mening ge regeringen till
            känna att det svenska biståndet inom ramen för en sådan inriktning
            bör koncentreras till problemområden och geografiska regioner,
            där just Sverige har bäst förutsättningar att nå fram med bistånd,
            4. att riksdagen beslutar att som sin mening ge regeringen till
            känna att svensk forskning och svenskt näringsliv gemensamt bör
            utveckla en forsknings- och resursbas för insatser och för samarbete
            med länder och med institutioner och internationella organisationer,
            som verkar inom dessa områden, 5. att riksdagen beslutar att som
            sin mening ge regeringen till känna att det är särskilt angeläget
            att stödja ett samarbete mellan länder inom en underutvecklad
            region och att de nordiska länderna genom ett samordnat uppträdande,
            såsom vid det s. k. Nordiska initiativet gentemot frontstaterna
            i södra Afrika, kan ge u-världen ett exempel på värdet av samarbete
            mellan besläktade länder inom en region, 6. att riksdagen beslutar
            att som sin mening ge regeringen till känna att bistånd genom
            enskilda organisationer ytterligare bör utvecklas i syfte att
            nå de fattigaste och mest utsatta grupperna och bidra till en
            demokratisk samhällsutveckling,
          </p>
          <p xml:id="i-UGQAB3aC3xUVy6z1g5Eosw">
            Mot. 1985/86 U212
          </p>
          <pb facs="riksdagen-motions-pdf/data/198586/mot_198586_u_212/mot_198586_u_212-009.pdf"/>
          <p xml:id="i-4xJKFFZXBw63G6BEVHYgk9">
            7. att riksdagen beslutar att som sin mening ge regeringen till
            känna - Mot. 1985/86 att ovan föreslagna inriktning av biståndet
            förutsätter ett öppnare val. U212 av vägar, varvid även insatserna
            i samarbetsländerna bör vara flexibla och mera anpassas efter
            möjligheten till meningsfull verksamhet än efter låsta landramar,
            8. att riksdagen beslutar att som sin mening ge regeringen till
            känna att i bilateralt samarbete avtal om insatser bör föregå
            fastställande av landram, så att denna blir summan av vad som
            under året behövs för att uppfylla det som avtalats, 9. att riksdagen
            beslutar att som sin mening ge regeringen till känna att efter
            landet självt det internationella samfundet bör ha det övergripande
            ansvaret för kampen mot nöd och underutveckling, varför Sverige
            enligt sina traditioner bör eftersträva att öka den andel av biståndet
            som går genom FN:s biståndsorgan, 10. att riksdagen beslutar att
            som sin mening ge regeringen till känna att katastrofanslaget
            i sin helhet bör användas för att lindra akut nöd och för att
            mildra följderna av inträffade händelser av katastrofka- raktär,
            11. att riksdagen beslutar att som sin mening ge regeringen till
            känna att Sverige bör utveckla en snabb och effektiv katastrofberedskap,
            om möjligt tillsammans med de andra nordiska länderna, i vilken
            också organisationer som Röda korset och Rädda barnen bör spela
            en viktig roll och i vilken en svensk produktion av livsmedel
            och andra basförnödenheter bör kunna utgöra en grund, 12. att
            riksdagen beslutar att som sin mening ge regeringen till känna
            att det nödvändiga långsiktiga arbetet på att skydda människors
            försörjning och förebygga katastrofer bör vara ett centralt element
            i allt utvecklingssamarbete och därför normalt bekostas genom
            resp. anslag och genom det särskilda anslaget för Miljö, markvård
            och energi, vilket föreslås återinfört, 13. att riksdagen beslutar
            återinföra den särskilda anslagsposten Miljö, markvård och energi
            och för denna anvisar ett belopp av 294,5 milj. kr., 14. att riksdagen
            med anledning av att regeringen till statsbudgeten återfört 280
            milj. kr. av innevarande år ointecknade reservationsme- del och
            därmed med motsvarande belopp går under den beslutade enprocentsnivå
            anslår 280 milj. kr., 15. att riksdagen beslutar att som sin mening
            ge regeringen till känna att den i budgetpropositionen 1987 bör
            förelägga riksdagen en plan för avveckling av biståndet till Vietnam,
            16. att riksdagen beslutar anslå 250 milj. kr. som landram för
            Vietnam budgetåret 1986/87, en sänkning i förhållande till regeringens
            förslag med 50 milj. kr., 17. att riksdagen för anslaget till
            Enskilda organisationer anvisar 375 milj. kr., en höjning i förhållande
            till regeringens förslag med 25 milj. kr., 18. att riksdagen för
            u-krediter anvisar 400 milj. kr., en sänkning i förhållande till
            regeringens förslag med 100 milj. kr.,
          </p>
          <p xml:id="i-SX5mEXbZMojmNU7LTXRZRw">
            1" Riksdagen 19851/86. 3 saml. Nr U212-217
          </p>
          <pb facs="riksdagen-motions-pdf/data/198586/mot_198586_u_212/mot_198586_u_212-010.pdf"/>
          <p xml:id="i-12wGixAuCzu9pCzPeEyxLJ">
            19. att riksdagen beslutar låta anslagsposten Försöksverksamhet
            och Mot. 1985/86 metodutveckling m.m. på 169,5 milj. kr. uppgå
            i den föreslagna — U212 återinförda anslagsposten Miljö, markvård
            och energi.
          </p>
          <p xml:id="i-W1Xxnm7JTQ6fK17cZWgAs4" type="date">
            Stockholm den 24 januari 1986
          </p>
          <p xml:id="i-SjugF81sFNh44UEdiK7F5h" type="signatureBlock">
            Karin Söder (c)
          </p>
          <p xml:id="i-PsPTgCGUaaems3Z3DS45cR">
            Anders Dahlgren (c) Olof Johansson (c) Nils G. Åsling (c) Gunnel
            Jonäng (c) Kjell A. Mattsson (c) Bertil Fiskesjö (c) Gunilla André
            (c) Britta Hammarbacken (c) Karl Erik Olsson (c) P.-O. Eriksson
            (c) Gunnar Björk (c) i Gävle
          </p>
          <p xml:id="i-8dhBSwsAW5dJWrK1qHk8Xt">
            10
          </p>
        </div>
      </div>
    </body>
  </text>
</TEI>
