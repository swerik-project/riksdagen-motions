<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200506-AU-00414">
  <teiHeader>
    <fileDesc>
      <titleStmt>
        <title>Anslagsmotion Utgiftsområde 13 och 14</title>
        <author corresp="i-McV8uzEvZdxJephaZbqN9X">av Anders G Högmark m.fl. (m)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Anslagsmotion Utgiftsområde 13 och 14</title>
          <idno type="rdwebb">GT02A414</idno>
          <rs type="number">A414</rs>
          <orgName type="comitteeAbbreviation">AU</orgName>
          <ref type="dokument_url_text">http://data.riksdagen.se/dokument/GT02A414/text</ref>
          <ref type="dokument_url_html">http://data.riksdagen.se/dokument/GT02A414</ref>
          <ref type="dokumentstatus_url_xml">http://data.riksdagen.se/dokumentstatus/GT02A414</ref>
          <ref type="doc">http://data.riksdagen.se/fil/058FF247-E3CC-48D2-9172-E6183F589FDF</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-McV8uzEvZdxJephaZbqN9X</idno>
            <name>Anders G Högmark</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-chkH67XLutwmCnkuDo8pd</idno>
            <name>Patrik Norinder</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-7KBbQxMwamQ8aEQRXJRw1j</idno>
            <name>Henrik Westman</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-JSSYZnWrKjtbfWDmu1qLSb</idno>
            <name>Magdalena Andersson</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-KPGvtK4s6Zp3E6XH6vj18n</idno>
            <name>Tobias Billström</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-UfnBtox9oKGvLg9RLYSNsM</idno>
            <name>Anna Lindgren</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-SP9VitD4zGHuh2ByXnH2pZ" type="signed"/>
        <correspContext corresp="i-SP9VitD4zGHuh2ByXnH2pZ">
          <note type="signatory" corresp="i-McV8uzEvZdxJephaZbqN9X"/>
          <note type="signatory" corresp="i-chkH67XLutwmCnkuDo8pd"/>
          <note type="signatory" corresp="i-7KBbQxMwamQ8aEQRXJRw1j"/>
          <note type="signatory" corresp="i-JSSYZnWrKjtbfWDmu1qLSb"/>
          <note type="signatory" corresp="i-KPGvtK4s6Zp3E6XH6vj18n"/>
          <note type="signatory" corresp="i-UfnBtox9oKGvLg9RLYSNsM"/>
        </correspContext>
        <correspAction xml:id="i-AqeMSsngKpH3D6L9YzSyd3" type="referral">
          <date when="2005-10-13"/>
        </correspAction>
        <correspAction xml:id="i-BETAD3FUzyN6HHGWLKUP51" type="dismissal">
          <date when="2005-10-13"/>
        </correspAction>
        <correspAction xml:id="i-3TAYWu3zMQhABy7NS31vrL" type="submission">
          <date when="2005-10-05"/>
        </correspAction>
        <correspAction xml:id="i-8pZiZufUBv52YNKU64HEDk" type="assigned"/>
        <correspContext corresp="i-8pZiZufUBv52YNKU64HEDk">
          <ref type="assignedTo">Arbetsmarknadsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200506/mot_200506_A_414/mot_200506_A_414-0001.pdf"/>
      <pb facs="riksdagen-motions-pdf/data/200506/mot_200506_A_0414/mot_200506_A_0414-0001.pdf"/>
      <pb facs="riksdagen-motions-pdf/data/200506/mot_200506_A_414/mot_200506_A_414-0001.pdf"/>
      <pb facs="riksdagen-motions-pdf/data/200506/mot_200506_A_0414/mot_200506_A_0414-0001.pdf"/>
      <pb facs="riksdagen-motions-pdf/data/200506/mot_200506_A_414/mot_200506_A_414-0001.pdf"/>
      <pb facs="riksdagen-motions-pdf/data/200506/mot_200506_A_0414/mot_200506_A_0414-0001.pdf"/>
      <pb facs="riksdagen-motions-pdf/data/200506/mot_200506_A_0414/mot_200506_A_0414-001.pdf"/>
      <div xml:id="i-JB1kFPpwqAAxqkGhX7uXXw" type="motHeader">
        <div xml:id="i-J4UfN4PAjefB7G7UiXCyM2" type="motTitle"/>
        <div xml:id="i-PJjzHt4nFby7HXtV2KHV86" type="motSubmissionInfo"/>
      </div>
      <div xml:id="i-JkPqWWgpZficLRnhNhvQ2Y" type="motBody">
        <div xml:id="i-6BiYzRNC8zt7chU6WPbuHN">
          <p xml:id="i-A5azuKL6Y8NVGcvUbo497g">
            2005/06 mnr: A414 pnr: m162
          </p>
          <p xml:id="i-PHVrtBfXNt5dDJBnJEiVSr">
            Motion till riksdagen 2005/06:A414
          </p>
          <p xml:id="i-TBTem3vhb6xz1RkYKFSQck">
            av Anders G Högmark m.fl. (m)
          </p>
          <p xml:id="i-7oHERXzfs56uZs53boPz6Z">
            Anslagsmotion Utgiftsområde 13 och 14
          </p>
          <p xml:id="i-JCZEU2kUyzBMYPXixniu26">
            1 Sammanfattning
          </p>
          <p xml:id="i-QVN4MK1NqYwunA8ECtL3ws">
            En väl fungerande arbetsmarknad och arbetsmarknadspolitik i vid
            mening är viktig för att säkerställa att de människor som drabbas
            av arbetslöshet snabbt återkommer i arbete och inte fastnar i
            ett långvarigt bidragsberoende. Ur ett mänskligt perspektiv är
            det utanförskap som många hamnar i när de står utanför arbetsmarknaden
            oförsvarligt. Det är både ett slöseri med samhällets resurser
            och bristande respekt för människors värde att inte ta till vara
            allas förmågor. Vi vill ändra på detta och skapa ett samhällsklimat
            som uppmuntrar arbete, kreativitet, skapande och kunskapssökande.
            Det skall finnas möjligheter för den enskilde individen att forma
            sin egen tillvaro och förbättra sin livssituation efter egen förmåga.
            Vi vill med vår politik skapa de förutsättningar som krävs för
            att arbetsmarknaden skall fungera, vara flexibel och svara mot
            de behov som enskilda individer och företag har. Under dessa förutsättningar
            kan produktionen och tillväxten bli högre och inflationen hållas
            i schack. Att genomföra reformer för att förbättra arbetsmarknaden
            är således en av de mest prioriterade uppgifterna de kommande
            åren. Allians för Sverige vill skärpa inslaget av omställningsförsäkring
            i syfte att tydliggöra arbetslinjen och stimulera människor till
            att snabbt komma tillbaka till arbete. Det är av yttersta vikt
            att den som är arbetslös får stöd omedelbart, att individen sätts
            i centrum och att åtgärder skräddarsys för individuella olika
            behov. Vi menar att en åtgärdsinriktad handlingsplan av högre
            kvalitet än dagens bör upprättas så tidigt som möjligt. Det är
            viktigt att olika typer av arbetsförmedlingar, bemanningsföretag,
            Trygghetsrådet m.m. kan utveckla sina komparativa fördelar och
            anpassa sina tjänster till de arbetssökandes behov av vägledning.
            Vi förordar också en förändring av arbetsmarknadspolitiken. Tydligare
            mål för politiken måste läggas fast. Arbetsmarknadsverket måste
            få en mer självständig roll och en organisation som ger bättre
            förutsättningar för en effektiv arbetsmarknadspolitik. Allians
            för Sverige vill prioritera matchningen
          </p>
          <pb facs="riksdagen-motions-pdf/data/200506/mot_200506_A_414/mot_200506_A_414-0002.pdf"/>
          <p xml:id="i-L6pVmMme47XwHZthnd3QoZ">
            2005/06:A414
          </p>
          <p xml:id="i-ELZcg5GR6w8WFH4Tcj3dTN">
            mellan arbetssökande och lediga jobb, ökad konkurrens genom större
            utbud av olika utbildningsanordnare och förbättrad kontroll. För
            detta är det nödvändigt att införa en enhetlig myndighetsorganisation,
            ge myndigheten en självständig professionell ledning och minska
            det politiska inflytandet. För att kunna möta det ökade utbudet
            är det viktigt att förutsättningar för jobbtillväxt skapas. Moderaterna
            och våra allianspartier föreslår ett brett program som gör det
            lönsamt att arbeta. Det innefattar bl.a. arbetsgivaravgiftssänkningar
            för nyrekryteringar i företagen och inrättandet av nystartsjobb
            för de grupper som står långt från arbetsmarknaden. Moderaterna
            presenterar ett omfattande program för att göra det enklare för
            företagen att anställa. Småföretagen är i detta sammanhang en
            särskilt viktig grupp när det gäller att skapa sysselsättning.
            Programmet i dess helhet återges i Moderaternas ekonomisk-politiska
            motion ”Politik för arbete och välfärd” (2005/06:Fi240).
          </p>
          <p xml:id="i-Rv3W6jqyBTtLfUsCLFCa7T">
            2 Förslag till riksdagsbeslut
          </p>
          <p xml:id="i-wYife3WVprxfksJWcgMV9">
            1. Riksdagen tillkännager för regeringen som sin mening vad i
            motionen anförs om att regeringens förslag om ändring i lagen
            (1999:591) om kreditering av skattekonto av vissa stöd avvisas.
            2. Riksdagen tillkännager för regeringen som sin mening vad i
            motionen anförs om att arbetslöshetsförsäkringen måste fungera
            som en omställningsförsäkring. 3. Riksdagen tillkännager för regeringen
            som sin mening vad i motionen anförs om att arbetsmarknadspolitiken
            måste bli effektiv. 4. Riksdagen anvisar med följande ändringar
            i förhållande till regeringens förslag anslagen under utgiftsområde
            13 enligt uppställningen:
          </p>
          <p xml:id="i-GihdPphnXmN7fdWNpAoZbx">
            Anslag Anslagsförändring A 22:1 Arbetsmarknadsverkets förvaltningskostnader
            —200 000 A 22:2 Bidrag till arbetslöshetsersättning och aktivitetsstöd
            —9 580 000 A 22:3 Köp av arbetsmarknadsutbildning och övriga kostnader
            893 000 A 22:4 Lönebidrag och Samhall 200 000 A 22:8 Bidrag till
            administration av grundbeloppet —45 768 A 22:9 Bidrag till Stiftelsen
            Utbildning Nordkalotten -7 703 A 22:10 Bidrag till lönegarantiersättning
            500 000
          </p>
          <p xml:id="i-L8eHhPMP6gVULCjzQyirKo">
            5. Riksdagen tillkännager för regeringen som sin mening vad i
            motionen anförs om att en ny myndighet inrättas under namnet Ombudsmannen
            mot diskriminering. 6. Riksdagen anvisar med följande ändringar
            i förhållande till regeringens förslag anslagen under utgiftsområde
            14 enligt uppställningen:
          </p>
          <p xml:id="i-KXDgjTUxeU2KceaBmNVUkr">
            Anslag Anslagsförändring A 23:1 Arbetsmiljöverket —100 000 A
            23:2 Arbetslivsinstitutet —189 067
          </p>
          <pb facs="riksdagen-motions-pdf/data/200506/mot_200506_A_414/mot_200506_A_414-0003.pdf"/>
          <p xml:id="i-7SDtkyrGDd5c1firAwLRV2">
            Anslag Anslagsförändring A 23:3 Särskilda utbildningsinsatser
            m.m. —44 382 A 23:7 Ombudsmannen mot diskriminering på grund av
            sexuell läggning (HomO) -9 218 A 24:1 Jämställdhetsombudsmannen
            —28 346 A 24:3 Delegationen för stöd till jämnställdhetsintegrering
            —-2 000 A 24:4 Ombudsmannen mot diskriminering (nytt anslag) 80
            695
          </p>
          <p xml:id="i-2LGBUn9WBAAVku4NksA6ZA">
            3 Bakgrund
          </p>
          <p xml:id="i-FpL4dLVDiqrHNmZWdFBJd4">
            Under det senaste året har arbetsmarknaden fortsatt att försvagas.
            I augusti hade nästan var femte arbetslös varit detta i mer än
            6 månader. Det är bekymrande att ungdomarnas arbetslöshet fortsätter
            att öka. Den senaste månadens konjunkturtecken på en svag vändning
            av sysselsättningen betyder inte att vi kan slå oss till ro. Sysselsättningen
            ligger i dag på nivåer som vida understiger de mot slutet av 1980-talet.
            I dag är det drygt 400 000 fler personer som står utanför arbetskraften
            än för 15 år sedan. Förutom att nästan en kvarts miljon människor
            är arbetslösa, arbetar ungefär lika många färre timmar än de skulle
            vilja. Till detta kan läggas sjukfrånvarande (utanför arbetskraften)
            och förtidspensionerade. Då står nästan 1,5 miljon människor utanför
            arbetsmarknaden. Vår politik syftar till att motivera dem som
            står utanför arbetsmarknaden att söka sig tillbaka genom att öka
            det ekonomiska utbytet att arbeta. Det är nödvändigt att arbetslöshetsersättningen
            och regelverket däromkring utformas för att stimulera arbetslösa
            att tidigt i arbetslöshetsperioden söka nya arbeten. Hon/han måste
            omedelbart få omfattande stöd från arbetsförmedlingen och, när
            så behövs, individuellt anpassade åtgärder för att möta de nya
            kompetenskrav som ställs. Arbetsmarknadspolitiken i stort skall
            inriktas på att hålla den långsiktiga arbetslösheten på en låg
            nivå utan att inflationen tar fart. Genom att formulera ett fåtal
            övergripande mål för Arbetsmarknadsverkets verksamhet, ges större
            spelrum än i dag för AMS att självt bedöma hur resurserna skall
            fördelas mellan förmedlingsverksamhet, åtgärder och anställningsstöd.
            Moderaternas och våra allianspartiers satsningar gör att arbetsutbudet
            ökar. Detta måste mötas med kraftfulla insatser som påverkar efterfrågan
            på arbetskraft. Moderaterna presenterar ett antal förslag som
            gör det enklare för företagen att anställa. Det är särskilt viktigt
            att småföretagen börjar våga anställa, då dessa väntas stå för
            merparten av den framtida sysselsättningsökningen. I den ekonomisk-politiska
            motionen ”Politik för arbete och välfärd” 2005/06:Fi240 redovisar
            vi i sin helhet Moderaternas program för ökad sysselsättning.
          </p>
          <p xml:id="i-X6VrfZmHQQbqUrn3xfptE7">
            2005/06:A414
          </p>
          <pb facs="riksdagen-motions-pdf/data/200506/mot_200506_A_414/mot_200506_A_414-0004.pdf"/>
          <p xml:id="i-4wq4JQe1sMCjxGMWySQv4J">
            2005/06:A414
          </p>
          <p xml:id="i-3dczSEPA7gKEZMLpzcREHT">
            4 Utgiftsområde 13 — arbetsmarknad 4.1 En omställningsförsäkring
            som ger trygghet
          </p>
          <p xml:id="i-FpBnciYFuL7pJFiYGpWAM4">
            Arbetslöshetsförsäkringen skall vara en omställningsförsäkring.
            Allians för Sverige föreslår att arbetslöshetsersättningen skall
            vara 80 procent av förlorad inkomst under de första 200 dagarna
            och 70 procent därefter.' Därmed skapas incitament för de arbetssökande
            att i ett tidigt skede söka mer intensivt efter jobb. Sammanlagt
            utgår ersättning i arbetslöshetsförsäkringen i maximalt 300 dagar
            (motsvarar knappt 14 månader). Arbetslösa med försörjningsansvar
            för barn kan dock få ersättning under 450 dagar (motsvarar knappt
            21 månader). Alliansen föreslår vidare att arbetsvillkoret skärps
            till 80 timmars arbete i månaden under 6 månader. Studerandevillkoret
            tas bort och den överhoppningsbara tiden begränsas till högst
            5 år. Arbetslöshetsersättningen baseras på de senaste 12 månadernas
            inkomster. Det är viktigt att arbetslöshetsförsäkringen är tidsbegränsad.
            Studier visar att passivt kontantstöd inte har några positiva
            effekter på sökintensiteten. Vi menar emellertid att det är orimligt
            att räkna med att de som inte fått något arbete efter 300 dagar
            skall lämnas helt utanför systemet utan fortsatt stöd. Allianspartierna
            föreslår att arbetssökande, som varit arbetslösa i mer än 300
            dagar, ingår i en jobb- och utvecklingsfond med ett mer individanpassat
            program av åtgärder än det som aktivitetsgarantin erbjuder i dag.
            Ersättningsnivån skall vara 65 procent i jobb- och utvecklingsgarantin.
            Den högsta dagpenningen blir 680 kronor per dag. Moderaterna =
            avvisar regeringens förslag om 5000 platser i utbildningsvikariaten,
            13 000 praktikplatser och 4 000 i akademikerpraktik.” är det gäller
            regeringens satsningar på traditionella arbetsmarknadspolitiska
            åtgärder, som arbetspraktik t.ex., menar Moderaterna att satsningar
            på en permanent ökning av företagens efterfrågan på arbetskraft
            är en mer ramkomlig och långsiktig väg att gå. Det gäller särskilt
            akademikers möjligheter att få jobb. Det är viktigare för en akademiker
            som satsat både tid och resurser på en hög utbildning, att Sveriges
            ekonomi fungerar och att det inns jobb att söka. Enligt en nyligen
            publicerad rapport av akademikerfacket Saco saknas ofta kompetens
            hos arbetsförmedlingarna när det gäller sökande med hög akademisk
            kompetens.” Våra = förslag om en = förändring av Arbetsmarknadsverkets
            organisation och arbetssätt gör satsningar på särskilda akademikerförmedlingar
            möjliga. Bemanningsföretagen, Trygghetsrådet och andra aktörer
            på arbetsmarknaden kan etableras för olika målgrupper och få en
            viktigare roll i den framtida arbetsmarknadspolitiken. (Se vidare
            avsnitt 4.4).
          </p>
          <p xml:id="i-JGJK1K15Uy6sdFxc2qJrau">
            "Se RUT-PM 2005:1753, 2005:2074 för beräkningar. 2 Regeringen
            anslår medel för i genomsnitt 5 000 platser i utbildningsvikariaten
            under 2006.
          </p>
          <p xml:id="i-RQbDXqjYuacc81c3vAciAU">
            3 Wennström, O och Diehl, J (2005), ”Kundperspektiv på arbetsförmedlingen”,
            Sacorapport.
          </p>
          <pb facs="riksdagen-motions-pdf/data/200506/mot_200506_A_414/mot_200506_A_414-0005.pdf"/>
          <p xml:id="i-EJALnpUMpVpsLbxh6FzdiE">
            Regeringens satsningar på 15 000 plusjobb i genomsnitt nästa
            år avvisas, emedan avsatta medel i form av skattekreditering överföres
            till kommunerna i Moderaternas ekonomisk-politiska motion 2005/06:Fi240.
            Vi avvisar därmed också den merkostnadsersättning som belastar
            utgiftsområdet från plusjobben. Vi anser att det är olämpligt
            att expandera volymen av åtgärder i ett läge där bedömare räknar
            med att de lediga resurserna på arbetsmarknaden minskar. Vi motsätter
            oss vidare att arbetsmarknadspolitiska åtgärder kan ökas utan
            att detta belastar utgiftssidan fullt ut. Genom att regeringen
            finansierar åtgärder med minskade intäkter, i stället för ökade
            utgifter, undanröjs påfrestningar på budgeteringsmarginalen. Moderaterna
            menar att utgiftstaken skall justeras med motsvarande belopp som
            skattekrediteringen utgör. Regeringens satsningar på utbildning
            i form av lärlingsplatser och kvalificerad yrkesutbildning ligger
            i linje med tidigare moderata förslag. Vi menar emellertid att
            lärlingsutbildningen skall vara permanent och kopplad till den
            ordinarie gymnasieskolan, i enlighet med motionen ”En modern lärlingsutbildning”
            2005/06:Ub515. Vi har sedan tidigare kritiserat regeringens friårsverksamhet.
            Vi anser inte att det är motiverat att införa möjligheten till
            friår, när behovet att öka arbetsutbudet är så stort. Vi har också
            tidigare föreslagit att åtgärderna skall minska med 20 000 platser.
            Allians för Sverige är överens om att minska åtgärdsvolymen med
            20 000 platser och att friåret tas bort.
          </p>
          <p xml:id="i-VBGVVR9PPQtfuP7Hym7wQ8">
            4.2 — Aktiva förmedlingar når bättre resultat
          </p>
          <p xml:id="i-GeLMmLL5WVXsQTZ8xF4V25">
            Det är viktigt att den arbetslöse omedelbart får stöd i sitt
            sökande efter arbete. All erfarenhet tyder på att anställningsbarheten
            sjunker snabbt. Utvärderingar visar att arbetsförmedlingar som
            engagerar sig i de arbetssökande, har aktiv kontakt med potentiella
            arbetsgivare och snabbt upprättar individuella handlingsplaner
            lyckas bättre med att hitta arbeten som passar de arbetssökande.
            I dagens system finns krav på att en formell handlingsplan upprättas
            inom 100 dagar. Vi menar att detta krav kan bli tydligare och
            att en åtgärdsinriktad handlingsplan bör upprättas så tidigt som
            möjligt under arbetslöshetsperioden, allra senast inom exempelvis
            30-40 ersättningsdagar. Trots att kvaliteten på dessa handlingsplaner
            är skiftande och nyttan av dessa i vissa fall kan ifrågasättas,
            anser vi dessa viktiga och de ger arbetsförmedlaren och arbetssökanden
            anledning att träffas personligen vid ett flertal tillfällen i
            sökprocessen. Med en mer åtgärdsinriktad handlingsplan kan kvaliteten
            höjas. Det är också viktigt att arbetsvillkoret upprätthålls mer
            effektivt i arbetslöshetsförsäkringen. Moderaterna föreslår ett
            antal åtgärder för hur arbetsförmedlingarna skall kunna följa
            upp den arbetslöses sökaktiviteter. Vi föreslår en ändring i dagens
            sanktionssystem, som ger mildare sanktioner men i omedelbar anslutning
            till den arbetssökandes redovisning av sin jobbsökaraktivitet.
            Detta utvecklas närmare i den ekonomisk-politiska budgetmotionen
            (2005/06:Fi240).
          </p>
          <p xml:id="i-3xQ2TdcYpEHYi25abnqoJS">
            2005/06:A414
          </p>
          <pb facs="riksdagen-motions-pdf/data/200506/mot_200506_A_414/mot_200506_A_414-0006.pdf"/>
          <p xml:id="i-P8drJ6WL1Dhr5CFcshtsSb">
            2005/06:A414
          </p>
          <p xml:id="i-Q7Yq71u52ERNRKdScckEc5">
            Moderaterna säger ja till den förstärkning av personalresurser
            vid AMS som regeringen föreslår. Moderaternas förslag till en
            förbättrad kontroll i arbetslöshetsförsäkringen väntas inte ha
            några budgetmässiga konsekvenser nästkommande budgetår, utan först
            påföljande år.
          </p>
          <p xml:id="i-8Sr4Y4aE3EyQJEm3CuJnod">
            4.3 Finansieringen av arbetslöshetsförsäkringen har betydelse
          </p>
          <p xml:id="i-5q988guidr1LfyH7RkeAyg">
            Det är av betydelse för incitamenten hur arbetslöshetsförsäkringen
            är finansierad. I dagens system finansieras arbetslöshetsförsäkringen
            med generella skatter som täcker ca 95 procent av arbetslöshetsförsäkringens
            kostnader. På «marginalen är den = statliga = subventionen av
            arbetslöshetsförsäkringen 100 procent. Detta innebär att vare
            sig arbetsgivare, löntagarkollektiv eller enskilda individer,
            behöver finansiera kostnaderna för en högre arbetslöshet. Allians
            för Sverige föreslår att arbetslöshetsförsäkringen skall vara
            obligatorisk och omfatta alla som förvärvsarbetar. Egenfinansieringen
            föreslås öka med 10 miljarder kronor. Detta innebär att alla förvärvsarbetande
            får välja vilken a-kassa de vill tillhöra. Genom att a-kassan
            blir obligatorisk kommer antalet medlemmar att öka väsentligt
            såväl i de a-kassor som är knutna till fackföreningar eller intresseorganisationer
            som i den helt fristående Alfa-kassan. Därmed bortfaller behovet
            av ett särskilt bidrag för administration av grundbeloppet i Alfa-kassan
            (anslag 22:4), då alla som erhåller arbetslöshetsersättning också
            är medlemmar i kassan. För att förhindra att den enskildes kostnader
            för arbetslöshetsförsäkringen blir alltför höga föreslår Moderaterna
            att ett tak på 300 kronor införs för avgiftshöjningen i a-kassan.
            Vi anser också att det är rimligt att arbetslösa befrias från
            att betala medlemsavgift.
          </p>
          <p xml:id="i-C4LTh5fUunTxEpgY1M365d">
            4.4 En ny struktur för arbetsmarknadspolitiken
          </p>
          <p xml:id="i-T3hFKq1q3xyBmRxryqcMPs">
            Arbetsmarknadspolitiken bedrivs i dag inom ramen för en komplicerad
            organisatorisk struktur. Arbetsmarknadsverket (AMV) svarar för
            huvuddelen av den = arbetsmarknadspolitiska verksamheten och =
            består av Arbetsmarknadsstyrelsen (AMS) och en länsarbetsnämnd
            i varje län. I länsarbetsnämnderna ingår bl.a. de offentliga arbetsförmedlingarna.
            Såväl AMS som länsarbetsnämndernas arbete leds av styrelser som
            består av politiker och representanter för arbetsmarknadens parter.
            Ett problem med dagens system är att riksdag och regering inte
            definierat tydliga mål för arbetsmarknadspolitiken. Därför måste
            Arbetsmarknadsstyrelsens (AMS) mål — att förbättra arbetsmarknadens
            funktionssätt tydliggöras och AMS befrias från en politisk överstyrning
            som förhindrar ett effektivt arbete. En politik för att matcha
            och aktivera arbetslösa är en naturlig komponent i Moderaternas
            program för att göra det enklare att anställa.
          </p>
          <pb facs="riksdagen-motions-pdf/data/200506/mot_200506_A_414/mot_200506_A_414-0007.pdf"/>
          <p xml:id="i-XjBeH4q3RiNMLdo9XhPQvy">
            Allians för Sverige föreslår att arbetsmarknadspolitiken effektiviseras.
            Därvid prioriteras ökade resurser för matchning mellan arbetssökande
            och lediga jobb, ökad konkurrens och förbättrad kontroll. En enhetlig
            myndighetsorganisation införs, myndigheten ges en självständig
            professionell ledning och det politiska inflytandet minskas. Alliansens
            förslag innebär att länsarbetsnämnderna läggs ner. Det är naturligt
            att verksledningen har möjligheter att fatta beslut om hur verksamheten
            på de olika regionala arbetsmarknaderna skall utformas. Moderaterna
            menar också att en förändring av AMS organisation för att begränsa
            det politiska och partssammansatta inslaget i verksamheten, naturligen
            leder till att verksledningen får ett större ansvar för hur arbetsmarknadspolitiken
            skall utformas, dvs. hur anslagna medel skall fördelas mellan
            förmedlingsverksamhet och åtgärder. Genom att AMS verksledning
            själv kan avgöra inriktningen på arbetsmarknadspolitiken finns
            incitament och verktyg för AMS att köpa in utbildningstjänster
            från annat håll. Därmed kan AMS bättre anpassa verksamheten till
            hur det ser ut på arbetsmarknaden.
          </p>
          <p xml:id="i-HLLew8m8F2AcV2verFMZfg">
            4.5 — Särskilda insatser för arbetshandikappade
          </p>
          <p xml:id="i-TMJbygiGQkLvdmb6ahedVB">
            Regeringen har genomfört en höjning av lönebidraget. Moderaterna
            vill gå ett steg längre och tillför ytterligare 200 miljoner kronor
            åren 2005, 2006 och 2007 till anslag 22:4 Lönebidrag och Samhall.
            En del av dessa medel kommer att användas under utgiftsområde
            17 Kultur, medier, trossamfund och fritid där de utgör ett viktigt
            inslag. Se vidare motion ”Arbetshandikappade har rätt till ett
            aktivt liv” 2005/2006:A295.
          </p>
          <p xml:id="i-8WEKzfUuaG68QwLDMgsyBP">
            4.6 En utökad lönegaranti Allians för Sverige föreslår att bankernas
            allmänna förmånsrätt i företagsinteckningar höjs från nuvarande
            55 procent till 100 procent från den
          </p>
          <p xml:id="i-2CHdY52v5ikJVdQzhZ1TcV">
            1 januari 2006, vilket gör att statens kostnader för lönegarantin
            kommer att öka.
          </p>
          <p xml:id="i-Cb5UuURZRRN4hVbgogyFwT">
            4.7 Bidrag till Stiftelsen Utbildning Nordkalotten
          </p>
          <p xml:id="i-TVAYi5Z8ucfRFYkKknuSLr">
            Stiftelsens statliga finansiering föreslås avvecklas och anslaget
            utgår.
          </p>
          <p xml:id="i-GezDcgfj1yKWAqeQS1WH2S">
            2005/06:A414
          </p>
          <pb facs="riksdagen-motions-pdf/data/200506/mot_200506_A_414/mot_200506_A_414-0008.pdf"/>
          <p xml:id="i-21xxJGkh1yEzcb5cfsuxZQ">
            2005/06:A414
          </p>
          <p xml:id="i-WjDzckajVg7vZxH2jAgkWN">
            5 Utgiftsområde 14 — Arbetsliv 5.1 Arbetsdomstolen
          </p>
          <p xml:id="i-ELEReKvTwqsxtxgJcti9N3">
            Moderaterna har tidigare kritiserat Arbetsdomstolen för att den
            är partssammansatt, vilket vi menar strider mot rättssäkerhetskraven.
            Vi menar dock att specialdomstolar kan behövas. Det finns ett
            växande behov av specialkompetens för att kunna bedöma arbetsrättsliga
            förhållanden mellan arbetstagare och arbetsgivare. Moderaterna
            = föreslår = därför = att Arbetsdomstolen besätts med ordinarie
            domare. Domarna bör ha dokumenterad kompetens i arbetsrätt.
          </p>
          <p xml:id="i-CadifgWNcZ6wSzNyWeLSJX">
            5.2 - Myndighetsbesparingar
          </p>
          <p xml:id="i-2bmQ7A7SD4JzFRfHQ8ysU1">
            Allians för Sverige föreslår ett besparingsprogram inom den statliga
            byråkratin. Antalet myndigheter har ökat i snabb takt under de
            senaste åren. Samtidigt visar Ekonomistyrningsverkets undersökningar
            att bara omkring hälften av myndigheternas anslag går till kärnverksamheten.
            Resten går bl.a. till att täcka kostnader för lokaler, IT-stöd
            och administration. Moderaterna och våra allianspartier föreslår
            att avvecklingen av Arbetslivsinstitutet som ett självständigt
            verk börjar under 2006 och att anslagen till Arbetsmiljöverket,
            som gjort omfattande personalförstärkningar under senare år, dras
            ner.
          </p>
          <p xml:id="i-Mxkx4E4QwWQPDVpjGNAAue">
            5.3 Särskilda utbildningssatsningar m.m. tas bort
          </p>
          <p xml:id="i-dd1e5G9BmCf4zd7Y4JkMX">
            Anslag 23:3 som avser kostnader för funktionsutbildning, styrelseutbildning
            och allmänna informationsinsatser inom arbetslivsområdet samt
            viss EU- bevakning tas bort. Moderaterna menar att arbetsmarknadens
            parter själva skall kunna bekosta dessa insatser. Arbetslivsinstitutet,
            som i dagsläget administrerar bidraget, föreslås läggas ner 2007
            av Allians för Sverige.
          </p>
          <p xml:id="i-An66vPbCMLidSNstEk4gX6">
            5.4 Ombudsmannen mot diskriminering
          </p>
          <p xml:id="i-AXznYjRYfHsnS982gkspEL">
            Moderaterna föreslår att de fyra ombudsmännen — som har i uppdrag
            att utöva tillsyn över diskriminering i arbetslivet — slås ihop
            till en gemensam myndighet. Under utgiftsområde 14 slopas därmed
            anslagen 23:7 Ombudsmannen mot diskriminering på grund av = sexuell
            = läggning samt = 24:1 Jämställdhetsombudsmannen. Under utgiftsområde
            8 slopas Ombudsmannen mot etnisk diskriminering och under utgiftsområde
            9 Handikappombudsmannen.
          </p>
          <pb facs="riksdagen-motions-pdf/data/200506/mot_200506_A_414/mot_200506_A_414-0009.pdf"/>
          <p xml:id="i-NdnmCjD1eqLojWgd6nqRvf">
            2005/06:A414
          </p>
          <p xml:id="i-Nn6Gn7HcsZnTWMnDbSN3VY">
            Förslaget får också till följd att Jämställdhetshämnden och Nämnden
            mot diskriminering sammanläggs. Under utgiftsområde 14 föreslås
            ett nytt anslag kallat 24:4 för den nyinrättade myndigheten kallad
            Ombudsmannen mot diskriminering.
          </p>
          <p xml:id="i-H9MNjqdBFi3aaHKZueTgfq">
            Stockholm den 5 oktober 2004
          </p>
          <p xml:id="i-jfL2mjq9rWCmpXn7FrnNq">
            Anders G Högmark (m) Patrik Norinder (m) Henrik Westman (m) Magdalena
            Andersson (m) Tobias Billström (m) Anna Lindgren (m)
          </p>
        </div>
      </div>
    </body>
  </text>
</TEI>
