<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201314-SkU-00246">
  <teiHeader>
    <fileDesc>
      <titleStmt>
        <title>En ny skattereform</title>
        <author corresp="i-MKm68HiDPih8eisvsh6GJg">av Bo Bernhardsson (S)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>En ny skattereform</title>
          <idno type="rdwebb">H102Sk246</idno>
          <rs type="number">Sk246</rs>
          <orgName type="comitteeAbbreviation">SkU</orgName>
          <ref type="dokument_url_text">http://data.riksdagen.se/dokument/H102Sk246/text</ref>
          <ref type="dokument_url_html">http://data.riksdagen.se/dokument/H102Sk246</ref>
          <ref type="dokumentstatus_url_xml">http://data.riksdagen.se/dokumentstatus/H102Sk246</ref>
          <ref type="doc">http://data.riksdagen.se/fil/F4170377-56F3-486B-923D-A5DD5BE87598</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-MKm68HiDPih8eisvsh6GJg</idno>
            <name>Bo Bernhardsson</name>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-J2gLiT1iq8d1t4SDWvNmC6" type="signed"/>
        <correspContext corresp="i-J2gLiT1iq8d1t4SDWvNmC6">
          <note type="signatory" corresp="i-MKm68HiDPih8eisvsh6GJg"/>
        </correspContext>
        <correspAction type="numbering" xml:id="i-3N25qz46modCNrFPxFqFxB">
          <date when="2013-10-02"/>
        </correspAction>
        <correspAction type="submission" xml:id="i-Hbp5tz7bMtVfzMVTgFXg32">
          <date when="2013-10-01"/>
        </correspAction>
        <correspAction type="transfer" xml:id="i-3o6sziCCJdwdbzt9dqVnAr">
          <date when="2013-09-30"/>
        </correspAction>
        <correspAction type="assigned" xml:id="i-XgMPYfGxHqq3WTV3q15sH2"/>
        <correspContext corresp="i-XgMPYfGxHqq3WTV3q15sH2">
          <ref type="assignedTo">Skatteutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader"/>
      <div type="motBody">
        <div type="motProposal" subtype="förslag">
          <head xml:id="i-QsTS9dPCvvrUcucLKEATR">
            Förslag till riksdagsbeslut
          </head>
          <list style="ol">
            <item xml:id="i-STjj5JPTnuzqZ3p3cDCm5k">
              Riksdagen tillkännager för regeringen som sin mening vad som
              anförs i motionen om att tillsätta nödvändiga expertutredningar
              som kan ta fram underlag för en större, parlamentariskt sammansatt
              skatteutredning.
            </item>
            <item xml:id="i-JXGXVsJVPjjAfDuEhaptjg">
              Riksdagen tillkännager för regeringen som sin mening vad som
              anförs i motionen om att tillsätta en parlamentariskt sammansatt
              skatteutredning när det finns underlag från olika expertutredningar.
            </item>
          </list>
        </div>
        <div type="motContent">
          <head type="h1" xml:id="i-2tfqBMy5ui4eSaTmTiNtG2">
            Motivering
          </head>
          <p xml:id="i-EBUM7qwTBxYAzn4A92oNqY">
            Det har gått över tjugo år sedan den omfattande skatteutredningen
            och skatteuppgörelsen 1990/91 mellan Socialdemokraterna och Folkpartiet
            liberalerna, vilken senare också fick stöd av Centerpartiet.
          </p>
          <p xml:id="i-TLj56PcV3uNyGhC743HdT">
            Problemet är att regeringens styrande parti, Moderaterna, inte
            känner sig bundet av de skatteuppgörelser som träffats mellan
            mittenpartierna och Socialdemokraterna. Det torde vara en huvudförklaring
            till att regeringen återinfört det som före Århundradets skattereform
            kallades avdragsdjungeln. Olika skatteavdrag, reducerade momssatser
            och arbetsgivaravgifter har bidragit till en ökad olikformighet
            och växande gränsdragningsproblem i skattesystemet.
          </p>
          <p xml:id="i-HveZKPTN22WWXjgLUNSz2K">
            Politiken har lett till att olika intressen köar för att få del
            av olika nedsättningar och särregler. Sverige har nu en lång väg
            tillbaka till ett enhetligare och mer likformigt skattesystem.
            Det behövs därför en ny, bred och parlamentariskt sammansatt skatteutredning.
          </p>
          <p xml:id="i-RGuoT7qEkbynAi62ZRniRp">
            Regeringen har tillsatt flera halvstora (Företagsskattekommittén
            exempelvis) och mindre, avgränsade skatteutredningar med experter.
            Det har inte varit fel, det behövs expertutredningar som tar fram
            underlag till parlamentarikerna. Tillsättandet av en parlamentarisk
            skatteutredning bör också föregås av ytterligare expertutredningar
            där så behövs, inte minst med internationella utblickar. Som exempel
            behöver EU:s formella och informella påverkan på vårt nationella
            skattesystem en noggrann genomgång.
          </p>
          <p xml:id="i-C7QnD67ELFELTjipfgqvHx">
            Skattesystemets huvudfunktioner är att trygga finansieringen
            av den generella välfärden, mobilisera resurser till samhälleliga
            investeringar samt att verka utjämnande mellan grupper och mellan
            individernas levnadsåldrar.
          </p>
          <p xml:id="i-BMYM6QtLxZFmcfyb3LAUvu">
            En värdeburen tillväxt behövs för att få mer resurser att fördela.
            En växande befolkning och ändrad åldersstruktur påverkar tillväxten.
            Det både skapar och använder resurser.
          </p>
          <p xml:id="i-9mCBifKpwYHpxHC2gJvhFs">
            Skattesystemets design och skatteuppbörden framstår som allt
            viktigare instrument för den ekonomiska politiken. Vi ser ut över
            ett Europa där ineffektiva skattesystem och bristfällig skatteuppbörd
            försätter stater i kris. Kriserna skapas inte av för mycket välfärd
            i sig, utan av att det självklara sambandet mellan välfärd och
            skatteuppbörd upplösts. Även den svenska borgerliga regeringen
            blundar för detta samband. Skattesänkningar motsvarande cirka
            120–130 miljarder har genomförts under regeringen Reinfeldts mandatperioder,
            vilket kraftigt underminerat förutsättningarna att långsiktigt
            upprätthålla en god gemensam välfärd.
          </p>
          <p xml:id="i-SYY7G6V8ucqyb66kgCqzkw">
            Vi socialdemokrater vill att skatter tas ut på ett rättvist och
            effektivt sätt och ett rättvist skattesystem kännetecknas av att
            skatten tas ut likformigt och efter bärkraft. Ett effektivt skattesystem
            talar för en strävan mot breda och stabila skattebaser. Klimat-
            och miljöskatter behövs för omställning av bland annat energisystemet,
            men utgör inga stabila skattebaser. Skattesystemet bör vidare
            vara enkelt och överskådligt samt vara utformat så att det förhindrar
            skattefusk och skatteplanering. Möjligheter att skjuta upp beskattningstillfället
            i tid och flytta inkomster (beskattning) mellan olika inkomstslag
            bör motverkas.
          </p>
          <p xml:id="i-Lv5kM3ffdTEcYM5N1HpKcR">
            Skattereformen 1990/91 byggde på en blocköverskridande överenskommelse
            som gav stabila spelregler. En ny sådan behövs idag. Den torde
            kunna utgå från liknande principer som 1990/91 vilket innebär:
          </p>
          <list style="ul">
            <item xml:id="i-Vpqug3B64onpcLcgQqd9ik">
              Skatt efter bärkraft.
            </item>
            <item xml:id="i-8SAwFuT4nu6YZkNBDRXKcn">
              Främjande av arbete och tillväxt.
            </item>
            <item xml:id="i-LR6uH6981c4W2YJyPb7Sff">
              Likformighet.
            </item>
            <item xml:id="i-24jr6m3n5UzUeh35b1VWKk">
              Breda skattebaser och låga skattesatser.
            </item>
            <item xml:id="i-KjjcvNYJTPt8SQrrcrAU3P">
              Stabila hellre än instabila skattebaser.
            </item>
            <item xml:id="i-LqDhxSvgNBQFi3MFUsEJ4f">
              Överskådlighet och enkelhet.
            </item>
            <item xml:id="i-S8V61EDqJ6aJsW4ZWRvS4x">
              Minimerande av möjligheter till fusk och skatteundandragande.
            </item>
            <item xml:id="i-CkbNhAiKNyu99X3rRK12Uv">
              Främjande av god miljö och långsiktig hållbarhet.
            </item>
          </list>
          <p xml:id="i-N8Xj949ywnBzWmU3jhUsRf">
            Regeringen är stolt men inte nöjd med skattekvotens fall och
            vill göra skatterna ännu lägre och plattare. På sikt är detta
            oförenligt med den svenska välfärdsmodellen. Vi vet att framtiden
            innebär nya välfärdsutmaningar som kräver resurser.
          </p>
        </div>
        <div type="motSignatures">
          <list>
            <item xml:id="i-Exu4DBjywMZPdFJDbyjP7W">
              Bo Bernhardsson (S)
            </item>
          </list>
        </div>
      </div>
    </body>
  </text>
</TEI>
