<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1936/mot_1936__fk__9/mot_1936__fk__9-001.pdf"/>
      <div type="motHeader" xml:id="i-GE4K1eMRvS7xgrjNWqNvzK">
        <div type="motTitle" xml:id="i-TtjvoCtAzYXC4xt1kKv55K"/>
        <div type="motSubmissionInfo" xml:id="i-V7jfv9BkD3ZyJaUWwo6ryN"/>
      </div>
      <div type="motBody" xml:id="i-N1y2E6ax1nsxs5AjDHjtAR">
        <div xml:id="i-KD7mrdVPeLFYjaHwfwcrpW">
          <p xml:id="i-567BXgcTRsLHYTNAiqLuXz">
            Motioner i Första kammaren, Nr 9. 1
          </p>
          <p xml:id="i-U6jH1NAXq4QLWEdBMreaCK">
            Nr 9.
          </p>
          <p xml:id="i-rFphCdmpFQKryxEE3UTgd">
            Av herr Lindhagen, om Bohusbanan och Svinesunds trafik- frågor.
          </p>
          <p xml:id="i-QZjAzsHpk5bM1zmo5B5T2M">
            Undertecknad får till fullföljd av mina riksdagsinlägg rörande
            Bohus- banan och Svinesunds trafikfrågor härmed ytterligare anföra
            följande. Förhandlingarna mellan riksmarskalken Oscar von Sydow
            och veder- börande norska myndigheter om landsvägsförbindelsen
            äro ännu ej kända. Från norsk sida synes denna sak för tillfället
            stå på följande sätt enligt vad jag inhämtade vid ett besök i
            Norge sommaren 1933. Oslos Handelstandsforening hade som bekant
            till den 23 oktober 1934 till sin festsal utlyst ett möte för
            diskussion av både landsvägens och järnvägens framdragande över
            Svinesund, med uppdrag åt mig att hålla inledningsföredraget.
            Staden Hallden önskar emellertid, att icke blott den internationella
            järnvägen utan även den stora autostradan mellan Bohuslän och
            Norge skall för all framtid gå genom staden, och har därför vinnlagt
            sig om, att jämväl denna landsvägslinje skall läggas över Bullaredalen.
            För ändamålet har staden nämligen anordnat en studieresa för Oslos
            Han- delskammares bestyrelse till de sålunda av staden förordade
            trakterna. Handelskammaren lärer uttalat sig gynnsamt om Bullarelinjen
            dock med vissa omläggningar och särskilt en ökning av bredden
            samt ställt i ut- sikt att till högre norsk myndighet avgiva ett
            yttrande i sådant syfte. Denna upplysning erhöll jag i Oslo. Emellertid
            har wvägingenjören i Ostvold, Munch, gått kraftigt in för norska
            mellanriksvägens anknytning till den svenska autostradan till
            Svinesund. På hans kontor i Moss tog jag del av yttrandet, som
            var grundat på omfattande undersökningar och kostnadsberäkningar
            samt av honom överlämnats till hogre myndighet. Han ansåg någon
            annan inriktning icke kunna komma i fråga samt kritiserade skarpt
            den inter- nationella landsvägens sträckning över Hallden och
            Bullaredalen. Han uppgav också att ett visst anslag förelåg för
            att påbörja en ny inter- nationell väganläggning inom Ostvold
            samt att Fylkestinget för sin del ej gjort någon erinran mot Munchs
            för tinget framlagda förslag till vägens sträckning. Det bör ånyo
            erinras, att den vid mötet efter den 25 oktober från norsk sida
            framförda uppfattningen, att svenskarna först avsett att den Bihang
            till riksdagens protokoll 1936. 3 saml. Nr 9. 1
          </p>
          <pb facs="riksdagen-motions-pdf/data/1936/mot_1936__fk__9/mot_1936__fk__9-002.pdf"/>
          <p xml:id="i-Ej3vNvkknwwuDVdMC4XAxw">
            2 Motioner + Första kammaren, Nr 9.
          </p>
          <p xml:id="i-9M83sTQMCeecVfS4kMhFi">
            nya vägen över Bullaren skulle även bli den internationella landsvägen,
            beror på något misstag. Då vägen av landshövdingen i Bohuslän
            invig- des, förklarade denne uttryckligen, att vägen uteslutande
            var avsedd såsom en lokalväg och icke byggts som någon internationell
            autostrada. Den nu 1 det närmaste färdiga autostradan till Svinesund
            har byggts såsom ur svensk synpunkt den naturligaste mellanfolkliga
            huvudvägen. Därför ha ock från svensk sida upptagits förhandlingar
            med Norge, hur denna väg bör fullföljas in i Norge med färja eller
            bro över Svinesund. Det kan synas osannolikt att förbindelse med
            färja väljes. Befolk- ningen i norra Bohuslän är på det klara
            med, att endast en bro kan ifrågakomma, och enligt en tidningsnotis
            skulle även landshövdingen vid besök i Strömstad uttalat sig därför.
            Även på norsk sida synes man vara på det klara med, att lösningen
            bör inriktas på en bro. Ingenjör Munch hade uppgjort och kostnadsberäknat
            ett broförslag, som förevisades mig. Den på Norge belöpande kostnaden
            blev något mindre än den svenska, därför att på svensk sida fordrades
            kostbarare landfästen. Detta förslag avsåg, såvitt jag minnes,
            icke en stenbro. I Sverige har vid beräkning av kostnaden för
            landsvägs- och järnvägs- broar över sundet räknats även med stenbroar.
            Dessa broar bli i sig själva monumentalare, varaktigare och billigare
            även ur reparationssyn- punkt. På denna plats framträder en stenbro
            dessutom som symbol för det så kallade »stenriket&gt; å ömse sidor
            om sundet. Såsom ett bidrag för tillfället till arbete åt svenska
            och norska stenarbetare slår en sten- bro också mer i spann än
            terrasseringar för en bro av armerad betong eller järn. En stenbro
            lär ock representera en större bärkraft. Om sålunda det föreslås
            en stenbro för landsvägstrafik över sundet, så anses den kunna
            uppbära även en överbyggnad för en eventuell järnvägsbro, vilken
            där- igenom skulle i sin tur ställa sig billigare. Om Norge för
            tillfället har omak av att finansiera, bör väl Sverige träda emellan
            i någon form. Svenska riksdagen biföll ju år 1931 ett regeringsförslag
            att låna de tyska statsbanorna 18,000,000 kronor, såsom bidrag
            till byggande av en järn- vägsbro från Räögen till tyska fastlandet.
            I sällskap med ingenjör Munch och fylkesmannen i Ostvold bereddes
            mig tillfälle att företaga en biltur från Moss över färjan vid
            Svinesund till Strömstad. Därvid utpekades den av Munch föreslagna
            sträcknin- gen av autostradan på norska sidan med omläggning delvis
            av redan befintliga landsvägar. Beträffande sträckningen av järnvägslinjen,
            som eventuellt en gång skulle sammanbinda de svenska och norska
            statsbanorna, upplyste Munch, att undersökningar givit vid handen,
            att en järnvägsbro över Svinesund ej lämpligen kunde kombineras
            med landsvägsbro. På grund av terräng-
          </p>
          <pb facs="riksdagen-motions-pdf/data/1936/mot_1936__fk__9/mot_1936__fk__9-003.pdf"/>
          <p xml:id="i-23PSRkYTTwbtqN5HfKnpB2">
            Motioner i Första kammaren, Nr 9. 3
          </p>
          <p xml:id="i-U1TatVZ6kBoRk86NES9Up4">
            förhållandena borde den läggas något öster om det för en landsvägsbro
            lämpliga läget. Därför avsåg Munchs broförslag endast en bro för
            lands- vägstrafik. Vid färjläget tillfrågades vi av betjäningen,
            om icke en bro nu med det snaraste kunde omsider förväntas. Trafikens
            stegring krävde det oavvisligen. Vinsten i tid och bekvämlighet
            med en bro skapade enligt sakens natur en ytterligare kraftig
            ökning av trafikfrekvensen. Därtill kommer att trafik med lastbilar
            och bussar i stor utsträckning ej kan äga rum med färjorna. Av
            intresse var färjfolkets meddelande, att även Halldensbor börjat
            få intresse för broförbindelsen och sagt sig få fördel av densamma.
          </p>
          <p xml:id="i-PWY9jWFw5kZDe8esp9MbD7">
            Vid den nyligen hållna konferensen i Bohuslän om hjälpaktionen
            till stenhuggarebefolkningen &gt;efterlyste socialministern till
            sist i sitt anfö- rande andra uppslag, som kunde bidraga till
            att lösa problemet, och utlovade en välvillig prövning av varje
            sådant uppslag». Detta föranleder en erinran, att kommitterade
            alldeles förbisett kom- munikationsfrågorna. Redan byggandet av
            landsvägsbron innefattar ett bidrag till arbete och ökad samfärdsel,
            och bygges den såsom synes sannolikast av sten, blir bidraget
            än större. Särdeles betydelsefullt är dock nu att i detta sammanhang
            upptaga frågan om utbyggnad omsider även av Bohusbanan till Svinesund
            och i samband därmed även att börja ånyo åtminstone diskutera
            samman- bindningen av de båda statsbanorna över Svinesund. Vid
            slutet av Bohusbanans byggande 1897 och 1898 uttalade sig riks-
            dagen med styrka enhälligt för en sådan sammanbindning, som man
            ansåg borde »inom en ej avlägsen framtid» kunna motses. Riksdagen
            betonade starkt längdbanans internationella natur. Därför måste,
            sade riksdagen, banans egenskap av mellanriksbana anses vara av
            större vikt än hänsynen till särskilda orters intressen. Unionsupp-
            lösningen avbröt sakens fullföljd. Anläggningens stora betydelse
            för detta tätt befolkade län ansåg riksdagen ock vara obestridlig.
            Unionsupplösningen avbröt sakens fullföljd. Därefter avgåvo 1914
            och 1917 års riksdagar påminnelser. Slutligen tog Hovedstyret
            för Nor- ges statsbanor initiativ år 1919, vilket ledde till den
            svensk-norska mel- lanriksbanekommissionen. Denna medgav i sitt
            betänkande 1923 enhäl- ligt, att Svinesundslinjen var »både ekonomiskt
            och i trafikavseende&gt; överlägset andra linjer. Enhälligt förordade
            ock kommissionen, att spörs- målet »snarast möjligt bringas till
            lösning». Staden Halldens opposition anfördes såsom huvudskäl
            för de norska ledamöterna att i alla fall för- orda den s. k.
            Bullarelinjen genom de glesast befolkade delarna av Bo- huslän.
            En annan fråga åter är uppfattningen på vissa håll i Norge om
            före-
          </p>
          <pb facs="riksdagen-motions-pdf/data/1936/mot_1936__fk__9/mot_1936__fk__9-004.pdf"/>
          <p xml:id="i-A2TzaiywiRB1GeyjnX9Kfm">
            4 Motioner i Första kammaren, Nr 9.
          </p>
          <p xml:id="i-HWVPoSZ9xJghirhA9yy595">
            trädesrätt till en början för andra järnvägsarbeten, som för
            landet äro viktigare. Varje land står det ju öppet att välja den
            tid för arbetets utförande, som bäst passar landet. Sverige har
            nu byggt sin autostrada fram till Svinesund, och denna beslutsamhet
            har avkastat, att dess sam- manbindning över sundet med en motsvarande
            väg på andra sidan grän- sen mognat till förverkligande även i
            Norge. På samma sätt kommer det kanske att gå med järnvägsförbindelsen,
            blott Sverige fullföljer beslutsamt de gamla planerna på egen
            mark. Bohuslän är ett landskap, som har lika mycket anspråk på
            fullkomnade kommunikationer som andra landskap. Centralbanan har
            nu stannat vid Skee station. Detta är ej nog. Den bör framdragas
            även till land- skapets norra gräns vid Svinesund. Därigenom tillgodoses
            omsider be- folkningen i hela länet med sin centralbana. Banan
            kan vid Idefjord med ett stickspår sättas i förbindelse med någon
            lastbrygga öster eller väster om Svinesund, invid vilken jämväl
            stenpartier lagras. På den nya landsvägen med bro över sundet
            kan tillsvidare på svenska och norska statsfordon, person- och
            lastbilar, förmedlas trafik även mellan Svinesunds svenska järnvägsstation
            samt Hallden och norska statsbanan vid Bergs station, som givetvis
            bör utbyggas. Med den bohuslänska banans framdragande sålunda
            till sundet i samband med tillkomsten av landsvägsbron kommer
            de båda statsbanornas sammanbindning över sundet ett jättesprång
            mot sitt förverkligande även i den norska men- taliteten. | På
            detta sätt kan i orter, &gt;»som Gud glömde», uppblomstra ett broder-
            skap mellan två riken och två städer (Strömstad och Hallden) samt
            ett mångsidigare näringsliv i stenproduktion, skogsavkastning.
            jordbruks- alster och småindustri med stöd av järnvägstrafik,
            landsförbindelser och skeppsfart. För att nu ej tala om det Eldorado
            av sommarvistelser av en köpstark publik på de trolska branterna
            mot Svinesund med dess salta vatten och utsikter mot havet. Ett
            sådant program för ett varaktigt gagn i den arbetslösa bohus-
            länska befolkningens intresse synes mig ej böra saknas vid sidan
            av de framlagda förslagen väsentligen för tillfällig stödaktion.
          </p>
          <p xml:id="i-RHLcsQPn5TN4zvb6hsRn8M">
            En utbyggnad av Bohusbanan för sina nutida uppgifter är också
            på- börjad. Skenorna på sträckan Göteborg—Uddevalla om 89 kilometer
            banlängd och 103 kilometer spårlängd skola nu utbytas mot nya
            räls, som kunna uppbära de tunga och kraftiga elektriska D-loken.
            Arbetet beräknas vara färdigt senast våren 1937. Återstår sedan
            sträckan Udde- valla—Skee utgörande 85 kilometer banlängd. Statens
            järnvägsstyrelse har vidare i sin framställning till Kungl. Maj:t
            den 27 september 19335 angående anslag för nya byggnader samt
            anläggningar m. m, begärt anslag för fullföljd av elektrifieringen
            av
          </p>
          <pb facs="riksdagen-motions-pdf/data/1936/mot_1936__fk__9/mot_1936__fk__9-005.pdf"/>
          <p xml:id="i-YEPgVDMt2pEFg5VoSayRMv">
            Motioner i Första kammaren, Nr 9. 5
          </p>
          <p xml:id="i-nmSHdX4Zhi2MoTRfFdTWU">
            statsbanelinjerna Laxå—Charlottenberg, Södertälje Södra—Eskilstuna
            med bilinjer samt Uppsala—Gävle ävensom en del smärre utvidgningar
            av pågående elektrifieringsföretag m. m. Dessutom har under rubriken
            nya statsbanebyggnader äskats anslag för fortsättande av arbetena
            å Inlandsbanan mellan Volgsjön och Gällivare. Samtidigt har järnvägsstyrelsen
            erinrat, att de redan beslutade elek- trifieringsföretagen närmade
            sig snabbt sin fullbordan. Fråga uppstod således, huruvida elektrifieringen
            skulle utvidgas att omfatta jämväl någon eller några av övriga
            linjer eller om den nu sedan drygt ett år- tionde tillbaka funktionerande
            elektrifieringsorganisationen, vilken nått en mycket hög grad
            av effektivitet, skall under den närmaste tiden av- vecklas åtminstone
            till sin huvudpart. Resultaten av undersökningen härom vore i
            så måtto negativa, att numera vid statens järnvägar icke återstår
            någon huvudlinje, vars elek- trifiering — såsom självständig uppgift
            — är företagsekonomiskt för- svarbar. En eventuell fortsättning
            måste alltså motiveras &gt;»med hänsyn till de samhällsekonomiska
            vinster, vilka tillfalla befolkning och näringsliv inom berörda
            bandelars trafikområden». Förutom norrlandslinjerna Änge— Boden
            och Bräcke—Storlien hade nu därför ingående studerats även linjen
            Göteborg—Uddevalla. Styrelsen framhåller emellertid, att linjen
            Göteborg—Uddevalla träder som elektrifieringsobjekt fram i första
            linjen. Det betonas utförligt Bohusbanans stora betydelse för
            samfärdseln i dess helhet inom land- skapet och utvecklas, vilken
            för den växande trafiken och andra om- ständigheter välgörande
            verkan en elektrifiering av denna bana nu omedelbart skulle vara.
            Då emellertid resultatet av utredningen om denna linjes elektrifiering
            blivit från affärsekonomisk synpunkt starkt negativt samt beräkningsresultaten
            om de två norrlandslinjerna äro ännu ogynnsammare, har styrelsen
            velat inskränka sig till den i framställ- ningen gjorda anmälan
            om de tre linjerna. Det visar sig sålunda, att problemet för dagen
            är en elektrifiering av Bohusbanan till halva dess längd eller
            en nedskrivning av den nuva- rande effektiva elektrifieringsorganisationen.
            Det framlyser emellan ra- derna i järnvägsstyrelsens framställning
            såsom särdeles önskligt, att det förra alternativet väljes med
            hänsyn till »de nämnda samhällsekono- miska vinsterna». Sträckor
            av den norrländska stambanan, som är under elektrifiering, lämna
            förmodligen därutinnan i lika mån eller ännu mer ett negativt
            ekonomiskt resultat. Inlandsbanans fortsatta utbyggande, låt vara
            för ångkraft, är väl tillkommen företrädesvis i försvarssyfte.
            Och inför det rikliga penningbeviljandet för bilrouter, som ej
            själva lämna någon eko- nomisk avkastning, bör, synes mig, järnvägsstyrelsens
            förtäckta förhopp-
          </p>
          <pb facs="riksdagen-motions-pdf/data/1936/mot_1936__fk__9/mot_1936__fk__9-006.pdf"/>
          <p xml:id="i-ApcGCiVozR3sZJvekNgtoT">
            6 Motioner i Första kammaren, Nr 9.
          </p>
          <p xml:id="i-NHrrowbqFX8HZvQXbNTAfe">
            ning om Bohusbanans elektrifiering till en början till Uddevalla
            icke få gäckas. Järnvägarna äro dock det menige folkets främsta
            fortskaffnings- medel för långresor. Därtill måste ock läggas
            den betydelsefulla framryckning detta vore för svenska statens
            och även från norsk sida ej avböjda politik att till gagn för
            de båda rikena sammanbinda de båda statsbanorna på den för »rikena»
            ostridligt lämpligaste Svinesundslinjen. Därmed vidgas ock förhoppningar
            om varaktig frigörelse någon gång för Bohusläns betryckta befolkning.
            Till denna framsyn knyter sig även, såsom redan framhållits, att
            staten nu, på sätt ovan sagts, till en början terrasserar banans
            slutsträckning till Svinesund eller en banlängd av 21 km. Därmed
            beredes ytterligare ett avsevärt tillfälligt arbete åt stenarbetarna.
            Detta dessutom på en plats, där sannolikt en myckenhet stenarbetare
            kunna från sina egna hem med buss, velociped eller till fots komma
            till arbetsplatsen. Där- med har också banan liksom autostradan
            gjort sig påmind vid sin slut- punkt på svenska sidan, vilket
            såsom erinrats betecknar ett jättesprång mot den rationella lösningen.
          </p>
          <p xml:id="i-VBziPCpjnfHCt3B3XFnyfs">
            I Norges Handels- og Siöfartstidende för den 18 oktober 1933
            står en artikel med rubrikerna: »Kontinentforbindelse gjennem
            Bohuslen? Striden står mellem Hallden og Strömstad. Velges Bullaren
            ?&gt; Artikeln erinrar, att broförbindelsen Stralsund—Riägen blir
            färdig till maj och möjliggör en timmas kortare resetid Berlin—Oslo.
            Emellertid äro Sveriges rutter till hinder för en slik tidsvinst.
            Detta har väckt misstämning i Norge. En svensk järnvägsman har
            under ett samtal med redaktionen härtill erinrat, att Norge kunde
            få en både kortare och för trafikanterna billigare resa genom
            att gå in för Bohuslänslinje över Svinesund. Tidningen hade förelagt
            detta spörsmål för norska Jernbaneauktorite- ter. Dessa medgåvo,
            att Svinesundsprojektet betyder en ganska för- delaktig tracé
            samt kortare och billigare resa för trafikanterna, &gt;men ingen
            her synes å ville ta initiativet»&gt;. Jernbanen synes mera stämd
            för alternativet Bullaren, som också an- befalles av Oslo Handelskammare,
            efter att kommunikationskommittén i juni hade varit på utfärd.
            Artikeln slutar med följande ord: Svenskarna ha rimligtvis större
            in- tresse av en Svinesundsbro, så att Strömstad blir genomfartsstad.
            Men här i Norge får man ta mera hänsyn till Hallden och de norska
            di- strikten. Därför konkluderas, att såväl väg- som Järnbaneförbindelser
            böra gå genom Bullaredalen. Spörsmålet vill för övrigt, efter
            vad tid- ningen erfarit, bli ytterligare belyst, i det att landshövding
            von Sydow i nära framtid kommer till Oslo för att ventilera saken.
          </p>
          <pb facs="riksdagen-motions-pdf/data/1936/mot_1936__fk__9/mot_1936__fk__9-007.pdf"/>
          <p xml:id="i-MvWbTfbvd5vWxhYbK9zibn">
            Motioner i Första kammaren, Nr 9. 7
          </p>
          <p xml:id="i-7tgkct6neZWdBg9G6PM1NV">
            Striden om kontinental- och mellanriksförbindelserna mellan Norge
            och Sverige i söder står mellan de båda riksintressena å ena sidan
            och vissa lokalintressen i båda rikena å den andra. Allra minst
            är det en strid mellan småstäderna Hallden och Strömstad. Svenska
            riksdagen beslöt nämligen storstilat att bygga Bohusbanan som
            en mellanriksbana och förbjöd allt obehörigt gynnande av lokal-
            intressen i Bohuslän. Därför förbigicks Strömstad, som får uppsöka
            centralbanan på en bibana om 7 kilometer. Samma politik har lett
            anläggningen av autostradan till Svinesund. Strömstad är förbigånget
            på samma sätt här. Strömstad är således icke alls en »gjennemgangsby&gt;»,
            som artikelför- fattaren trott. »Svenskarne»&gt; ha ock förhastat
            misstänkliggjorts för att offra landskommunikationer och världsförbindelser
            för en så vilseledd bygdepolitik. Svenska riksdagen, tror jag,
            kommer aldrig att låna sig till en sådan trångsyn inom rikets
            gränser. Sommaren 1935 hade jag ett sammanträde i Strömstad med
            stadens trafikkommitté samt åtskilliga av stadens och närliggande
            sockens kom- munalmän. En och annan suck hördes väl över, att
            staden ej blivit »genomfartsstad&gt;. Men staden har resignerat och
            förstår, att den fått sin behöriga andel genom sitt grannskap
            till ett trafiksystem, som vidgar dess utfartsvägar. Samma förstånd
            synes mig Hallden böra tillägna sig. De båda mel- lanfolkliga
            trafiklederna passera vid stationen Berg i Norge på endast 6 km.
            avstånd från Hallden, som redan har både järnväg och dessutom
            till skillnad från Strömstad har nära järnvägsförbindelse med
            östra Sve- rige. Detta är väl en stolt, till broderskap uppmuntrande
            likställighet mellan de två städerna. Nu håller dock Hallden och
            artikelförfattaren före, att »så väl väg- som järnbaneförbindelsen
            bör gå genom Bullaredalen, d. v. s. genom Hallden.&gt; Ingen kan
            hindra Hallden att — även genom norska resebyråer så- som det
            sagts mig — söka organisera internationell biltrafik med dess
            rasande fart på den trånga väg, som Sverige ordnat till Bullaren
            för lokaltrafik med inbjudan till norrmännen att begagna den för
            samma ändamål. Det förefaller dock knappast lojalt att sålunda
            söka gratis vinning på bekostnad av svenska lokalanläggningar
            och de svenska väg- distriktens underhållningsskyldighet. Meningen
            måste väl nu vara att söka även hindra den kontinentalt byggda
            autostradan komma över Svinesund på ett försvarligt sätt. Men
            man må icke föreställa sig, att Sverige — allra minst under sådana
            förhållanden — breddar sin nya lokalväg till Bullaren. Vad järnvägsförbindelsen
            angår äro norska experter eniga om, att Svinesundslinjen även
            för Norge erbjuder den bästa tracén, den kor-
          </p>
          <pb facs="riksdagen-motions-pdf/data/1936/mot_1936__fk__9/mot_1936__fk__9-008.pdf"/>
          <p xml:id="i-DaNfaGgwxc9TkoWz73FgrD">
            8 Motioner i Första kammaren, Nr 9.
          </p>
          <p xml:id="i-FdEG4d52kDRGu5rKisP8Y">
            taste resetiden, den förnämligaste framfärden genom bebyggda
            trakter och den billigaste kostnaden både i persontrafik och framför
            allt i frakttrafik, såsom en av järnvägsstyrelsen gjord utredning
            utvisar. Genom banans alltid avsedda elektrifiering i anslutning
            till Västkust- banans nu snart avslutade elektrifiering vinnes
            en tidsbesparing och be- kvämlighet, som kungligt motsvarar den
            som tillika vinnes genom bron mellan Rägen och Stralsund och de
            nya jättebroarna i Danmark. »De norska distrikt», som även härigenom
            skulle bli gynnade, äro väl till antalet överväldigande mot det
            distrikt, som ligger intill Hallden, och som sannerligen ej heller
            blir lidande på en uppblomstring i liv och rö- relse inom Svinesunds
            undanskjutna nejder. Den gamla »Kongevej», som de norska kungarna
            valde på sina färder till det norska Wiken, som Bohuslän då kallades,
            togs just över Svine- sund. Man förlorade sig icke i omvägar till
            landskapets ringa befolkade skogsbygder i öster. Genaste vägen
            till mera bebyggda trakter utvaldes. De två svenska linjerna följa
            denna förebild. Sverige kan icke ställa trakter inom den viktigaste
            delen av det stora landskapet utan möjlig- het till moderna kommunikationer
            samt giva sina redan utförda anlägg- ningar därför till spillo
            blott för Halldens vackra ögons skull. » Måttligt skola kaplanerna
            hava det&gt; sade en gammal svensk konung. De svenska statsmakterna
            ha givit Strömstad en sådan tillbörlig mått- lighet. Mången i
            Sverige synes det vara på tiden, att även de norska statsmakterna
            sätta någon måtta på den väna Halldens storhetsdrömmar.
          </p>
          <p xml:id="i-KNvm6fCXZ2pCptWJ7GD1ie">
            Med åberopande av förestående motivering tillåter jag mig i den
            so- ciala välfärdens, den internationella förbrödringens och det
            berömda skandinaviska samarbetets intresse hemställa, att riksdagen
            ville hos Kungl. Maj:t förorda 1) Bohusbanans begynnande framdragande
            till Svine- sund genom utförande till en början av denna bandels
            terrassering; 2) påskyndande av utredningen om en landsvägsbro
            över Svinesund; 3) Bohusbanans elektrifiering till en början åtminstone
            från Göteborg till Uddevalla.
          </p>
          <p xml:id="i-C2eHb78so3s9CpUSunKume">
            Stockholm den 13 januari 1936. Carl Lindhagen.
          </p>
          <p xml:id="i-FWMhcMM3UkZNhgkskuwDHW">
            Stockholm 1936, Ivar Heggströms Boktryckeri A. B. 860148
          </p>
        </div>
      </div>
    </body>
  </text>
</TEI>
