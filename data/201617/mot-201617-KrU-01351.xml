<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201617-KrU-01351">
  <teiHeader>
    <fileDesc>
      <titleStmt>
        <title>Reglering av annonseringen för nätkasinon</title>
        <author corresp="i-E6YAzSwhTJaJS5hnMGCntf">av Hanna Wigh (SD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2016/17:1351 av Hanna Wigh (SD)</title>
          <idno type="rdwebb">H4021351</idno>
          <rs type="number">1351</rs>
          <orgName type="comitteeAbbreviation">KrU</orgName>
          <ref type="dokument_url_text">http://data.riksdagen.se/dokument/H4021351/text</ref>
          <ref type="dokument_url_html">http://data.riksdagen.se/dokument/H4021351</ref>
          <ref type="dokumentstatus_url_xml">http://data.riksdagen.se/dokumentstatus/H4021351</ref>
          <ref type="docx">http://data.riksdagen.se/fil/4C46F50F-4AE4-40FC-AF72-9375D9C01D86</ref>
          <ref type="pdf">http://data.riksdagen.se/fil/FF5F20DD-FEEE-4A71-A4C6-E1714E3247E0</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-E6YAzSwhTJaJS5hnMGCntf</idno>
            <name>Hanna Wigh</name>
            <state type="partyAffiliation" ref="Q504069">
              <desc>SD</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-CoCcXWQvAYxQrG9oPZCapq" type="signed"/>
        <correspContext corresp="i-CoCcXWQvAYxQrG9oPZCapq">
          <note type="signatory" corresp="i-E6YAzSwhTJaJS5hnMGCntf"/>
        </correspContext>
        <correspAction type="submitted" xml:id="i-QX9QqSxVWXpDcjVJeUga4t">
          <date when="2016-10-04"/>
          <time when="12:46:03"/>
        </correspAction>
        <correspAction type="reviewed" xml:id="i-R4cq73xbD5Bvsn8ZjAstR1">
          <date when="2016-10-04"/>
          <time when="14:31:04"/>
        </correspAction>
        <correspAction type="referred" xml:id="i-CjcupyjoBNB1cBdbgKWY2z">
          <date when="2016-10-14"/>
        </correspAction>
        <correspAction type="assigned" xml:id="i-3fecipEAK1rJ7YtYhxvAgJ">
          <date when="2017-06-19"/>
          <time when="07:27:36"/>
        </correspAction>
        <correspContext corresp="i-3fecipEAK1rJ7YtYhxvAgJ">
          <ref type="assignedTo">Kulturutskottet</ref>
        </correspContext>
        <correspAction type="behandlas_i" xml:id="i-Ew7kZeTyZf1dm7VA39oJWW"/>
        <correspContext corresp="i-Ew7kZeTyZf1dm7VA39oJWW">
          <ref type="uppgift">2016/17:KrU6</ref>
          <ref type="ref_dok_id">H401KrU6</ref>
          <ref type="ref_dok_typ">bet</ref>
          <ref type="ref_dok_rm">2016/17</ref>
          <ref type="ref_dok_bet">KrU6</ref>
          <ref type="ref_dok_titel">Spel- och folkbildningsfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">Motion till riksdagen 2016/17:1351 av Hanna Wigh (SD) Reglering av annonseringen för nätkasinon</div>
      </div>
      <div type="motBody">
        <div type="motProposal" subtype="förslag">
          <head xml:id="i-9L9tnKge5eGJwKeod1hUS6">
            Förslag till riksdagsbeslut
          </head>
          <list>
            <item sortKey="Yrkande 1" xml:id="i-8gCZJwuYzdbhYu5VgxeUPF">
              Riksdagen ställer sig bakom det som anförs i motionen om att
              införa ett striktare regelverk för marknadsföring av nätkasinon
              och tillkännager detta för regeringen.
            </item>
          </list>
        </div>
        <div type="motContent">
          <head type="h1" xml:id="i-HFjzRhAPgz8hdRVsNf3CRD">
            Motivering
          </head>
          <p xml:id="i-NTfodYEuGAEY12AkHimV6B">
            Samhället blir idag överöst med budskap från diverse nätkasinon,
            det ena budskapet mer fantasifullt och lockande än det andra.
            Minifilmer med skådespelande människor som illustrerar ett liv
            efter att de vunnit storvinsten och lever lyxliv, upptäcker fantastiska
            platser, kör snabba bilar och exploaterar vackra kvinnor prånglas
            ut i tv-sändningarna i form av reklam med löftet om att det kan
            bli ditt liv om du spelar på deras nätkasino.
          </p>
          <p xml:id="i-yy8fxnm8YWkLVGnxR3wUH">
            Dessa nätkasinon utger sig för att vara välgörare som så gärna
            vill hjälpa människor att vinna stort att de ger bort bonusar
            och vinstchanser ”alldeles gratis”. Det är budskapet, även om
            det inte är med sanningen överensstämmande. I verkligheten handlar
            det om intet annat än lurendrejeri och ett rovdjurslystet girigt
            profiterande på ofta redan utsatta människor.
          </p>
          <p xml:id="i-9XSWYMNvb1LG48xUK7p6SH">
            Som konsument är det praktiskt taget omöjligt att försöka undvika
            alla dessa nätkasinon då de söker nya kunder överallt, på tv,
            radio, internet, i din brevlåda, i tidningar och stora affischer
            för att nämna några av deras vanligare marknadsföringskanaler.
            En person som tidigare lidit av spelberoende eller befinner sig
            i riskzonen att bli spelberoende blir därmed ett lätt byte för
            dessa företag. Spelberoende är något som ödelägger många människors
            liv, ekonomi och yrkesliv och hela familjer.
          </p>
          <p xml:id="i-7aBuuNA5f7WAV2ZQ7GbxUK">
            Att alkohol är hälsoskadligt och att dess marknadsföring måste
            regleras är det nog få som motsäger idag. Studier talar sitt tydliga
            språk om att alkoholreklam som riktas mot särskilda målgrupper
            och framställs som något spännande, äventyrligt eller vad det
            nu är som tilltalar den utpekade målgruppen icke är önskvärt då
            det ökar alkoholkonsumtionen. Självklart gäller detsamma för hur
            nätkasinon marknadsför sina spel och den effekt det har på människor.
          </p>
          <p xml:id="i-NYXLxT3JGBBbqrfprijjb4">
            Alkoholreklam förses med varningstexter och dess utformning är
            kraftigt reglerad. Att försöka föreställa sig hur alkoholreklam
            skulle kunna se ut om de annonserade så som nätkasinon gör idag
            ger perspektiv på det samhällsproblem som spelreklam utgör.
          </p>
          <p xml:id="i-DjZsUd5fNXQmb1Nzmtg5Gj">
            Föreställ er en utarbetad, uttråkad person som kommer hem till
            en stökig lägenhet en slaskig vinterdag och häller upp ett glas
            med starksprit för att magiskt förflyttas till en exotisk strand
            med snygga festande människor. Eller tobaksreklam med en stressad
            småbarnsmamma på väg hem med skrikiga barn i ena handen och en
            arg chef i telefonen. Hon tänder en cigarett, drar ett djupt bloss
            samtidigt som hon upptäcker att hon plötsligt befinner sig i en
            magisk regnskog av lugn. Den formen av marknadsföring skulle idag
            anses helt oacceptabel och aldrig få nå konsumenterna. Ändå fortsätter
            nätkasinon dagligen att pumpa ut budskap som dessa blandat med
            miljardärsliv och pratande älgar om vartannat.
          </p>
          <p xml:id="i-7UQtzvXKVYfshktk9xVsrF">
            Ovanstående exempel handlar enbart om själva profileringen av
            produkten och inte det lurendrejeri som oftast bakas in i reklamerna
            för nätkasinon.
          </p>
          <p xml:id="i-WupS716mfFAwdQjMkJ3bgq">
            Att ett tobaksföretag skulle erbjuda gratis smakprov eller att
            Systembolaget skulle utlova en extra flaska vin för varje flaska
            som köps är otänkbart. Ändå är det fullt tillåtet för nätkasinon
            att locka med så kallade ”freespins”, ”insättningsbonusar” och
            ”välkomstbonusar”.
          </p>
          <p xml:id="i-UDmGpX1uv9NjkDBty3jhPQ">
            Spelmissbruk startar samma belöningssystem i hjärnan som tobaks-
            eller alkoholberoende. En spelmissbrukare förlorar inte sällan
            genom sitt beroende relationer, ekonomi och arbete då jakten på
            pengar dominerar dennes tillvaro.
          </p>
          <p xml:id="i-6RXU2XKpZG7ZAQiy94mrTK">
            Den skamlösa vilseledande annonsering nätkasinon överöser samhället
            med leder till ohälsa, ekonomisk misär, trasiga familjer, ökad
            kriminalitet och är ett växande folkhälsoproblem. Med detta i
            åtanke är det ytterst viktigt att nätkasinon åläggs liknande regler
            för annonsering som alkoholproducenter svarar under.
          </p>
          <p xml:id="i-VUyobq7DWqzFP6n19Qe1fj">
            Reklam för nätkasinon ska innehålla en varningstext och information
            om var personer med problematiskt spelbeteende kan söka hjälp.
            Annonseringen ska uppvisa produkten och får ej kopplas till personer,
            attribut, livsstil eller en förskönande bild. Reklamen för nätkasinon
            ska ej få sändas på tv eller radio. Det är även av yttersta vikt
            att reklamen ej riktas till personer under 25 år. Dagens reklam
            för nätkasinon är ofta färgglad, animerad, uppbyggd kring uppdiktade
            lyxliv och med ungdomlig musik. Det gör nätkasinon attraktiva
            för barn och ungdomar som lättare luras in och tryggar framtidens
            kundbas för företagen, därför är det viktigt att vidta åtgärder
            skyndsamt.
          </p>
        </div>
        <div type="motSignatures">
          <list>
            <item xml:id="i-7LkpEYA1zgAM1m91vnZvVS">
              Hanna Wigh (SD)
            </item>
          </list>
        </div>
      </div>
    </body>
  </text>
</TEI>
