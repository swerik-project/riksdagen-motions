<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-198485--00509">
  <teiHeader>
    <fileDesc>
      <titleStmt>
        <title>Familjepolitiken</title>
        <author>Bengt Westerberg m. fl.</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Familjepolitiken</title>
          <idno type="rdwebb">G802509</idno>
          <rs type="number">509</rs>
          <ref type="dokument_url_text">http://data.riksdagen.se/dokument/G802509/text</ref>
          <ref type="dokument_url_html">http://data.riksdagen.se/dokument/G802509</ref>
          <ref type="dokumentstatus_url_xml">http://data.riksdagen.se/dokumentstatus/G802509</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-MYV5TtBU5tQGwqDu4dq25s</idno>
            <name>BENGT WESTERBERG</name>
            <state type="partyAffiliation" ref="Q110857">
              <desc>fp</desc>
            </state>
          </person>
          <person gender="man">
            <idno>i-NWjcGTLPrVzhsv5pBHnJbA</idno>
            <name>JÖRGEN ULLENHAG</name>
            <state type="partyAffiliation" ref="Q110857">
              <desc>fp</desc>
            </state>
          </person>
          <person gender="woman">
            <idno>i-A8ft8hMHUcZDSE5fKdjGpq</idno>
            <name>KERSTIN EKMAN</name>
            <state type="partyAffiliation" ref="Q110857">
              <desc>fp</desc>
            </state>
          </person>
          <person gender="man">
            <idno>i-788GHtzSVWps3NNq8zFMiq</idno>
            <name>INGEMAR ELIASSON</name>
            <state type="partyAffiliation" ref="Q110857">
              <desc>fp</desc>
            </state>
          </person>
          <person gender="man">
            <idno>i-67kiTFbXU3qDiVNVin2wTU</idno>
            <name>BJÖRN MOLIN</name>
            <state type="partyAffiliation" ref="Q110857">
              <desc>fp</desc>
            </state>
          </person>
          <person gender="man">
            <idno>i-P7oVLGoBfbz4RGE5XkQtLN</idno>
            <name>JAN-ERIK WIKSTRÖM</name>
            <state type="partyAffiliation" ref="Q110857">
              <desc>fp</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-JYuZm4XFg2krMUHXEgmGc8" type="signed"/>
        <correspContext corresp="i-JYuZm4XFg2krMUHXEgmGc8">
          <note type="signatory" corresp="i-MYV5TtBU5tQGwqDu4dq25s"/>
          <note type="signatory" corresp="i-NWjcGTLPrVzhsv5pBHnJbA"/>
          <note type="signatory" corresp="i-A8ft8hMHUcZDSE5fKdjGpq"/>
          <note type="signatory" corresp="i-788GHtzSVWps3NNq8zFMiq"/>
          <note type="signatory" corresp="i-67kiTFbXU3qDiVNVin2wTU"/>
          <note type="signatory" corresp="i-P7oVLGoBfbz4RGE5XkQtLN"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/198485/mot_198485__509/mot_198485__509-001.pdf"/>
      <fw xml:id="i-9Ff5nt1GrHFH6cdZi3ooGN">
        Motion 1984/85:509
      </fw>
      <div xml:id="i-3YhyFRwW3NSw4k4TaLfEMG" type="motHeader">
        <div xml:id="i-NycTVqxiM8TrXBKhYT4Y4p" type="motTitle"/>
        <div xml:id="i-J5gwPjFAHEZfeqqt6eQK2U" type="motSubmissionInfo"/>
      </div>
      <div xml:id="i-E3mmkwkcmBsTxK4DDd16nq" type="motBody">
        <div xml:id="i-NUG82wBBAJ83aewprUrSPb">
          <p xml:id="i-SPJKzDZCw6XBWWx9G2hEff">
            Bengt Westerberg m. fl. Familjepolitiken
          </p>
          <p xml:id="i-S7wXioiYc4RpkiNccRKEas">
            Familjepolitikens uppgift skall vara att underlätta för föräldrarna
            att bära ansvaret för sina barns fostran och uppväxt. För en familjepolitik
            med denna uppgift bär vi ett gemensamt ansvar. Om barnen ges en
            god start i ett barnvänligt samhälle skapar vi samtidigt förutsättningar
            för en ljusare framtid för alla. När problemen tornar upp sig
            kan det emellertid vara svårt att uppleva barnen som glädje och
            stimulans. Då kan ansvaret för barnen i stället bli en börda.
            Många barnfamiljer befinner sig i dag i den situationen. Barnfamil-
            jens ekonomi är mycket ansträngd och svårigheterna att lösa barntillsynen
            på ett tillfredsställande sätt är för många ett dagligt bekymmer.
            Barnfamiljerna behöver därför få bättre hjälp att bära ansvaret
            för barnens uppfostran. Det förutsätter en ekonomisk omfördelning
            till barnfamiljernas förmån. Om vi skall kunna skapa ett barnvänligare
            samhälle måste barnens bästa hållas för ögonen också när beslut
            fattas som rör skola, bostäder, trafiken etc. Folkpartiet vill
            därför forma en familjepolitik med barnen i centrum.
          </p>
          <p xml:id="i-VKSUNGUqPHvt3bwmY9jVf4">
            Syften
          </p>
          <p xml:id="i-GGzfYiP5R14ttiwjTT4NtR">
            Folkpartiet vill mot den här bakgrunden ställa upp tre övergripande
            syften med familjepolitiken: Oo Familjepolitiken skall syfta till
            att skapa ett barnvänligt samhälle och främja jämställdheten mellan
            män och kvinnor. Oo Familjepolitiken skall syfta till att hjälpa
            föräldrarna att bära ansvaret för barnens uppfostran — inte överta
            det. Oo Familjepolitiken skall syfta till att åstadkomma en rättvis
            inkomstfördel- ning mellan barnfamiljer och övriga grupper i samhället.
          </p>
          <p xml:id="i-BoaXGx6NdogpZdYFAKoALy">
            Dessa mål för familjepolitiken förutsätter ett lika stort engagemang
            för föräldrarnas rätt att fritt kunna välja barnomsorg som för
            en rättvis fördelning av skattebörda och välstånd. Familjepolitiken
            blir därmed en mycket central fråga för folkpartiet som i sin
            politik vill förena kravet på ökad frihet med kravet på ökad rättvisa.
          </p>
          <p xml:id="i-Ax5ufDsUDxr5TyEKccawe7">
            Alternativ
          </p>
          <p xml:id="i-9v5vYRwnCHADbnd5xVVmbo">
            Valfrihet förutsätter alternativ. Om föräldrarna skall kunna
            välja barntill- synsform krävs såväl en förbättrad ekonomisk situation
            för barnfamiljerna
          </p>
          <p xml:id="i-DGffZhE8m1QJZkxN9rsCRu">
            1 Riksdagen 1984/85.3 saml. Nr 509-514
          </p>
          <p xml:id="i-5xec22zRFcGVuDZ3Lyu6RJ">
            Mot. 1984/85 509-514
          </p>
          <pb facs="riksdagen-motions-pdf/data/198485/mot_198485__509/mot_198485__509-002.pdf"/>
          <fw xml:id="i-N3qHN6rxF3iQVHFX6Mo4w2">
            Mot. 1984/85:509 2
          </fw>
          <p xml:id="i-TdgtDv9P3bhSXi3fZmo5R4">
            som en ökad och varierad tillgång till platser inom barnomsorgen
            och ekonomisk möjlighet att stanna hemma när barnen är små. De
            två dominerande problemen för samhällets familjepolitik i dag
            är dels hur det direkta ekonomiska stödet skall förbättras, dels
            hur barnomsorgen skall byggas ut.
          </p>
          <p xml:id="i-P7xncaLgEwrfhzpDoPWuug">
            Pressad ekonomi
          </p>
          <p xml:id="i-B1uePd9M2TFpCtW6TkD1KN">
            Flera års sjunkande reallöner, hög arbetslöshet och nödvändig
            återhåll- samhet med offentliga utgifter har försatt många barnfamiljer
            i en pressad ekonomisk situation. Även i de fall båda föräldrarna
            förvärvsarbetar och har hyggliga inkomster, har det för många
            barnfamiljer blivit svårt att få ekonomin att gå ihop. Man kan
            därför säga, att de blivit för hårt beskattade. Försörjningsansvaret
            för barn måste helt enkelt få ett kraftigare genomslag i det samlande
            skatte- och bidragssystemet. Därtill kommer att många barnfamiljer
            snärjts in i skatte- och bidragssys- temet på ett sätt som gör,
            att de inte med eget arbete kan förbättra sin situation. Marginalskatter,
            avtrappningsreglerna för bostadsbidrag och inkomstprövade daghemsavgifter
            gör att större delen av en inkomstökning försvinner i vissa inkomstlägen.
            Den nuvarande socialdemokratiska regeringen har allvarligt försummat
            att angripa dessa problem inom familjepolitiken. Trots att man
            ofta påtalat barnfamiljernas trängda ekonomiska situation lät
            man t.ex. hela 1984 gå utan att barnbidraget höjdes. Och i stället
            för att mildra marginaleffekterna har man fört in nya grupper
            i bostadsbidragssystemet och försämrat skattereformen från 1981.
            Resultatet har blivit att allt fler stängts in i vad som kallats
            fattigdomsfällan.
          </p>
          <p xml:id="i-9d8QouxZxsE1R97rh6jMYs">
            Reform
          </p>
          <p xml:id="i-QyaJdRiHMjRnWfPt6gRzs7">
            En omfattande familjepolitisk reform är mot den här bakgrunden
            nödvän- dig. Det är emellertid ett komplicerat arbete, vars resultat
            inte kan genomföras vid ett och samma tillfälle utan kräver en
            längre genomförande- period. Folkpartiet föreslog därför vid förra
            årets riksdag, att en provisorisk reform skulle genomföras. Resultatet
            av de diskussioner som med anledning därav fördes mellan partierna
            gav inte det resultat folkpartiet hoppats på. I förhållande till
            regeringens ursprungliga planer var emellertid riksdagsbeslu-
            tet om barnbidragshöjning på 1 500 kr. en framgång. Under fjolårets
            diskussioner var det en allmän mening, att vad som då kunde åstadkommas
            bara var ett första steg i ett reformarbete. Det är därför med
            stor besvikelse vi måste konstatera, att regeringen inte heller
            i år har några idéer om hur familjepolitiken kan och bör förändras.
          </p>
          <pb facs="riksdagen-motions-pdf/data/198485/mot_198485__509/mot_198485__509-003.pdf"/>
          <fw xml:id="i-WNFqpTx9MkWJAzECHDmneY">
            Mot. 1984/85:509 3
          </fw>
          <p xml:id="i-4Fovm5DFTrEVAy2KWmJm8R">
            Principer för en reformerad familjepolitik
          </p>
          <p xml:id="i-B6TUpYMk7vF2MvmczmUE4Y">
            Mot den här redovisade bakgrunden bör följande principer vara
            vägledan- de för en reformerad familjepolitik. 1. Barnfamiljerna
            betalar i dag för hög skatt i förhållande till försörjnings- bördan.
            Den lindring som bör äga rum skall knytas till barnen. Stödet
            bör kunna utgå som skattereduktion eller barnbidrag. 2. Inkomstprövningen
            i familjestödssystemet bör på sikt elimineras, dels för att komma
            bort från marginaleffekterna, dels för att slippa en integritets-
            störande kontroll. Av fördelningspolitiska skäl bör bostadsbidragen
            minskas under en lång tidsperiod. Generösa socialbidrag måste
            alltid finnas för temporär hjälp i krissituationer. 3. Familjestödet
            bör vara mer generellt. Barnfamiljerna bör i allt större utsträckning
            få pengarna i handen och själva avgöra hur de skall användas.
            Den konsumtionsstyrning som sker i form av livsmedelssubventioner
            och bostadsbidrag bör på lång sikt försvinna. 4. Föräldrarna måste
            få större möjligheter till samvaro med barnen när de är små. Föräldraförsäkringen
            bör därför byggas ut. 5. Ett obeskattat vårdnadsbidrag/småbarnstillägg
            bör införas och utgå lika för alla förskolebarn. Bidraget måste
            samordnas med föräldraförsäkringen. 6. Barnomsorgen måste byggas
            ut så att efterfrågan tillgodoses. 7. Enhetstaxa bör införas i
            den kommunala barnomsorgen. 8. Statsbidraget till barnomsorgen
            skall vara lika oavsett såväl tillsynsform som i vilken regi barnomsorgen
            tillhandahålls.
          </p>
          <p xml:id="i-C2p2keJ9oDxWWDj9yKXjSn">
            Barnbidrag
          </p>
          <p xml:id="i-Cg8CKQ4MayDRXCcT7k86My">
            Det allmänna barnbidraget utgår fr. o. m. den 1 januari med 4
            800 kr. per barn och år. Dessutom utgår flerbarnstillägg med ett
            halvt bidrag extra för tredje barnet och med ett helt extra för
            fjärde och följande barn. Barnbidra- gen utgår med samma belopp
            oavsett föräldrarnas inkomster. Barnbidraget är sålunda ett allmänt
            konsumtionsstöd och medverkar därmed till en jämnare inkomstfördelning
            mellan familjer med resp. utan barn. Barnbidragen bör av dessa
            skäl även i fortsättningen vara basen för familjestödet. Det kan
            ses som en återbäring på skatten för barnfamiljer. Det bör därför
            också till dem som så önskar kunna utgå som skattereduktion. Det
            skulle innebära, att man får familjestödet direkt i lönekuvertet
            i stället för som bidrag. För att kompensera de försämringar som
            drabbat barnfamiljernas ekono- mi under senare år och för att
            ge en större del av familjestödet i generella former, bör en kraftig
            uppräkning göras av barnbidraget under de närmaste åren. Vi föreslår
            att barnbidraget successivt höjs till 8 000 kr. per barn och år.
          </p>
          <pb facs="riksdagen-motions-pdf/data/198485/mot_198485__509/mot_198485__509-004.pdf"/>
          <fw xml:id="i-QZxmZqBtsE4DETyqsJsGGM">
            Mot. 1984/85:509 4
          </fw>
          <p xml:id="i-Ty94YPYfGjiYuMTd2gpFyL">
            Förbättrat flerbarnstillägg
          </p>
          <p xml:id="i-Qoq7vMJ2F81gVUTh23DqTN">
            Det är flerbarnsfamiljerna som har det svårast att få ekonomin
            att gå ihop. En trebarnsfamilj med vanliga inkomster har i dag
            ofta svårt att få pengarna att räcka till det nödvändigaste även
            om båda föräldrarna förvärvsarbetar. Detta är förhållandet även
            sedan hänsyn tagits till den senaste höjningen av barnbidraget.
            Skillnaden har för familjer med tre resp. utan barn i vanliga
            inkomstlägen beräknats till 35 000 kr. per år. Det är av fördelningspolitiska
            skäl därför nödvändigt att i första hand förbättra flerbarnsfamiljernas
            situation. Det flerbarnstillägg som infördes under de borgerliga
            regeringsåren var ett steg i rätt riktning. F.n. utgår ett halvt
            extra barnbidrag från tredje barnet och ett helt för fjärde och
            följande barn. Vi föreslår att detta förbättras så att ett halvt
            bidrag utgår redan från andra barnet. Med det högre barnbidrag
            vi föreslår blir det totalt 12 000 kr. fr.o.m. andra barnet mot
            i dag 4 800 för andra och 7 200 för tredje och 9 600 för fjärde
            och följande.
          </p>
          <p xml:id="i-NdCz9uciSBM1L979XfsdXr">
            Studiebidraget
          </p>
          <p xml:id="i-JYv79gMzsKpHXURRA5MLqW">
            En särskild förbättring bör ske för familjer med ungdomar över
            16 år som inte förvärvsarbetar. De får i dag förlängt barnbidrag
            eller studiebidrag. Dessa bidrag utgår emellertid under studietiden
            dvs. högst nio månader. Vi föreslår, att det förlängda barnbidraget
            och studiebidraget utgår för hela året.
          </p>
          <p xml:id="i-9Xy4oWSC9BzQuKtxGkNfXL">
            Vårdnadsbidrag
          </p>
          <p xml:id="i-Qp8n4AdDq3HEdxVUnoYjSL">
            Det är föräldrarna själva som skall avgöra vilken form av barnomsorg
            man föredrar. Den politiska uppgiften är att söka tillhandahålla
            alternativ. För det krävs såväl en fortsatt utbyggnad av barnomsorgen
            utanför hemmet som ekonomiska möjligheter att stanna hemma när
            barnen är små. För att denna valfrihet skall bli reell krävs ett
            extra kontant stöd till föräldrar med barn i förskoleåldern. Det
            bör vara obeskattat och utgå med lika belopp till alla barn i
            förskoleåldern. Vårdnadsbidraget blir därmed enkelt att samordna
            med barnbidraget och blir i själva verket ett småbarnstillägg
            till barnbidraget. Som barnbidraget bör det utbetalas månatligen.
            Ett vårdnadsbidrag med denna utformning ökar föräldrarnas ekonomiska
            möjligheter att efterfråga barnomsorg. Det blir också möjligt
            för kommuner- na att reformera avgifterna i barnomsorgen i mer
            enhetlig riktning. Ett successivt införande av enhetstaxor i barnomsorgen
            är ett viktigt steg för att sänka de samlade marginaleffekterna
            för barnfamiljerna. Ökat kontant familjestöd i form av höjda barnbidrag
            och vårdnadsbidrag gör detta möjligt. Vårdnadsbidraget bör införas
            i reformens första steg och inledningsvis sättas till 4 000 kr.
            per barn och år. Det skulle tillsammans med de av oss
          </p>
          <pb facs="riksdagen-motions-pdf/data/198485/mot_198485__509/mot_198485__509-005.pdf"/>
          <fw xml:id="i-UvNbtraA3iyC8LW9U6B5PT">
            Mot. 1984/85:509 S
          </fw>
          <p xml:id="i-4nZMad7UBJMkvsTgxTbgix">
            föreslagna höjningarna av barnbidrag och flerbarnstillägg kraftigt
            förbättra föräldrarnas frihet att välja mellan att betala för
            barnomsorg eller själv stanna hemma på hel- eller deltid när barnen
            är små.
          </p>
          <p xml:id="i-Y83Lp5XTLELNxUBitFYacZ">
            Stöd till handikappade barn
          </p>
          <p xml:id="i-KTtfhe1F2UkDNmNX3CsAoU">
            Stödet till föräldrar med handikappade barn har brister också
            utöver de generella problem för alla barnfamiljer som här påtalats.
            Det gäller reglerna och tillämpningen av bestämmelserna för vårdbidrag,
            föräldraförsäkringens utformning, rätten till ledighet för vård
            av sjukt barn, avsaknaden av efterlevandebidrag m. m. Dessa brister
            kan undanröjas utan att det medför alltför stora extrakostnader.
            En samlad översyn av stödet till familjer med handikappade barn
            är därför nödvändig. Vi utvecklar dessa frågor vidare i annan
            motion.
          </p>
          <p xml:id="i-JfoHwmWZRcbKNbWYAGNsF4">
            Barnomsorgen
          </p>
          <p xml:id="i-8NWfFrYEijeUtZDDkME1h">
            Starkt stigande kostnader för den kommunala barntillsynen har
            bromsat upp utbyggnadstakten för barnomsorgen. Bristen på platser
            i barnomsorgen har försämrat småbarnsföräldrars möjlighet att
            med eget arbete förbättra sin ekonomi liksom föräldrarnas möjlighet
            att fritt välja mellan olika sätt att klara barntillsynen. Valfriheten
            har försämrats också till följd av den socialdemokratiska regeringens
            syn på barnomsorgen. Det system för statliga bidrag till barnomsorgen
            som nu införts innebär en diskriminering av föräldrakoopera- tiva
            daghem och andra ideella insatser och förbjuder i praktiken daghem
            som drivs i företagsform även då kvaliteten är likvärdig eller
            överlägsen. Innebörden av denna politik är slöseri med ekonomiska
            resurser. Fler platser skulle kunna komma till inom barnomsorgen
            om alternativa former upp- muntrades eller åtminstone behandlades
            lika. Därtill skulle sannolikt kvaliteten stimuleras och föräldrarna
            ges valmöjligheter. Ambitionen måste vara att daghemsplatser skall
            kunna stå till förfogande för de familjer som efterfrågar dagisplats.
            Fortfarande är köerna till daghemmen långa. Med hänsyn till finansieringsproblem
            som råder i den offentliga sektorn blir det svårt att med nuvarande
            höga kostnader per daghemsplats bygga ut barnomsorgen till full
            behovstäckning. Om inte nya alternativ prövas riskeras att en
            social orättvisa kvarlever. Den som motsätter sig försök som syftar
            till att med bevarad eller förbättrad kvalitet i omsorgen dämpa
            kostnaderna, slår därför i realiteten vakt om de befintliga orättvisorna.
            Också barnomsorgen måste präglas av en vilja att pröva nya lösningar.
            Personalen måste få arbeta under större frihet och större ansvar
            än de nu i allmänhet får. Det är därför glädjande att stöd ges
            till utvecklingsprogram inom den
          </p>
          <pb facs="riksdagen-motions-pdf/data/198485/mot_198485__509/mot_198485__509-006.pdf"/>
          <fw xml:id="i-N4ZsQnZncCTwYxpamh4uxt">
            Mot. 1984/85:509 6
          </fw>
          <p xml:id="i-SovjojLQoJnvnhj95Wxenu">
            kommunala barnomsorgen och att regeringen — åtminstone i princip
            — nu övergivit sitt motstånd mot föräldrakooperativa daghem, daghem
            som drivs enligt Montessori- eller Waldorfpedagogiken och barnomsorg
            som drivs av andra ideella organisationer. Nya initiativ kan ge
            stimulanser till utveckling även inom den kommunala barnomsorgen.
            Regeringens positiva uttalanden om enskild barnomsorg rimmar emeller-
            tid illa med det hösten 1983 tagna beslutet att föräldrakooperativa
            och andra ideellt drivna daghem skall få lägre statsbidrag än
            de statsbidrag som utgår när kommunen driver verksamheten i egen
            regi. Bidraget per årsarbetare utgår enligt detta beslut enbart
            för kommunalt anställd personal. Statsbidraget till kommunen bör
            enligt vår mening utgå utan diskrimine- ring med hänsyn till hur
            kommunen väljer att rent faktiskt organisera barnomsorgen. Regeringens
            politik favoriserar egenregilösningar, diskrimi- nerar ideella
            alternativ och syftar till att i realiteten förbjuda företagsdrivna
            daghem. Regeringspolitiken präglas alltså i detta avseende av
            en anmärk- ningsvärd misstro mot kommunernas förmåga att själva
            ta sitt ansvar för barnomsorgen. De motiv som regeringen anförde
            i proposition 1983/84:177 för ett statsbidragssystem som syftar
            till att stoppa alla försök med företagsdrivna daghem var genomgående
            ohållbara. Vi är, i motsats till regeringen, övertygade om att
            kommunerna vid ett konkurrensneutralt statsbidrag bara skulle
            köpa barnomsorgstjänster av seriösa företag med erfaren förskolepersonal.
            Tron att kommunerna skulle kasta sig i händerna på oseriösa företag
            vittnar om en häpnadsväckande syn på kommunalt självstyre och
            kommunal demokrati. Det nu gällande statsbidragssystemet innebär
            vissa förenklingar jämfört med det förra. Men också det nuvarande
            är komplicerat att tillämpa. Det beror främst på bestämmelserna
            för vistelsetider. För att helt statsbidrag skall utgå skall barnet
            genomsnittligt vistas på daghemmet i 7 timmar per dag. För halvt
            statsbidrag är motsvarande vistelsetid 4 timmar. Dessa bestämmelser
            kan medföra att barn kommer att vistas längre tid på daghem än
            i dag för att berättiga till helt statsbidrag eller att antalet
            barn per daghem blir orimligt stort. Alternativt riskerar föräldrarna
            höjda avgifter till följd av det lägre statsbidraget. Kommunerna
            har nu under lång tid haft ansvaret för barnomsorgen. Det borde
            därför vara dags att anförtro kommunerna ett större ansvar för
            dimensionering och drift av barnomsorgen. Den stora brist som
            fortfarande råder motiverar alltjämt ett särskilt statsbidrag
            för denna verksamhet. Det skulle emellertid på sikt kunna förenklas
            så, att visst bidrag utgår per barn i förskoleåldern inom kommunen.
            De förtroendevalda i kommunen bör inom denna ram anförtros att
            fördela medlen till barnomsorg på sätt som bäst motsvarar behovet
            i resp. kommun. Riksdagen bör hos regeringen begära förslag till
            reformerat statsbidrags- system baserat på dessa principer. I
            avvaktan på en större reform av
          </p>
          <pb facs="riksdagen-motions-pdf/data/198485/mot_198485__509/mot_198485__509-007.pdf"/>
          <fw xml:id="i-U7SXgWKAc8essEPJ5q9wHH">
            Mot. 1984/85:509 ed
          </fw>
          <p xml:id="i-CWs7w3PqvUD5gb5TCfUR4n">
            statsbidragssystemet bör det nuvarande ändras så att det utgår
            på lika villkor till såväl kommunal som enskild barnomsorg.
          </p>
          <p xml:id="i-6ZNRFv4qSZPRJ3xThngzmt">
            Internationella adoptioner
          </p>
          <p xml:id="i-P27WfppS968VGn2zVu8Wka">
            Kostnaderna vid adoptioner av barn från andra länder har ökat
            mycket kraftigt under 1980-talet. Adoptionskostnaderna varierar
            beroende på vilket land barnen kommer från men den genomsnittliga
            adoptionskostnaden torde i dag ligga mellan 30 000 och 40 000
            kr. De höga adoptionskostnaderna medför en risk för att ekonomiskt
            svaga grupper utestängs från möjligheten att adoptera. Det förefaller
            vara särskilt stor risk för att adoptivbarn inte får några syskon,
            då familjen endast har råd att adoptera ett barn. Problemet med
            de höga adoptionskostnaderna har påtalats av NIA och adoptionsorganisationerna
            liksom i flera yttranden från riksdagens socialut- skott. Några
            konkreta resultat har detta inte lett fram till. De krav på en
            utredning av de höga adoptionskostnaderna som förts fram från
            folkpartiet har inte bifallits av riksdagen. Folkpartiet anser,
            att det nu är dags att avsätta medel för att åstadkomma en sänkning
            av adoptionskostnaderna. En sänkning med 10 000 kr. kan beräknas
            kosta ca 17 milj. kr. Sänkningen av adoptionskostnaderna bör genomföras
            som ett led i den familjepolitiska reform som folkpartiet föreslår
            och liksom denna genomföras under en treårsperiod. Kostnaderna
            ryms inom den finansiering som föreslås i denna motion.
          </p>
          <p xml:id="i-YQsCeqVb4PkJj7TBQPjy1J">
            Skiss till konkret reform
          </p>
          <p xml:id="i-QxCwkNbdhtWGNeHhHW6V7q">
            De principer vi presenterat ovan bör läggas till grund för reformer
            inom familjepolitiken. Följande skiss till reform är ett alternativ
            som ligger i linje med de redovisade principerna. o Barnbidraget
            (skattereduktion) höjs till 8 000 kr. per barn och år. o Ett flerbarnstillägg
            utgår fr. o. m. det andra barnet med 4 000 kr. per barn och år.
            o Förlängt barnbidrag och studiebidrag bör utgå under hela året
            i stället för som nu endast under nio månader av året. o Ett vårdnadsbidrag/småbarnstillägg
            införs på 4 000 kr. per förskolebarn (efter föräldraförsäkringen)
            och år. O Statsbidragsreglerna till barnomsorgen görs neutrala
            så att alla stödformer erhåller samma stöd. Stödet skall utgå
            med samma belopp oavsett i vilken regi verksamheten bedrivs. Barnomsorg
            som drivs av föräldrakooperativ, ideella organisationer eller
            företag skall således ge stöd på samma villkor förutsatt att ställda
            kvalitetskrav uppfylls. o Enhetstaxa införs inom den kommunala
            barnomsorgen. En riktpunkt för denna taxa kan vara 8 000 kr. per
            barn och år.
          </p>
          <pb facs="riksdagen-motions-pdf/data/198485/mot_198485__509/mot_198485__509-008.pdf"/>
          <fw xml:id="i-6hjKrmRD2cSu1k8CSVBHm6">
            Mot. 1984/85:509 8
          </fw>
          <p xml:id="i-QBAcP7SB1cjAuKR1LmXfF3">
            Oo Bostadsbidraget höjs inte utan ersätts successivt med ett
            generellt stöd. En familjepolitisk reform av det slag som här
            skisserats kostar omkring 9 miljarder kronor. Finansieringen kan
            ske på följande sätt: — socialbidragen minskar som en följd av
            det utbyggda familjestödet med uppskattningsvis 1 miljard kronor,
            — successivt slopade mjölksubventioner innebär en besparing på
            ca 3 miljarder kronor, — en sänkning av det kommunala grundavdraget
            med 3 000 kr. dvs. till 4 500 kr. ger en skatteökning för alla
            med inkomster över 7 500 kr. per år med drygt 900 kr. Detta ger
            totalt ca 5 miljarder kronor. En familjepolitisk reform med denna
            inriktning har som syfte att förbättra barnfamiljernas ekonomi.
            När reformen detaljutformas måste därför stor vikt läggas vid
            effekterna tör olika familjetyper. Exemplet kan därvid behöva
            justeras i vissa delar.
          </p>
          <p xml:id="i-Ls8qPwH1eTV9wqAoh4RmWy">
            Effekter
          </p>
          <p xml:id="i-4X5gci2pxfKwcH61EJkUCb">
            En reform med denna uppläggning betyder stora förändringar som
            inte kan genomföras vid en och samma tidpunkt. Reformen bör genomföras
            under förslagsvis de närmaste tre åren med i huvudsak lika stora
            steg vart och ett av åren. Det betyder att det allmänna barnbidraget
            bör höjas med ca 1 000 kr. per år. Som tidigare framgått bör vidare
            vårdnadsbidraget träda i kraft redan i första steget. Riksdagens
            beslut bör emellertid tas vid ett och samma tillfälle. Därmed
            skapas stabilitet i informationen till barnfamiljerna och bättre
            grund för deras planering av den privata ekonomin. Beslutet bör
            tas under innevarande år så att reformens första steg kan träda
            i kraft fr. o. m. den 1 januari 1986. Riksdagen bör därför begära,
            att regeringen utarbetar en reform baserad på de riktlinjer vi
            presenterat ovan.
          </p>
          <p xml:id="i-CRGoPHBxRSg5jFVjAqKTF6">
            Förslaget till höjda barnbidrag och flerbarnstillägg (exkl. ändringen
            av studiebidraget och vårdnadsbidrag)
          </p>
          <p xml:id="i-Yc3TSYwPC1Wk3N9BLoXGdn">
            Nuvarande barnbidrag Folkpartiets förslag (fullt genomfört) Allm
            barn- Flerbarns- = Summa Allm barn- = Flerbarns- = Summa bidrag
            tillägg bidrag tillägg 1barn = 4800 - 4800 8000 - 8 000 2barn
            9600 - 9600 16 000 4 000 20 000 3 barn 14 400 2400 16 800 24 000
            8 000 32 000 4 barn 19 200 7 200 26 400 32 000 12 000 44 000
          </p>
          <p xml:id="i-YFC93n7RWRthR2E4vh1HG8">
            Härtill kommer effekterna av vårdnadsbidrag och förbättrade studiebi-
            drag. För familjer med skolungdomar över 16 år betyder det ytterligare
            1 200 kr. per barn och år. För familjer med barn i förskoleåldern
            betyder det ytterligare 4 000 kr. per barn och år. För en trebarnsfamilj,
            där alla barnen är i förskoleåldern, betyder det ett samlat familjestöd
            på 44 000 kr. per år
          </p>
          <pb facs="riksdagen-motions-pdf/data/198485/mot_198485__509/mot_198485__509-009.pdf"/>
          <fw xml:id="i-Qs1dFoDF6qQFydHQ7gwKbf">
            Mot. 1984/85:509 2
          </fw>
          <p xml:id="i-WLPkgyTqX41UWEMaFx5ikH">
            obeskattat jämfört med 16 800 kr. f.n. Det ökar sjävfallet kraftigt
            föräldrar- nas frihet att välja mellan att förvärvsarbeta hel-
            eller deltid eller stanna hemma medan barnen är små. Nettoeffekten
            av vår reform innebär för en familj med 1 barn ca 0-5 000 kr.,
            med 2 barn 10 000-15 000 kr. och med 3 barn 15 000-20 000 kr.
            Intervallen beror på om en eller två förvärvsarbetar och på om
            barnet (-en) är i förskoleåldern. Den omfördelning vi föreslår
            innebär sålunda en kraftig förbättring av det kontanta och generella
            familjestödet. Det betyder att det selektiva stödet (bostadsbidragen
            och socialhjälpen) får minskad betydelse.
          </p>
          <p xml:id="i-9waWeqmFfRa7AtB8yRoLfd">
            Hemställan
          </p>
          <p xml:id="i-NCcXGXjNwwWbjhgjTKoLg8">
            Med hänvisning till det ovan anförda hemställs 1. att riksdagen
            hos regeringen begär förslag till reformerat familje- stöd i enlighet
            med motionens förslag, 2. att riksdagen hos regeringen begär förslag
            till reformerat statsbi- drag till barnomsorgen i enlighet med
            vad som anförts i motionen, 3. att riksdagen —i avvaktan på förslag
            enligt yrkande 2 — beslutar att riktlinjerna för nuvarande statsbidrag
            till barnomsorgen ändras så att bidragen utgår med samma belopp
            och på i övrigt lika villkor oavsett om förskolan drivs i kommunal
            eller enskild regi, 4. att riksdagen hos regeringen begär förslag
            till stöd till internatio- nella adoptioner i enlighet med motionen.
          </p>
          <p xml:id="i-9MoY9gUemiq8pc6Gx63iKp" type="date">
            Stockholm den 17 januari 1985
          </p>
          <div xml:id="i-GuW5DXFEDmPTcjv4hzyw3B" type="signatureBlock">
            <list xml:id="i-97Df9yZu9BnvN4iM37QjYJ">
              <item xml:id="i-D5kbkAaEmDmGbGqbyniLDC" who="i-MYV5TtBU5tQGwqDu4dq25s" type="signature">
                BENGT WESTERBERG (fp)
              </item>
              <item xml:id="i-SPSNQfRfHL67K6PoQ1UEAF" who="i-NWjcGTLPrVzhsv5pBHnJbA" type="signature">
                JÖRGEN ULLENHAG (fp)
              </item>
              <item xml:id="i-EBercYt8dTEJsBRXWTYMsG" who="i-A8ft8hMHUcZDSE5fKdjGpq" type="signature">
                KERSTIN EKMAN (fp)
              </item>
              <item xml:id="i-AQtxHnK4hkLnCv8hRWuYXS" who="i-788GHtzSVWps3NNq8zFMiq" type="signature">
                INGEMAR ELIASSON (fp)
              </item>
              <item xml:id="i-179kn8GAnegbdAWCgYzN2V" who="i-67kiTFbXU3qDiVNVin2wTU" type="signature">
                BJÖRN MOLIN (fp)
              </item>
              <item xml:id="i-4P3Tue2UV6cKDnXWLVehB7" who="i-P7oVLGoBfbz4RGE5XkQtLN" type="signature">
                JAN-ERIK WIKSTRÖM (fp)
              </item>
            </list>
          </div>
        </div>
      </div>
    </body>
  </text>
</TEI>
