<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200910-UbU-00219">
  <teiHeader>
    <fileDesc>
      <titleStmt>
        <title>Idrott i skolan</title>
        <author corresp="i-A1WkfiAbmndDMThhAvrWEm">av Hans Backman (fp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Idrott i skolan</title>
          <idno type="rdwebb">GX02Ub219</idno>
          <rs type="number">Ub219</rs>
          <orgName type="comitteeAbbreviation">UbU</orgName>
          <ref type="dokument_url_text">http://data.riksdagen.se/dokument/GX02Ub219/text</ref>
          <ref type="dokument_url_html">http://data.riksdagen.se/dokument/GX02Ub219</ref>
          <ref type="dokumentstatus_url_xml">http://data.riksdagen.se/dokumentstatus/GX02Ub219</ref>
          <ref type="doc">http://data.riksdagen.se/fil/46C39F14-AAAE-477C-A213-8ACD35A0FFC1</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-A1WkfiAbmndDMThhAvrWEm</idno>
            <name>Hans Backman</name>
            <state type="partyAffiliation" ref="Q110857">
              <desc>FP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-8JGEeGpJDQsd9ijK8LTt1M" type="signed"/>
        <correspContext corresp="i-8JGEeGpJDQsd9ijK8LTt1M">
          <note type="signatory" corresp="i-A1WkfiAbmndDMThhAvrWEm"/>
        </correspContext>
        <correspAction xml:id="i-FPMxNn2YbuqNevzrUsf8tg" type="numbering">
          <date when="2009-10-01"/>
        </correspAction>
        <correspAction xml:id="i-QkSWVZvu3dYvgTEDEa6jnP" type="submission">
          <date when="2009-09-29"/>
        </correspAction>
        <correspAction xml:id="i-MmiRWJ3Ht7SzbxwRxSbyYy" type="transfer">
          <date when="2009-09-29"/>
        </correspAction>
        <correspAction xml:id="i-P8d2zDNh69K32cuKjq39QT" type="assigned"/>
        <correspContext corresp="i-P8d2zDNh69K32cuKjq39QT">
          <ref type="assignedTo">Utbildningsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-MT99c79HqyMbx9vNUFEBc7" type="motBody">
        <div xml:id="i-GJG1pdnZwmRAH79D4Qhn4q" type="motProposal" subtype="förslag">
          <head xml:id="i-Q6GgYVNb8t6gGTmcPNGxjH">
            Förslag till riksdagsbeslut
          </head>
          <p xml:id="i-GMNUTML5A1NerS8itLq3zW">
            Riksdagen tillkännager för regeringen som sin mening vad som
            anförs i motionen om att alla barn och ungdomar i grundskola och
            gymnasieskola i Sverige ska garanteras minst tre lektionstimmar
            idrottsundervisning varje vecka.
          </p>
        </div>
        <div xml:id="i-My1LwabSCWijCiSMvgv6dj" type="motContent">
          <head xml:id="i-Gn4mkWQ2k5xUhGMpgrwjwA" type="h1">
            Motivering
          </head>
          <p xml:id="i-FWQ2mSsG2cx6CwsmWpTQFr">
            Problemen med övervikt bland barn och ungdomar är stort. Den
            främsta orsaken är att barnen inte rör lika mycket på sig som
            tidigare. Barn sitter stilla för mycket, blir skjutsade istället
            för att gå eller cykla själva osv. Idrottslektionerna i skolan
            har teoretiserats, samtidigt som barnens fritid innehåller färre
            tillfällen till fysisk rörelse. Ett område av central betydelse
            är därför att stimulera spontan och naturlig rörelse hos barn
            och unga vid sidan av den planerade idrottsliga verksamheten.
          </p>
          <p xml:id="i-Wsc5bAorEjDSWgnetSWP8e">
            Mot denna bakgrund bör kommuner göra sitt yttersta för att tillse
            att barn och unga på ett säkert sätt kan ta sig från hemmet till
            skolan genom att gå eller cykla istället för att skjutsas av sina
            föräldrar. Det är också av mycket stor vikt att skolans fysiska
            miljö är utformad på ett sådant sätt att den uppmuntrar barn och
            unga till rörelse och aktivitet på raster.
          </p>
          <p xml:id="i-GmNB3RQBbLtkXg8D828CHJ">
            Skolan kan inte lösa alla samhällets problem. Föräldrarna har
            huvudansvaret för sina barns uppfostran och hälsa. De måste se
            till att barnen får motion och god kost. Men skolan kan också
            bidra. I en framtida översyn av skolans kurs- och läroplaner bör
            teoretiseringen av idrottsämnet brytas. När det står idrott på
            schemat ska eleverna röra på sig. I kommunerna bör vi också verka
            för mer motion i skolan. Det kan handla om att alla barn en gång
            om dagen ska röra på sig eller erbjudas annan fysisk aktivitet.
          </p>
          <p xml:id="i-SqaTSbyvEBuexYXdcff1tE">
            Nationellt bör alla barn och ungdomar i grundskola och gymnasieskola
            garanteras minst tre lektionstimmar idrottsundervisning varje
            vecka. Undervisningen måste också individualiseras. För några
            år sedan gjorde Skolverket en stor undersökning av idrottsämnet.
            De aktiviteter som är populärast bland pojkar, är också de aktiviteter
            som är vanligast på idrottslektionerna. Det handlar då främst
            om bollsport. Aerobics och dans, som ger högst deltagande bland
            flickor, är ganska ovanligt. Pojkarna tycker också, kanske som
            en följd av detta, i mycket högre utsträckning än flickorna, att
            idrotten är intressant och rolig. Skillnaderna ökar med ålder.
            Eleverna har olika intressen och smak, den många gånger ensidiga
            fokuseringen på grupp- och killidrotter måste brytas.
          </p>
          <p xml:id="i-Hen4ARd2hyhAR45z5Kd4zY">
            Det är också viktigt att skolidrotten inte är fokuserad på idrottslig
            prestation utan på deltagande. Målet med undervisningen ska inte
            vara att hoppa längst i längdhoppet, göra flest mål i fotbollen
            eller vara bäst på att dansa. Detta måste särskilt beaktas vid
            betygssättning. Skolidrotten måste framför allt fokusera på att
            stimulera de elever som aldrig annars ägnar sig åt fysisk aktivitet.
          </p>
          <p xml:id="i-Dq4GWoGfARv9Gur2Q1uY6z">
            Jag tycker att alla elever ska få möjlighet att röra på sig i
            skolan, gärna minst en gång om dagen, att idrottsämnet ska byggas
            upp så att det tilltalar både killar och tjejer och att alla elever
            i grundskola och gymnasieskola i hela landet ska garanteras minst
            tre lektionstimmar idrott per vecka.
          </p>
        </div>
        <div xml:id="i-8TyqLqb8pqHSAFj6Fwoina" type="motSignatures">
          <list xml:id="i-Ax52vEXQQSfxLQJnh4BqEk">
            <item xml:id="i-794f4oRNsNNwZ3UCp2j4gd" who="i-A1WkfiAbmndDMThhAvrWEm">
              Hans Backman (fp)
            </item>
          </list>
        </div>
      </div>
    </body>
  </text>
</TEI>
