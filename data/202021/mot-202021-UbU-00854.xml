<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202021-UbU-00854">
  <teiHeader>
    <fileDesc>
      <titleStmt>
        <title>En jämlik skola för ett starkare samhälle</title>
        <author corresp="i-CHJPjAq3cfFXw6rLQ1zPWT">av Lena Rådström Baastad (S)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2020/21:854 av Lena Rådström Baastad (S)</title>
          <idno type="rdwebb">H802854</idno>
          <rs type="number">854</rs>
          <orgName type="comitteeAbbreviation">UbU</orgName>
          <ref type="dokument_url_text">http://data.riksdagen.se/dokument/H802854/text</ref>
          <ref type="dokument_url_html">http://data.riksdagen.se/dokument/H802854</ref>
          <ref type="dokumentstatus_url_xml">http://data.riksdagen.se/dokumentstatus/H802854</ref>
          <ref type="docx">http://data.riksdagen.se/fil/AD46CB84-F73A-4D0A-B31F-E47FF501EBD0</ref>
          <ref type="pdf">http://data.riksdagen.se/fil/25B8F34B-CFF5-4BE8-BA88-33BE53B9A248</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-CHJPjAq3cfFXw6rLQ1zPWT</idno>
            <name>Lena Rådström Baastad</name>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-YahqTvQzVULrBMsVwFiV68" type="signed"/>
        <correspContext corresp="i-YahqTvQzVULrBMsVwFiV68">
          <note type="signatory" corresp="i-CHJPjAq3cfFXw6rLQ1zPWT"/>
        </correspContext>
        <correspAction xml:id="i-5ENTj1ujVsVV23rSZBgD9S" type="submitted">
          <date when="2020-10-01"/>
          <time when="11:08:31"/>
        </correspAction>
        <correspAction xml:id="i-Mqb5ebGdsCoqKjBgJSA7xp" type="reviewed">
          <date when="2020-10-01"/>
          <time when="15:13:38"/>
        </correspAction>
        <correspAction xml:id="i-KkTyfU1weCKbVaUGw8jxzN" type="referred">
          <date when="2020-10-14"/>
        </correspAction>
        <correspAction xml:id="i-Tin7pciuFCLYLVkqecm8Kb" type="assigned">
          <date when="2021-04-14"/>
          <time when="16:48:17"/>
        </correspAction>
        <correspContext corresp="i-Tin7pciuFCLYLVkqecm8Kb">
          <ref type="assignedTo">Utbildningsutskottet</ref>
        </correspContext>
        <correspAction xml:id="i-NTmxebssxUwpZogx8uyLbw" type="behandlas_i"/>
        <correspContext corresp="i-NTmxebssxUwpZogx8uyLbw">
          <ref type="uppgift">2020/21:UbU10</ref>
          <ref type="ref_dok_id">H801UbU10</ref>
          <ref type="ref_dok_typ">bet</ref>
          <ref type="ref_dok_rm">2020/21</ref>
          <ref type="ref_dok_bet">UbU10</ref>
          <ref type="ref_dok_titel">Övergripande skolfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-KUqBkVoYHTnxwq7Rh4unua" type="behandlas_i"/>
        <correspContext corresp="i-KUqBkVoYHTnxwq7Rh4unua">
          <ref type="uppgift">2020/21:UbU11</ref>
          <ref type="ref_dok_id">H801UbU11</ref>
          <ref type="ref_dok_typ">bet</ref>
          <ref type="ref_dok_rm">2020/21</ref>
          <ref type="ref_dok_bet">UbU11</ref>
          <ref type="ref_dok_titel">Lärare och elever</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">
          Motion till riksdagen 2020/21:854 av Lena Rådström Baastad (S)
          En jämlik skola för ett starkare samhälle
        </div>
      </div>
      <div type="motBody">
        <div type="motProposal" subtype="förslag">
          <head xml:id="i-33GN2wF7JCRJmkHZ9vN76m">
            Förslag till riksdagsbeslut
          </head>
          <list style="ol">
            <item xml:id="i-Dig57ocntJH7x1KC17wZTQ">
              Riksdagen ställer sig bakom det som anförs i motionen om vikten
              av att öka jämlikheten i skolan och tillkännager detta för regeringen.
            </item>
            <item xml:id="i-6oU5XoGw7dG2QD7pTu4JUf">
              Riksdagen ställer sig bakom det som anförs i motionen om att
              beakta behovet av att minska skolsegregationen och tillkännager
              detta för regeringen.
            </item>
            <item xml:id="i-38gfM2HThNzxKJFMycanjh">
              Riksdagen ställer sig bakom det som anförs i motionen om att
              överväga ett mer rättvist skolval och tillkännager detta för regeringen.
            </item>
            <item xml:id="i-XmdQYBvszQHbLYbU2zNxFD">
              Riksdagen ställer sig bakom det som anförs i motionen om att
              se över förutsättningarna för lärares och skolledares professionella
              utveckling och tillkännager detta för regeringen.
            </item>
          </list>
        </div>
        <div type="motContent">
          <head xml:id="i-2EGuMiY3B1guPv6AFTyDQX" type="h1">
            Motivering
          </head>
          <p xml:id="i-NjQRLAfCEyMZbJGndsPjNo">
            Enligt skollagen ska skolan vara likvärdig och kompensera för
            elevers olika bakgrund och förutsättningar. Samtidigt som det
            är glädjande att kunskapsresultaten i skolan nu ökat en tid så
            ser vi att likvärdigheten står och stampar. Att öka jämlikheten
            i skolan så att alla barn och unga får en bra start och goda förutsättningar
            vidare i livet är en av våra viktigaste utmaningar för framtiden.
            I dag ser vi att det finns oacceptabla skillnader i vilka möjligheter
            barn och unga har att klara skolan. Om man klarar skolan eller
            inte ska inte bero på vilka föräldrar man har. Alla barn och unga
            ska få goda möjligheter i livet.
          </p>
          <head xml:id="i-TyB2E8gPVdEk8mJzJ5L8N5" type="h2">
            En jämlik och likvärdig skola som ger alla barn och unga goda
            möjligheter
          </head>
          <p xml:id="i-3HhrU7wvnZezccw4XxBLjH">
            Den socialdemokratiskt ledda regeringen har sedan 2014 jobbat
            hårt för att stärka kvali­teten i undervisningen och öka kunskapsresultaten
            i skolan. Över 30 000 fler är anställ­da i skolan och höjda löner,
            inte minst för lärare i utsatta skolor, har gjort läraryrket mer
            attraktivt. Satsningar på lärarutbildningen och bättre fortbildning
            med exempelvis Läs­lyftet, Matematiklyftet och Specialpedagogik
            för lärande har ytterligare stärkt kvaliteten i undervisningen.
            Skolplikten har förlängts genom införandet av obligatorisk förskole­klass
            för sexåringar, och en ”läsa-skriva-räkna-garanti” har införts
            för att alla elever i behov av extra anpassningar och särskilt
            stöd ska få rätt stöd i rätt tid. I linje med Skol­kommissionens
            arbete har det statliga stödet till skolor med störst utmaningar
            ökat kraftigt och ett likvärdighetsbidrag har införts som 2021
            kommer omfatta 6,2 miljarder kronor. Mer resurser riktas dit de
            behövs som mest.
          </p>
          <p xml:id="i-WRi7csHCcaEYTfskyfYJFH">
            Internationella mätningar av skolan som Pisa, Timss (matematik
            och naturveten­skap), Pirls (läsförståelse) och Talis (läraryrkets
            status) visar nu att Sverige är på rätt väg. Kunskapsresultaten
            i Pisa har ökat och Sverige ligger återigen över OECD-snittet
            i samtliga ämnen. Språket är grunden för allt lärande och därför
            är det särskilt glädjande att resultatet i läsförståelse har förbättrats.
            Svensk skola har på många sätt påbörjat sitt återtåg mot att bli
            ett av de mest högpresterande skolsystemen i världen, även om
            vi inte är där än.
          </p>
          <p xml:id="i-N8VXxiKDBXrkGWNHvoPbYx">
            Det svenska skolsystemet är fortfarande ojämlikt med kraftigt
            lägre andel behöriga till gymnasiet bland elever vars föräldrar
            har kort utbildning. Vi ser i dag att den mark­nad som det svenska
            skolsystemet blivit – och det orättvist utformade skolvalet –
            bidrar till att skapa skolsegregation och ojämlika förutsättningar
            för våra barn. Skolan måste bli bättre på att kompensera för ojämlika
            förutsättningar. Det är där vi lägger grunden till att våra barn
            får goda möjligheter i livet men också till att Sverige kan fortsätta
            vara ett konkurrenskraftigt och kreativt land som skapar lösningar
            på vår tids och framtidens ut­maningar. Att fortsätta öka kunskapsresultaten
            och jämlikheten i skolan är helt avgörande för att kunna bygga
            ett starkare samhälle.
          </p>
          <head xml:id="i-XNUsTxZ8tSU5ZT1x6TYScJ" type="h2">
            Fortsätt stärka skolan i coronapandemins spår
          </head>
          <p xml:id="i-Sp8oPPAJt7MahBhWvFf33A">
            Coronapandemin har varit en extremt prövande tid för samhället
            och inte minst för det svenska utbildningssystemet. Lärare, rektorer
            och annan skolpersonal har slitit hårt för att på rekordtid ställa
            om skolverksamheten och anpassa undervisning till distans. Ökad
            arbetsbelastning i kombination med frånvaro har skapat oro för
            möjligheterna att identi­fiera och tillgodose elevernas behov
            av stöd. Ett långsiktigt arbete behövs för att förbät­tra arbetsmiljön
            och samtidigt skapa bättre möjligheter till professionell utveckling
            och kollegialt lärande som gör läraryrket mer attraktivt och möter
            lärarbristen.
          </p>
          <p xml:id="i-EqEb8PP5JYEY3c3upCDDpb">
            Beslutet att hålla grundskolan öppen har varit en styrka. Även
            om många positiva sig­naler kommit om att distansundervisning
            fungerat över förväntan så har coronapandemin förstärkt bilden
            av att åtgärder behöver vidtas för att öka jämlikheten och minska
            segrega­tionen i skolan. Bristande studiero till följd av trångboddhet,
            dålig internetuppkoppling eller avsaknad av teknisk utrustning
            i kombination med minskad möjlighet till särskilt stöd har ökat
            risken att inte klara skolan för många elever. Det är exempel
            på att elevers bakgrund och föräldrarnas utbildningsbakgrund alltjämt
            riskerar att ha en avgörande på­verkan på barns möjligheter i
            skolan. Coronapandemin har inte förändrat de strukturella förutsättningarna
            i det svenska skolsystemet där det orättvist utformade skolvalet
            och fri­skolesystemet ökar skolsegregationen.
          </p>
          <head xml:id="i-SkM76jae8jW3XQpYX733CN" type="h2">
            Bryt skolsegregationen och öka jämlikheten
          </head>
          <p xml:id="i-B4cU57zuyNLHkZ8JjkV4pX">
            Med utgångspunkt i Skolkommissionens slutbetänkande med dess
            nationella strategi för att skapa ett robust skolsystem tillsattes
            en utredning om likvärdig skola som blev klar i april 2020. Utredningen
            pekar på en rad oroande trender i svensk skola med ökad be­tydelse
            av familjebakgrunden för hur elever lyckas i skolan, svag koppling
            mellan elevers förutsättningar och skolans kvalitet samt att spridningen
            av skolors kunskaps­resultat ökat kraftigt. Skolsegregationen
            har därtill ökat och elever har blivit allt mer uppdelade mellan
            olika skolor utifrån socioekonomisk bakgrund och migrationsbak­grund.
            Utredningen pekar också på en allvarlig avsaknad av återkommande
            och syste­matisk uppföljning av skolans likvärdighet och hur skolan
            klarar det kompensatoriska uppdraget.
          </p>
          <p xml:id="i-3sL9jHtv1zDDAgtw6Q9URE">
            Likvärdigheten i skolan handlar både om lika tillgång till utbildning
            och om att ha tillgång till utbildning av lika kvalitet. Det handlar
            om att skapa en skola som kompen­serar för elevers olika bakgrund
            och förutsättningar, en skola där alla elever, oavsett uppväxtort
            och familjebakgrund, kan lyckas med sina studier. När Utredningen
            om en likvärdig skola la fram sina förslag i april 2020 la den
            bland annat förslag om att införa ett gemensamt skolval där kötid
            tas bort som urvalskriterium, att kommunerna kompen­seras mer
            för sitt särskilda ansvar i fördelningen av skolpeng, fortsatt
            ökning av stats­bidrag för stärkt likvärdighet samt en förstärkt
            regional roll för Skolverket för stöd och högre kvalitet.
          </p>
          <p xml:id="i-Cj3HWHktQFX9ESM2F6z6BG">
            För oss socialdemokrater är det tydligt att mycket mer behöver
            göras för att bryta skolsegregationen. Sverige har tidigare haft
            det mest jämlika och högpresterande skol­systemet i världen. Dit
            ska vi ta oss igen. Vi ser att fullföljandet av Skolkommissionens
            arbete, där Utredningen om en mer likvärdig skola ingår, är ett
            viktigt första steg. Sam­hället och staten ska ta ett ökat ansvar,
            med ökat stöd och styrning, på vägen mot en jämlik kunskapsskola
            där alla barn och unga får möjlighet att öka sina kunskaper. Mer
            resurser behöver gå till de barn som behöver det mest.
          </p>
          <p xml:id="i-WWcE9zcpzWFJcbu6PcGHMK">
            Vi vill ha en skola där barn med olika erfarenheter och bakgrund
            möts. Att uppnå en allsidig social sammansättning i skolor och
            klasser är helt avgörande för att skolan ska integrera istället
            för att segregera, men det är också en viktig demokratifråga.
            I linje med detta ser vi att skolvalet behöver moderniseras så
            att det blir fritt och rättvist. I linje med Likvärdighetsutredningens
            förslag bör det övervägas att kötid inte ska vara ett urvalskri­terium.
            För att möjliggöra en likvärdig skola och förbättra planeringsförutsättningarna
            bör även frågan övervägas huruvida kommunerna ska ges ett avgörande
            inflytande vid nyetableringar av friskolor.
          </p>
          <p xml:id="i-PEmiQyzM1yLrs5MS5j6anP">
            Sedan friskolereformen och valfrihetsreformerna på 1990-talet
            har svensk skola i princip blivit en marknad. Givet den skolvalsmodell
            vi har haft sedan dess är det helt avgörande att elever och föräldrar
            har rätt till korrekt information inför skolval. Statisti­ken
            är också helt avgörande för att skolmyndigheter och huvudmän ska
            kunna utöva till­syn och fördela resurser på vägen mot en jämlik
            kunskapsskola. För oss socialdemokra­ter är det självklart att
            friskolor som finansieras med offentliga medel också ska vara
            öppna för insyn.
          </p>
          <p xml:id="i-LmJBkL2KDN2EMStzDBn9ej">
            Betygssystemet i skolan ska säkerställa att elevernas betyg ska
            motsvaras av kun­skaper. Sedan införandet 2011 har det nya betygssystemet
            på gymnasiet emellertid blivit för straffande. Med dagens kursbetyg
            och betygskrav riskerar elever att betygsättas uti­från sina sämsta
            resultat och vad man inte kan, snarare än utifrån sina kunskaper
            och förmågor. Enskilda misstag och svackor riskerar att bli helt
            avgörande för elevers slut­giltiga betyg vilket ökat både elevernas
            stress och lärarnas arbetsbelastning. Betygs­inflation är en orättvis
            effekt av det marknadssystem som infördes i svensk skola av den
            moderatledda regeringen i början av 1990-talet. Fri etableringsrätt
            i kombination med valfrihet har skapat incitament för vissa skolor
            att ge högre betyg åt eleverna än de kun­skaper som uppvisats.
            Att stoppa betygsinflationen är ett viktigt led i att göra betygs­systemet
            rättvist.
          </p>
          <head xml:id="i-A2jexQKhhgLt4Dj5MW8AC6" type="h2">
            Professionell utveckling och bättre arbetsmiljö för lärare och
            skolledare
          </head>
          <p xml:id="i-9T5Esw86t6dD2GsXa2pLdx">
            Alla barn ska möta behöriga lärare oavsett var i landet man bor.
            Alla barn ska mötas av höga förväntningar och få det stöd de behöver.
            Lärarna är nyckeln för att skapa studiero, en trygg skolgång och
            högre kunskapsresultat. Men då måste vi från samhället se till
            att de får fler kollegor och ge dem tillit, bättre arbetsmiljö
            och bättre förutsättningar att göra sitt jobb. Mer än 30 000 fler
            arbetar i skolan i dag jämfört med när den socialdemo­kratiskt
            ledda regeringen tillträdde. Här har bland annat satsningarna
            på lärarutbildning, högre löner och fler lärarassistenter varit
            viktiga. Bättre kompetensutveckling är nödvän­digt om svensk skola
            åter ska bli den mest högpresterande och jämlika i världen. Ett
            vik­tigt led för att nå dit är att etablera ett nationellt professionsprogram
            för lärare och skol­ledare som både ger ett strukturerat utbud
            av kompetensutveckling och bidrar till att höja lärar- och förskolläraryrkets
            status.
          </p>
          <head xml:id="i-NPYb3pFFqNjhQf2AJwxPZr" type="h2">
            En jämlik skola för ett starkare samhälle
          </head>
          <p xml:id="i-WKfBZfzkLiCpz3DgbFqVk6">
            Att öka jämlikheten i skolan är en avgörande nyckel för att ge
            alla barn goda livschanser och skapa ett starkare samhälle. En
            förutsättning för att nå dit är att skolsegregationen bryts. Skolan
            ska integrera, inte segregera, och barn ska aldrig delas upp utifrån
            föräldrar­nas inkomst och utbildning. Socialdemokraterna vill
            fortsätta rikta mer stöd och resurser dit de behövs som mest och
            skapa ordning och reda på det som blivit en skolmarknad.
          </p>
        </div>
        <div type="motSignatures">
          <list>
            <item xml:id="i-7FB9rwQ1r5A2eGM2ZGy7Kz">
              Lena Rådström Baastad (S)
            </item>
          </list>
        </div>
      </div>
    </body>
  </text>
</TEI>
