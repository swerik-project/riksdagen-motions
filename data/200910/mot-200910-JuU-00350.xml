<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200910-JuU-00350">
  <teiHeader>
    <fileDesc>
      <titleStmt>
        <title>Unga brottslingar</title>
        <author corresp="i-EFJ93MgPh6dJrzDB1Tt657 i-WJM6edqhGfBK1ijhNxfgoj">av Yvonne Andersson och Chatrine Pålsson Ahlgren (kd)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Unga brottslingar</title>
          <idno type="rdwebb">GX02Ju350</idno>
          <rs type="number">Ju350</rs>
          <orgName type="comitteeAbbreviation">JuU</orgName>
          <ref type="dokument_url_text">http://data.riksdagen.se/dokument/GX02Ju350/text</ref>
          <ref type="dokument_url_html">http://data.riksdagen.se/dokument/GX02Ju350</ref>
          <ref type="dokumentstatus_url_xml">http://data.riksdagen.se/dokumentstatus/GX02Ju350</ref>
          <ref type="doc">http://data.riksdagen.se/fil/EF8ADBEA-96ED-4789-940A-8920260DEA06</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-EFJ93MgPh6dJrzDB1Tt657</idno>
            <name>Yvonne Andersson</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="woman">
            <idno>i-WJM6edqhGfBK1ijhNxfgoj</idno>
            <name>Chatrine Pålsson Ahlgren</name>
            <state type="partyAffiliation" ref="Q213654">
              <desc>KD</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-2KYY2mEWwUfGkLZGxuDwVK" type="signed"/>
        <correspContext corresp="i-2KYY2mEWwUfGkLZGxuDwVK">
          <note type="signatory" corresp="i-EFJ93MgPh6dJrzDB1Tt657"/>
          <note type="signatory" corresp="i-WJM6edqhGfBK1ijhNxfgoj"/>
        </correspContext>
        <correspAction xml:id="i-UUPqFfrExAsGMMnBPnYTh3" type="numbering">
          <date when="2009-10-06"/>
        </correspAction>
        <correspAction xml:id="i-TvZahkGAwsaHQhdkVmGAcN" type="submission">
          <date when="2009-10-05"/>
        </correspAction>
        <correspAction xml:id="i-MZ98ri4doxFGbicbcMK4AK" type="transfer">
          <date when="2009-10-05"/>
        </correspAction>
        <correspAction xml:id="i-7P3irRctdKVNxHhvZ8Fgho" type="assigned"/>
        <correspContext corresp="i-7P3irRctdKVNxHhvZ8Fgho">
          <ref type="assignedTo">Justitieutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="motProposal" subtype="förslag">
          <head xml:id="i-G2BabyEw149C9sRwq989UN">
            Förslag till riksdagsbeslut
          </head>
          <list style="ol">
            <item xml:id="i-SioXP2Sm9LyfNS7KdsoWwQ">
              Riksdagen tillkännager för regeringen som sin mening vad som
              anförs i motionen om ungdomsdomstolar och ungdomsrotlar vid åklagarväsendet.
            </item>
            <item xml:id="i-TPAcnyMPdHnnGsAEdJE8J5">
              Riksdagen tillkännager för regeringen som sin mening vad som
              anförs i motionen om att Statens institutionsstyrelse bör få huvudansvaret
              även för eftervården av unga brottslingar som dömts till sluten
              ungdomsvård.
            </item>
          </list>
        </div>
        <div type="motContent">
          <head xml:id="i-6ADugRe6SmvyvgMvBAah5c" type="h1">
            Ungdomsdomstolar
          </head>
          <p xml:id="i-3A1VBaoZ7R1t6y1ANSyuQq">
            Det är särskilt viktigt med en snabb handläggning av ungdomsmål
            eftersom sambandet mellan brott och straff då markeras tydligare.
            Den unge kan se sambandet mellan gärningen och reaktionen på den.
            En snabb hantering av ungas ärenden underlättar för dem att bryta
            den brottsliga banan tidigt och därmed undvika att ett kriminellt
            beteende befästs. Hanteringen av unga lagöverträdare mellan 15
            och 18 år kräver specialiserade kunskaper och erfarenhet, vilket
            man har förstått inom både polisen och domstolsväsendet. Ett sätt
            att förbättra förutsättningarna för en skyndsam handläggning av
            ungdomsmål, utan att för den skull ge avkall på rättssäkerheten,
            är att särskilda ungdomsrotlar inrättas inom åklagarväsendet och
            särskilda ungdomsdomstolar. Särskilda kompetenskrav ska ställas
            på de personer som arbetar vid dessa rotlar och ungdomsdomstolar.
            Med ett tidigare ingripande och med snabbare behandling och rehabilitering
            skulle återfallsfrekvensen minskas.
          </p>
          <p xml:id="i-CQ46zjUesZYPzZnq9D8JE3">
            Målet med ungdomsdomstolar är att minska handläggningstiderna
            avsevärt genom att ungdomar som gjort sig skyldiga till vardagsbrottslighet
            och blivit ertappade på bar gärning kan dömas omgående och få
            sitt straff. Tanken är att hanteringen av ärendet där gärningsmannen
            såväl som hans eller hennes föräldrar liksom företrädare för polis
            och socialtjänst ska finnas representerade ska ske mycket kort
            tid efter gärningen. Den unge kan sedan antingen vara på fri fot
            eller tillfälligt omhändertagen. En sådan handläggning skulle
            innebära ett avsevärt större inslag av muntlighet med motsvarande
            minskning av administrationen. Därför bör det även införas särskilda
            ungdomsrotlar inom åklagarväsendet. Dessa skall skyndsamt och
            kompetent utreda brott där ungdomar är inblandade. Fortbildning
            och fortlöpande kompetensutveckling är särskilt angelägen inom
            detta område.
          </p>
          <p xml:id="i-4VVXiyiPMrLYPPtJqRBhuU">
            Att en snabb handläggningstid skulle leda till sämre rättssäkerhet
            menar vi är felaktigt. När det är angeläget att snabbt få fram
            vad som hänt och orsakerna därtill så tillsätter man ofta en haverikommission
            som omedelbart utreder saken. I de flesta fall framkommer de bästa
            och säkraste uppgifterna nära händelsen, inte veckor, månader
            eller kanske ibland till och med år efter händelsen.
          </p>
          <p xml:id="i-6KZA7NhZF4zRDkNU518X3b">
            Specialutbildad personal genom hela kedjan är nödvändigt. De
            unga ska träffa poliser, åklagare och domare som vet att bemötande
            och förhör av unga bör ske på särskilt sätt. Erfarenheterna av
            särskilda ungdomsåklagare inom åklagarväsendet, liksom särskilda
            domare som handlägger ungdomsmål vid de större domstolarna är
            goda. Det är viktigt att sådan kompetens finns även vid de mindre
            domstolarna.
          </p>
          <head xml:id="i-HW7rVM52W1Uzkk5njPtKFR" type="h1">
            Statens institutionsstyrelse
          </head>
          <p xml:id="i-HbuAAuoNp2gUbGVsJ3CQDz">
            Statens institutionsstyrelse, Sis, är en statlig myndighet som
            bildades 1993 och bedriver bland annat vård och behandling av
            ungdomar. Det är Sis som ansvarar för den slutna ungdomsvården
            i Sverige.
          </p>
          <p xml:id="i-NfUWcSxdy5TdEpGTKdxUb6">
            Idag tar ingen huvudansvar när en ung person begår brott utan
            ansvaret är utspritt på socialtjänst, polis och föräldrar. I många
            fall väntar kommunernas socialtjänst för länge med att hjälpa
            ungdomar som hamnat snett. Detta är både en ekonomisk och en ideologisk
            fråga. Socialtjänsten, som har lägsta möjliga omhändertagande
            som sitt mål, vill så långt som möjligt ha en öppen vårdform.
            Detta är inte alltid det bästa alternativet. Kristdemokraterna
            anser att med ett tidigare ingripande och med snabbare behandling
            och rehabilitering skulle möjligheten vara större att komma till
            rätta med problemen i den unges liv.
          </p>
          <p xml:id="i-9K2s1eAe8gLRcLq3zfU36s">
            Lag om verkställighet av sluten ungdomsvård, LSU, finns sedan
            1999 och är en frihetsberövande påföljd. Det innebär att tingsrätten
            kan döma ungdomar mellan 15 och 17 år som begår brott till sluten
            ungdomsvård i stället för fängelse. Siffror från Brå visar att
            75 procent av ungdomarna återfaller i brott efter sin tid på ungdomshemmen.
            En förklaring till detta kan vara bristen på uppföljning.
          </p>
          <p xml:id="i-9ykXRti3MVx1g1KftnyLmW">
            Varje ung person borde få en kontaktperson som de kan vända sig
            till. Det ska vara en kontaktperson som också vidtar åtgärder
            när den unga personen är på väg i fel riktning. För närvarande
            utreder regeringen eftervården efter avtjänat straff. Kristdemokraterna
            vill att påföljden ska utformas så att eftervård alltid ingår.
            En lagstadgad eftervård innebär att individen inte kan välja bort
            den. Vi menar också att Sis bör får ansvaret för hela kedjan inklusive
            eftervården. Den bör ske i samverkan mellan Sis, polis, och socialtjänsten,
            med Sis som huvudansvarig.
          </p>
        </div>
        <div type="motSignatures">
          <list>
            <item xml:id="i-Dz11i3EJ7T9cuUUywGhRmd" who="i-EFJ93MgPh6dJrzDB1Tt657">
              Yvonne Andersson (kd)
            </item>
            <item xml:id="i-UPEM65JQxhef1LCigBuq48" who="i-WJM6edqhGfBK1ijhNxfgoj">
              Chatrine Pålsson Ahlgren (kd)
            </item>
          </list>
        </div>
      </div>
    </body>
  </text>
</TEI>
