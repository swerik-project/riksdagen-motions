<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202122-SfU-04274">
  <teiHeader>
    <fileDesc>
      <titleStmt>
        <title>med anledning av skr. 2021/22:29 Riksrevisionens rapport om att komma till Sverige som anhörig</title>
        <author corresp="i-4wsP6LwQoWWj732ozhmgSc">av Ludvig Aspling m.fl. (SD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2021/22:4274 av Ludvig Aspling m.fl. (SD)</title>
          <idno type="rdwebb">H9024274</idno>
          <rs type="number">4274</rs>
          <orgName type="comitteeAbbreviation">SfU</orgName>
          <ref type="dokument_url_text">http://data.riksdagen.se/dokument/H9024274/text</ref>
          <ref type="dokument_url_html">http://data.riksdagen.se/dokument/H9024274</ref>
          <ref type="dokumentstatus_url_xml">http://data.riksdagen.se/dokumentstatus/H9024274</ref>
          <ref type="docx">http://data.riksdagen.se/fil/9B1A7B98-CC39-445A-9B75-7E0801BD7344</ref>
          <ref type="pdf">http://data.riksdagen.se/fil/EA99BB8D-27C9-4658-862D-07CC226C8EFC</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-4wsP6LwQoWWj732ozhmgSc</idno>
            <name>Ludvig Aspling</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-7H4PDcMCMUzP6iinK28TBh</idno>
            <name>Jonas Andersson</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="woman">
            <idno>i-MakV1EvC3LLnePpBXzwg5H</idno>
            <name>Jennie Åfeldt</name>
            <state type="partyAffiliation" ref="Q504069">
              <desc>SD</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-2M9Z2KXHeesuzMF23hZDsJ" type="basedOn"/>
        <correspContext corresp="i-2M9Z2KXHeesuzMF23hZDsJ">
          <ref>Skrivelse 2021/22:29</ref>
        </correspContext>
        <correspAction xml:id="i-ERpu8V8E5ZXD4BpbBRze2U" type="signed"/>
        <correspContext corresp="i-ERpu8V8E5ZXD4BpbBRze2U">
          <note type="signatory" corresp="i-4wsP6LwQoWWj732ozhmgSc"/>
          <note type="signatory" corresp="i-7H4PDcMCMUzP6iinK28TBh"/>
          <note type="signatory" corresp="i-MakV1EvC3LLnePpBXzwg5H"/>
        </correspContext>
        <correspAction xml:id="i-731tF3WvkSpUDM1vituqTP" type="submitted">
          <date when="2021-11-04"/>
          <time when="16:34:53"/>
        </correspAction>
        <correspAction xml:id="i-7gh72zyx6RVABtCrYWnxLL" type="reviewed">
          <date when="2021-11-08"/>
          <time when="15:41:17"/>
        </correspAction>
        <correspAction xml:id="i-Pe7oHjvTUNQnAVUgegtaD6" type="dismissed">
          <date when="2021-11-09"/>
        </correspAction>
        <correspAction xml:id="i-U2PkEodyK8UqpgwEHLHrD" type="referred">
          <date when="2021-11-10"/>
        </correspAction>
        <correspAction xml:id="i-S68Zd5gfmLCx4FQhbToRLQ" type="assigned">
          <date when="2022-10-12"/>
          <time when="11:10:44"/>
        </correspAction>
        <correspContext corresp="i-S68Zd5gfmLCx4FQhbToRLQ">
          <ref type="assignedTo">Socialförsäkringsutskottet</ref>
        </correspContext>
        <correspAction xml:id="i-FHMb2hqJjcaTEgDG3FqqRK" type="behandlas_i"/>
        <correspContext corresp="i-FHMb2hqJjcaTEgDG3FqqRK">
          <ref type="uppgift">2021/22:SfU8</ref>
          <ref type="ref_dok_id">H901SfU8</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">SfU8</ref>
          <ref type="ref_dok_titel">Riksrevisionens rapport om att komma till Sverige som anhörig</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">
          Motion till riksdagen 2021/22:4274 av Ludvig Aspling m.fl. (SD)
          med anledning av skr. 2021/22:29 Riksrevisionens rapport om att
          komma till Sverige som anhörig
        </div>
      </div>
      <div type="motBody">
        <div type="motProposal" subtype="förslag">
          <head xml:id="i-B3MW1YqNCJ76xF22WFsTVi">
            Förslag till riksdagsbeslut
          </head>
          <list style="ol">
            <item xml:id="i-Ca4ykHZqpZ5WBToWZKgdT">
              Riksdagen ställer sig bakom det som anförs i motionen om att
              avskaffa enmansbeslut och tillkännager detta för regeringen.
            </item>
            <item xml:id="i-Ft1GDwfcNVhYJcfH4iGPp4">
              Riksdagen ställer sig bakom det som anförs i motionen om att
              skärpa kontrollen av identitet och av handlingar och tillkännager
              detta för regeringen.
            </item>
            <item xml:id="i-9TuQPAYqAk49yfv6hn91kA">
              Riksdagen ställer sig bakom det som anförs i motionen om att
              utreda ett nationellt id-center och tillkännager detta för regeringen.
            </item>
            <item xml:id="i-8Sq5SuWKJGGWmszmJuZCb8">
              Riksdagen ställer sig bakom det som anförs i motionen om att
              förbättra kompetensförsörjningen och tillkännager detta för regeringen.
            </item>
            <item xml:id="i-JD1qTw6TUTkNZuYcZ3anbg">
              Riksdagen ställer sig bakom det som anförs i motionen om ordentlig
              kvalitetssäkring och uppföljning och tillkännager detta för regeringen.
            </item>
            <item xml:id="i-UuQijj8CyaNWUJHMZpBkQr">
              Riksdagen ställer sig bakom det som anförs i motionen om att
              genomföra en ordentlig digitalisering och tillkännager detta för
              regeringen.
            </item>
          </list>
        </div>
        <div type="motContent">
          <head xml:id="i-HD7LHezewP8mzBvRoupa9G" type="h1">
            Bakgrund
          </head>
          <p xml:id="i-CVwoeMK2XkZLRo5df8D1qx">
            Riksrevisionen har granskat om Migrationsverket och utlandsmyndigheterna
            (svenska ambassader och konsulat) bedriver verksamheten på ett
            sätt som säkerställer att hand­läggningen av anknytningsärenden
            håller hög rättslig kvalitet. Rapporten (RiR 2021:9) visar på
            omfattande brister hos Migrationsverket och utlandsmyndigheterna,
            och i reger­ingens styrning av myndigheterna. Bristerna rör främst
            kontroller kring sökandes identi­tet och deras handlingar, uppföljning
            och kvalitet i handläggningsarbetet, brister i kom­petensförsörjningen,
            ofullständiga digitaliseringsprojekt, ett bristfälligt samarbete
            mellan myndigheter samt grundläggande problem i särskilt de ekonomiska
            förutsättningarna för arbetet med anknytningsärenden.
          </p>
          <p xml:id="i-7r1Wyjs7GxaKNVheGp7PJ1">
            Med anledning av Riksrevisionens rapport har regeringen avlåtit
            skrivelse till riks­dagen, om regeringens bedömning av de iakttagelser
            som gjorts. Regeringen välkomnar visserligen Riksrevisionens rapport,
            men delar likväl inte revisionens bedömningar i de flesta fall.
            Regeringen har därför endast vidtagit begränsade åtgärder med
            anledning av Riksrevisionens iakttagelser.
          </p>
          <p xml:id="i-JVNmEA9gtchC5LQj2dPiuC">
            Sverigedemokraterna däremot instämmer till fullo med Riksrevisionens
            slutsatser, och välkomnar kritiken mot hur anhöriginvandringen
            fungerar efter flera år under denna regering. Vi beklagar att
            regeringen inte tar kritiken på allvar, och föreslår nedan att
            riksdagen anmodar regeringen att agera starkare i en rad avseenden.
          </p>
          <head xml:id="i-FhxAsgh3sFKhurv57NHHic" type="h1">
            Enmansbeslut bör avskaffas
          </head>
          <p xml:id="i-QnTU8EBM21Uno99CC4B3oK">
            Handläggningen av migrationsärenden innebär alltid en avvägning
            mellan effektivitet och säkerhet. Säkerhet innebär här både rättssäkerheten
            för den enskilde och samhällets intresse av kontrollerad invandring.
            Reformer för enklare och snabbare handläggning innebär oftast
            att risken att utlänningar beviljas tillstånd av misstag ökar.
            På samma sätt leder reformer för fler och grundligare kontroller
            oftast till att handläggningen tar längre tid, även om säkerheten
            ökar.
          </p>
          <p xml:id="i-QSmaQg3xCgEFyeehVYWMZZ">
            Riksrevisionens rapport åskådliggör flera exempel på detta. Ett
            rör så kallade enmans­beslut, där en enskild tjänsteman själv
            kan fatta beslut i ett ärende utan att en annan tjänsteman involverats.
            Denna beslutsordning förenklar handläggningen drastiskt, och leder
            till en stor ökning i antalet beslut som en enskild tjänsteman
            eller en enhet kan fatta under en given vecka eller månad. Men
            precis som Riksrevisionen skriver är det svårt för Migrationsverket
            att utöva tillsyn över denna typ av beslutsfattande. I regel är
            det endast bifallsbeslut som fattas som enmansbeslut, och dessa
            kan alltså inte överkla­gas till en domstol efteråt. Att Migrationsverket
            över huvud taget får veta att ett felaktigt beslut fattats hänger
            antingen på ren slump eller dåligt fungerande uppföljningar i
            efter­hand.
          </p>
          <p xml:id="i-MNQFW1f7Fa3UiQSFCVBXR">
            Dessa problem är inte unika för anknytningsärenden utan rör hela
            Migrationsverkets verksamhet. Som Riksrevisionen skriver har dock
            problemen varit större bland anknyt­ningsärenden än exempelvis
            asylärenden, som ju enligt framställan prioriterats. Hela Migrationsverket
            lider dock av bristande uppföljning, dåliga kvalitetskontroller
            och en decentraliserad ordning för delegering av beslutsrätt.
            Brister i kompetensförsörjningen och hög arbetsbelastning är även
            det allmänna problem inom myndigheten.
          </p>
          <p xml:id="i-4Xd9eV7QaYDCbReyGdaqaP">
            Till saken hör också att uppehållstillstånd är omvittnat svåra
            att återkalla, något som Sverigedemokraterna motionerat om vid
            flera tillfällen tidigare (exempelvis 2020/21:2552 eller 2020/21:4073).
            Även om det mot all förmodan skulle framkomma att ett uppehålls­tillstånd
            beviljats på felaktig grund är sannolikheten mycket liten att
            Sverige som stat kan göra något åt saken. Utlänningens rätt att
            vistas i Sverige väger tyngre än principen om den reglerade invandringen,
            och skyddet av Sveriges gränser.
          </p>
          <p xml:id="i-7VsXNxuk2pEXyfiJb53cPM">
            Sverigedemokraterna anser att rättssäkerheten för den enskilde,
            och samhällets intresse av en kontrollerad invandring, måste väga
            tyngre än eventuella effektivitets­aspekter. Migrationsverket
            måste fatta bättre beslut, snarare än snabbare beslut. Till dess
            att ordentliga reformer kan genomföras för att stärka rättssäkerheten,
            och för den delen förenkla återkallandet av tillstånd, bör ett
            första steg vara att begränsa delegeringen av beslutsrätt, så
            att enmansbeslut inte längre kan förekomma annat än i de mest
            simpla ärendekategorierna.
          </p>
          <head xml:id="i-Bhgo7wgoXJpRtjTbB2zkzZ" type="h1">
            Skärp kontrollerna av identitet och av handlingar
          </head>
          <p xml:id="i-Bd3U5VAzzKEw7vDTZfP5hq">
            Riksrevisionen tar särskilt upp frågan om kontroller av identiteten
            hos den sökande, och av handlingar som sökanden lämnat in, främst
            i syfte att styrka sin identitet. I anknyt­ningsärenden är huvudregeln
            att den sökande befinner sig i utlandet, och därifrån an­söker
            om uppehållstillstånd på grund av anknytning. Migrationsverket
            träffar i regel aldrig den sökande, utan det är utlandsmyndigheterna
            som vid behov utför en utredning, en intervju. Vid detta tillfälle
            kontrolleras också sökandens identitetshandlingar. I de absolut
            flesta fall görs allt detta av lokalanställda vid utlandsmyndigheten.
          </p>
          <p xml:id="i-7NjhGxqaBBBbJdza3S9YLD">
            Av Riksrevisionens rapport framgår att det saknas kompetens hos
            lokalanställda för att genomföra erforderliga granskningar och
            att det saknas teknisk utrustning och funge­rande rutiner, och
            dessutom vägledning från Migrationsverket och fungerande kommu­nikation
            med ansvariga handläggare. Ofta råder det missförstånd över ansvarsfördelning,
            som får till följd att ärenden inte utreds ordentligt, eller att
            viktiga delar av handläggning­en i praktiken förbises. Detta gäller
            särskilt just identitetshandlingar, som utlandsmyn­dig­heterna
            i princip inte kan granska på det sätt som Migrationsverkets handläggare
            ofta förväntar sig. I praktiken skapas en kultur enligt vilken
            beslut fattas på vad som anses vara en godtagbar grund, trots
            att sökandens identitet knappast kan anses vara styrkt så som
            lagen kräver.
          </p>
          <p xml:id="i-6sTj5T8pB4XDA6PTa3UuSr">
            Regelverket kring intervjuer med anknytningspersonen här i Sverige
            är på liknande sätt diffust, och det spretar i handläggningen,
            särskilt mellan olika regioner och olika enheter. Detta är förstås
            inte acceptabelt, vare sig för rättssäkerheten i handläggningen
            eller för förtroendet för myndighetens arbete.
          </p>
          <p xml:id="i-5JNHtSBTRVnjxjEu6eceBJ">
            Sverigedemokraterna ansluter sig till kritiken, som också bekräftar
            vad som tidigare framförts både i medier och inifrån Migrationsverket.
            Dagens undermåliga rutiner risk­erar, precis som Riksrevisionen
            skriver, att leda till allvarliga konsekvenser, såsom ”risk för
            skenäktenskap, människohandel, att personer tar barn till Sverige
            som de inte är för­äldrar till och som utnyttjas och far illa
            på olika sätt, eller att en person kan fungera som anknytningsperson
            flera gånger i olika ärenden”. Myndigheten måste ta frågan om
            identitetskontroller på mycket större allvar och prioritera den
            före strävan efter snabbare handläggning eller enklare ansökningsförfaranden.
            Detta gäller i synnerhet som Migra­tionsverket numera tar ett
            större ansvar för migrationsverksamheten vid utlandsmyndig­heterna.
          </p>
          <p xml:id="i-7SJVUgkKNj1bKjubxuLYH2">
            De åtgärder som Migrationsverket redan företagit, enligt både
            Riksrevisionens rapport och regeringens skrivelse, är härvidlag
            välkomna, men likväl otillräckliga. Inte heller regeringens begränsade
            uppdrag i frågan är tillräckligt. Frågor om kontroll och säkerhet
            måste bli högsta prioritet oavsett vilken ärendekategori myndigheten
            arbetar med. Migrationsverket bör förlita sig mer på utsända medarbetare
            snarare än lokalan­ställda, man bör anskaffa mer och bättre teknisk
            utrustning för att granska handlingar och få ett tydligt uppdrag
            att kontroll och säkerhet måste överväga andra mål.
          </p>
          <head xml:id="i-E7Km2cpXTqXsNpS4VoXGk5" type="h1">
            Nationellt id-center
          </head>
          <p xml:id="i-KASMoAdsrsqAmwkQTHpACC">
            Frågan om ett nationellt id-center, som Riksrevisionen nämner,
            är särskilt intressant, eftersom ansvaret för att granska utländska
            handlingar i dagsläget delas av flera olika myndigheter, däribland
            Migrationsverket, Skatteverket och Polismyndigheten. Att olika
            myndigheter har olika id-enheter som kan göra olika bedömningar
            är redan i dagsläget ett problem enligt uppgifter från såväl Skatteverket
            som Migrationsverket, varför ett nationellt id-center skulle kunna
            vara en lösning. Frågan bör utredas, och det i större utsträckning
            än inom det begränsade uppdrag regeringen gett Migrationsverket.
            En statlig utredning torde vara lämpligast, med mandat att utreda
            hur svenska myndigheters arbete med utländska handlingar, främst
            identitetshandlingar, kan förbättras.
          </p>
          <head xml:id="i-Tz1Ztu8hhhBnFVXJ8M7QbZ" type="h1">
            Förbättra kompetensförsörjningen
          </head>
          <p xml:id="i-DfzappEMc4GLdDmvk2j7E7">
            Riksrevisionen går också in på frågan om kompetensförsörjningen,
            både hos Migra­tionsverket och hos utlandsmyndigheterna. För Migrationsverkets
            del handlar det om att det saknas kompetent personal, att erfaren
            personal slutar och att det tar tid att lära upp nyanställda.
            Problemet är inte nytt utan härrör först och främst från krisen
            år 2015, som föranledde en mycket snabb expansion av myndigheten,
            följt av en dramatisk omställ­ning år 2018 och 2019 (som Riksrevisionen
            granskat och kritiserat i RiR 2021:24). Situationen på utlandsmyndigheterna,
            och bristen på kompetens och erfarenhet där, har mer att göra
            med att frågan inte prioriterats politiskt och att Migrationsverket
            först ny­ligen blivit ansvarig för migrationsverksamheten där.
          </p>
          <p xml:id="i-FuDMA5zcvMpf3eqiTigycP">
            Sverigedemokraterna ansluter sig till Riksrevisionens kritik
            och beklagar att det saknats ansvarsfull styrning i denna fråga.
            Det är ytterst regeringen som är ansvarig för att myndigheterna
            får en resurstilldelning som deras uppdrag kräver. Som revisionen
            skriver ledde regeringens hårda besparingskrav till både anställningsstopp
            och mass­uppsägningar, samtidigt som utlänningsrätten blivit alltmer
            komplicerad till följd av regeringens lagstiftning och övriga
            beslut. I slutändan har det, som otaliga prognoser och andra rapporter
            från Migrationsverket visat, lett till större kostnader än vad
            som annars hade varit fallet. Regeringens bristfälliga styrning
            har också lett till försämrad rättssäkerhet och brister i kontroller,
            eftersom kvarvarande tjänstemän fått fokusera på produktion snarare
            än ordentliga kontroller. Problemen rör förstås även utlandsmyndig­heterna,
            där det saknas såväl utbildning som kontinuerlig uppföljning.
          </p>
          <p xml:id="i-FdnjujxCUrUBRf9D3AjB8o">
            Sverigedemokraterna anser att frågan om kompetensförsörjningen
            är helt grundläg­gande för att den kontrollerade invandringen
            ska kunna upprätthållas. Regeringen måste ta denna fråga på allvar,
            och ge tydliga direktiv till Migrationsverket och vid behov andra
            myndigheter att prioritera kompetensförsörjningen över tiden.
            De begränsade förslag regeringen nämner, om ett uppdrag till Migrationsverket,
            är härvidlag inte tillräckligt. Det måste finnas ett långsiktigt
            perspektiv i resurstilldelningen också, så att omedelbara besparingar
            inte leder till att utlänningar får uppehållstillstånd på felaktiga
            grunder, ökade kostnader, eller minskad säkerhet, över tid.
          </p>
          <head xml:id="i-H9D32k1YokCsj5Q3EuZ1bu" type="h1">
            Ordentlig kvalitetssäkring och uppföljning
          </head>
          <p xml:id="i-AfAZoLtxVp3BArKpBAmZnN">
            Riksrevisionen pekar på stora brister i kvalitetssäkringen och
            uppföljningen hos Migra­tionsverket, både generellt och för anknytningsärenden.
            Det rör sig alltså om arbetet både under handläggningen av ärenden
            och i efterhand. Revisionen nämner exempelvis att det saknas rutiner
            och rättsliga ställningstaganden för att vägleda handläggningen,
            och att kommunikationen mellan enheter och regioner, och mellan
            handläggare och rättsexperter, är bristfällig. Det tar tid att
            få det stöd man behöver, samtidigt som tjänste­männen upplever
            ett mycket starkt tryck att ”plocka pinnar”, alltså avgöra så
            många ärenden som möjligt, snarare än att utreda ärendet i den
            omfattning som dess beskaffen­het kräver.
          </p>
          <p xml:id="i-EthM4QaGiREqansimhH6ZA">
            Även i uppföljningen finns omfattande brister. Migrationsverket
            har traditionellt främst utgått från ändringsfrekvenser, alltså
            hur stor andel av verkets avslagsbeslut som efter överklagan ändras
            av högre instans. Detta säger dock ingenting om ärenden som bifallits
            eller avslutats på annat sätt. De interna förfaranden som Migrationsverket
            skapat för uppföljning har enligt Riksrevisionen ”för stora brister
            för att kunna mäta den rättsliga kvaliteten i handläggningen”.
          </p>
          <p xml:id="i-Npyy7n9zGDApioDftTbdMG">
            Sverigedemokraterna menar att arbetet med kvalitetssäkring och
            uppföljning måste prioriteras. Kommunikationen inom Migrationsverket
            måste förbättras, framtagandet och delandet av olika rättsliga
            dokument måste göras snabbare och handläggningen måste både övervakas
            och följas upp ordentligt, med målet att hjälpa handläggarna att
            göra bättre bedömningar. Frågan om felaktigt beviljade uppehållstillstånd
            måste priori­teras och tydligt analyseras. Det handlar både om
            rättssäkerheten för den enskilde och om Sveriges och dess medborgares
            förtroende för att de som invandrar till Sverige verkligen ska
            vara här.
          </p>
          <head xml:id="i-2V9qq7XGKxFxQxUsR8GoNY" type="h1">
            Genomför en ordentlig digitalisering
          </head>
          <p xml:id="i-PJCGGjRiyAQ7DZPfuhGtNB">
            Riksrevisionen tar också upp frågan om digitalisering och användandet
            av olika former av datasystem. Migrationsverket har länge arbetat
            med detta, och anställda vittnar om ständiga nya satsningar och
            program som vanligtvis inte leder någonvart. Riksrevisio­nen beskriver
            just detta, och tar upp den misslyckade satsningen Idar, bara
            ett i raden av program som aldrig infördes fullt ut. Samtidigt
            börjar ett av de viktigaste ärendehanter­ingssystemen, Wilma,
            närma sig två decennier sedan starten, eller som Migrationsverket
            själv uttrycker det: ”Så gamla att det inte längre är någon idé
            att utveckla dem.”
          </p>
          <p xml:id="i-CS9F8gH6UCFQkmTzgZ7osm">
            Riksrevisionen lyfter upp resursbrist som en förklaring till
            dessa problem, och det är sannolikt helt korrekt. Det har till
            stor del att göra med de ständiga omställningar som skett. Migrationsverket
            har som tidigare nämnts genomgått dramatiska förändringar sedan
            krisen 2015. Riksrevisionen pekar dock också ut bristfällig styrning
            som en orsak till den bristfälliga digitaliseringen. Olika projekt
            har kolliderat med varandra, det finns ständiga oklarheter och
            kortsiktiga överväganden har fått gå ut över långsiktiga konse­kvenser.
            Detta kan i viss mån förklaras med den nyssnämnda omställningen,
            och särskilt den bristfälliga tidskonsistensen i anslagen. Anslagshöjningar
            och satsningar har varit tillfälliga och fluktuerat, och rent
            av lett till ökade kostnader i längden.
          </p>
          <p xml:id="i-7se83HP7v2EnMEbNPXFhCu">
            Sverigedemokraterna kan bara beklaga regeringens tafatta hantering
            av dess myn­dighet. Regeringen har vid upprepade tillfällen valt
            att underminera Migrationsverkets långsiktiga arbete genom otillräckliga
            anslag. Den bristfälliga digitaliseringen kan inte åtgärdas genom
            plötsliga neddragningar utan genom genomtänkt planering och rimliga
            neddragningar. Även om Sverige får till en mer förnuftig, strikt
            och begränsad invand­ring måste den likväl handläggas på ett modernt
            och effektivt sätt.
          </p>
          <p xml:id="i-Xk5NjNCuVkZWr1AuZncBUi">
            Samtidigt är det viktigt att beakta det Migrationsverket även
            själva anfört, att en digitalisering inte alltid innebär reella
            förbättringar i handläggningen, eller att det kan innebära så
            ringa förbättringar att det inte är värt satsningen. Den enskilda
            handläggaren måste alldeles oavsett genomföra en bedömning av
            huruvida vissa steg behöver tas, vissa slagningar göras, viss
            information inhämtas. Digitalisering får inte ske för sin egen
            skull, men det får heller aldrig undvikas eller undermineras av
            bristande resurser eller politisk vilja.
          </p>
          <p xml:id="i-RCYqaSwg4g6ykxW1AYVeqG">
            Sverigedemokraterna menar sammanfattningsvis att regeringen ska
            prioritera Migrationsverkets långsiktiga utveckling och ge myndigheten
            i uppdrag att genomföra en ordentlig digitalisering, med tydliga
            garantier att nödvändiga anslag finns tillgäng­liga.
          </p>
        </div>
        <div type="motSignatures">
          <list>
            <item xml:id="i-Vb1L8JtgPUkWUGiTgoNFHC">
              Ludvig Aspling (SD)
            </item>
            <item xml:id="i-V1jUgwwswwmxQjKuAUJWQM">
              Jonas Andersson i Skellefteå (SD)
            </item>
            <item xml:id="i-59zfDKJUF7WjzUh5AbxaUp">
              Jennie Åfeldt (SD)
            </item>
          </list>
        </div>
      </div>
    </body>
  </text>
</TEI>
