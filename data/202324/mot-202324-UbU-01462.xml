<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202324-UbU-01462">
  <teiHeader>
    <fileDesc>
      <titleStmt>
        <title>En samhällsförberedande skola</title>
        <author corresp="i-Lw92TAaAVgG8Kdf7YxhViy i-TXWjMfPNdu6NddKf5hSeRx">av Markus Wiechel och Alexander Christiansson (båda SD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2023/24:1462 av Markus Wiechel och Alexander Christiansson (båda SD)</title>
          <idno type="rdwebb">HB021462</idno>
          <rs type="number">1462</rs>
          <orgName type="comitteeAbbreviation">UbU</orgName>
          <ref type="dokument_url_text">https://data.riksdagen.se/dokument/HB021462/text</ref>
          <ref type="dokument_url_html">https://data.riksdagen.se/dokument/HB021462</ref>
          <ref type="dokumentstatus_url_xml">https://data.riksdagen.se/dokumentstatus/HB021462</ref>
          <ref type="pdf">https://data.riksdagen.se/fil/F8BBA3B5-1280-4D47-8AFE-5011C75FBE6B</ref>
          <ref type="docx">https://data.riksdagen.se/fil/FBFB26DD-D868-4CA9-924F-79245484F634</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-Lw92TAaAVgG8Kdf7YxhViy</idno>
            <name>Markus Wiechel</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-TXWjMfPNdu6NddKf5hSeRx</idno>
            <name>Alexander Christiansson</name>
            <state type="partyAffiliation" ref="Q504069">
              <desc>SD</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="committeeProcessing"/>
        <correspAction xml:id="i-YSHAYZ8AGXh6Cj3k7hS2Ar" type="signed"/>
        <correspContext corresp="i-YSHAYZ8AGXh6Cj3k7hS2Ar">
          <note type="signatory" corresp="i-Lw92TAaAVgG8Kdf7YxhViy"/>
          <note type="signatory" corresp="i-TXWjMfPNdu6NddKf5hSeRx"/>
        </correspContext>
        <correspAction xml:id="i-F6b6dRcimVVXsDK6Nm4nLc" type="submitted">
          <date when="2023-10-04"/>
          <time when="13:50:23"/>
        </correspAction>
        <correspAction xml:id="i-KM5TUqC7Kffbz3eQzTCqxU" type="reviewed">
          <date when="2023-10-04"/>
          <time when="15:25:11"/>
        </correspAction>
        <correspAction xml:id="i-WBp1ZFaC75WWF5QqqKBpY" type="referred">
          <date when="2023-10-17"/>
        </correspAction>
        <correspAction xml:id="i-CeJJRfr5RzzY4Ti8v71kqP" type="assigned">
          <date when="2024-03-12"/>
          <time when="16:17:32"/>
        </correspAction>
        <correspContext corresp="i-CeJJRfr5RzzY4Ti8v71kqP">
          <ref type="assignedTo">Utbildningsutskottet</ref>
        </correspContext>
        <correspAction xml:id="i-2yz8j4PeA4o4WNXc4gR7FM" type="behandlas_i"/>
        <correspContext corresp="i-2yz8j4PeA4o4WNXc4gR7FM">
          <ref type="uppgift">2023/24:UbU10</ref>
          <ref type="ref_dok_id">HB01UbU10</ref>
          <ref type="ref_dok_typ">bet</ref>
          <ref type="ref_dok_rm">2023/24</ref>
          <ref type="ref_dok_bet">UbU10</ref>
          <ref type="ref_dok_titel">Grundläggande om utbildning</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-BKNJHLkvnhVm34gBUMKxJV" type="behandlas_i"/>
        <correspContext corresp="i-BKNJHLkvnhVm34gBUMKxJV">
          <ref type="uppgift">2023/24:UbU12</ref>
          <ref type="ref_dok_id">HB01UbU12</ref>
          <ref type="ref_dok_typ">bet</ref>
          <ref type="ref_dok_rm">2023/24</ref>
          <ref type="ref_dok_bet">UbU12</ref>
          <ref type="ref_dok_titel">Gymnasieskolan</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">
          Motion till riksdagen 2023/24:1462 av Markus Wiechel och Alexander
          Christiansson (båda SD) En samhällsförberedande skola
        </div>
      </div>
      <div type="motBody">
        <div type="motProposal" subtype="förslag">
          <head xml:id="i-4yM4JX3JBMsSFD4YyLj8vQ">
            Förslag till riksdagsbeslut
          </head>
          <list>
            <item xml:id="i-R8BYmJZrhAYtGkjtiJ3bL6" sortKey="Yrkande 1">
              Riksdagen ställer sig bakom det som anförs i motionen om att
              regeringen bör se över möjligheten till ökad kunskap om företagsamhet
              i skolan och tillkännager detta för regeringen.
            </item>
          </list>
          <list>
            <item xml:id="i-TxSNsKYSknbPGemxCAWEcR" sortKey="Yrkande 2">
              Riksdagen ställer sig bakom det som anförs i motionen om att
              regeringen bör se över möjligheten att göra entreprenörskap till
              obligatoriskt gymnasieämne och tillkännager detta för regeringen.
            </item>
          </list>
          <list>
            <item xml:id="i-MGmmxMuTt6buZ3u7iMYxjN" sortKey="Yrkande 3">
              Riksdagen ställer sig bakom det som anförs i motionen om att
              regeringen bör se över möjligheten att utreda införandet av utbildningspraktik
              för högstadieelever och tillkännager detta för regeringen.
            </item>
          </list>
          <list>
            <item xml:id="i-JdbFcwCuWbPzmkvuetFfTN" sortKey="Yrkande 4">
              Riksdagen ställer sig bakom det som anförs i motionen om att
              regeringen bör se över möjligheten att införa trafikteori i skolan
              och tillkännager detta för regeringen.
            </item>
          </list>
          <list>
            <item xml:id="i-HrceeUfNmaA8xAurWYcvfz" sortKey="Yrkande 5">
              Riksdagen ställer sig bakom det som anförs i motionen om att
              regeringen bör se över möjligheten att utreda en ökad undervisning
              för elever med tillhörande praktik i samhällsviktiga funktioner
              och tillkännager detta för regeringen.
            </item>
          </list>
          <list>
            <item xml:id="i-Jtm9QPp21V7oKRTsWaaJrH" sortKey="Yrkande 6">
              Riksdagen ställer sig bakom det som anförs i motionen om att
              regeringen bör se över möjligheten till en ökad undervisning i
              respekt, vett och etikett samt sociala koder och tillkännager
              detta för regeringen.
            </item>
          </list>
          <list>
            <item xml:id="i-XH8Fe5qAspM3AB6AX842Aa" sortKey="Yrkande 7">
              Riksdagen ställer sig bakom det som anförs i motionen om att
              regeringen bör se över möjligheten att utbilda skolelever i samhällsplikt
              samt öka samverkan mellan skolan och Försvarsmakten och tillkännager
              detta för regeringen.
            </item>
          </list>
          <list>
            <item xml:id="i-SpbcpkpNWAbG8oNotgN8er" sortKey="Yrkande 8">
              Riksdagen ställer sig bakom det som anförs i motionen om att
              regeringen bör se över en ökad verklighets- och djurnära pedagogik
              för svenska elever och tillkännager detta för regeringen.
            </item>
          </list>
          <list>
            <item xml:id="i-FeWx5THfP7sxX97TseotN7" sortKey="Yrkande 9">
              Riksdagen ställer sig bakom det som anförs i motionen om att
              regeringen bör se över möjligheten att utreda hur ökade kunskaper
              om arbetsrätt och arbetsmarknadens villkor på bästa sätt förs
              in i grundskolans utbildningsplaner och tillkännager detta för
              regeringen.
            </item>
          </list>
        </div>
        <div type="motContent">
          <head xml:id="i-QfCTk4rGaoNRV4Ai43krsP" type="h1">
            Företagsamhet i skolan
          </head>
          <p xml:id="i-H2UtnFG5x7DymGYzdBVpbL">
            Idag ligger arbetslösheten för unga på chockerande höga nivåer
            och det är i många um­gängeskretsar vanligare att man är arbetslös
            än att man har ett jobb. Fyra av fem nya jobb kommer ifrån småföretagen
            och det bör därmed ses som det område som har störst potential
            att möjliggöra att fler får in en första fot på arbetsmarknaden.
            Särskilt i en tid då industrierna lämnar eller redan har lämnat
            Sverige behövs nya idéer inom näringslivet som också kan bli verklighet.
            Många unga som idag saknar jobb har just en massa idéer. Efter
            att just ha slutat skolan har många således också ett unikt driv
            som bör kunna ses som en förutsättning för dessa att skapa nya
            egna företag, om de bara fick chansen att testa och vågade prova
            på.
          </p>
          <p xml:id="i-Tf3pwst6DrFEpgyB9MFp7Q">
            Idag får en stor del ungdomar chansen att testa sina idéer. Genom
            Ung Företagsamhets utbildning UF-företagande erbjuds ungdomar
            en möjlighet att driva ett eget företag i utbildningssyfte under
            ett läsår som en del av sina gymnasiestudier. Elever lyckas knyta
            nära kontakter med näringslivet samt träna och utveckla sin kreativitet,
            sin företagsamhet och sitt entreprenörskap. Många av de som påbörjat
            ett företag kan fortsätta efter att studierna avslutats och kanske
            på sikt lyckas påbörja byggandet av ett framgångsrikt företag.
            Även de som inte fortsätter har fått med sig kunskap och erfarenheter
            som många andra saknar. Att ha kunskap om att starta upp något
            stort och sedan dessutom förstå företagsekonomi är enormt viktigt
            för dem den dag de får egna idéer eller helt enkelt har tröttnat
            på att sitta hemma och söka andra jobb.
          </p>
          <p xml:id="i-NqHoretVpVR6bACwGErhtC">
            Statistiken från de satsningar som har gjorts talar ett tydligt
            språk. Utöver självklar­heter som att de som drivit UF-företag
            i större utsträckning startar företag anställer de också fler
            personer i sina företag. Deras företag har även en högre omsättning
            än andra och livslängden på företagen är dessutom längre. Enligt
            rapporten Effekter av utbildning i entreprenörskap – en långtidsstudie
            av UF-alumners arbetsmarknadspotential och före­tagande (2013)
            av Karl Wennberg och Niklas Elert från näringslivets forskningsrapport
            Ratio får UF-företagare en högre medelinkomst under livet, blir
            i större utsträckning chefer och har en högre etablering på arbetsmarknaden
            än andra. Nästan 300 000 elever har deltagit i UF-företagandet
            sedan starten 1980 och hela 81 procent tycker att det har varit
            lärorikt och utvecklande.
          </p>
          <p xml:id="i-JXmEX5zi8RJwuuMkmexdHp">
            Entreprenörskap och företagande är ryggraden i den svenska ekonomin.
            Utan det privata företagandet och exporten av varor och tjänster
            skulle den offentliga sektorn snabbt hamna i finansiell kris.
            Trots detta faktum ser vi idag hur i princip all gymnasie­utbildning
            tar sikte på att eleven efter examen ska försörja sig genom att
            ta anställning som lönearbetare, snarare än att vara entreprenör
            och starta eget företag. Riksdagen bör ge regeringen i uppdrag
            att möjliggöra ett ökat entreprenörskap och ett engagerat näringsliv
            i det svenska utbildningssystemet samt möjliggöra grundläggande
            kunskaper om hur man startar och driver ett eget företag. Detta
            kan bland annat ske genom att entreprenörskap införs som obligatoriskt
            ämne i gymnasieskolan, vilket vid godkänt betyg också skulle erbjuda
            F-skattsedel.
          </p>
          <head xml:id="i-zJg17rMZCL1KKkBuZNCUH" type="h2">
            Utbildningspraktik i högstadiet
          </head>
          <p xml:id="i-YTapKzE5qTpy35isvgEWhU">
            Att utbildningsnivån är av stor betydelse för chansen till framtida
            jobb för våra ungdomar är idag något de flesta håller med om.
            Trots detta ser vi hur många högstadieelever väljer att inte fortsätta
            sina studier vid gymnasiet, vilket är ett enormt problem som ofta
            grundar sig i en utbredd skoltrötthet alternativt att de inte
            vet vilken gymnasieinriktning de önskar. Det sistnämnda problemet
            skulle kunna åtgärdas genom att högstadieelever får chansen att
            göra en kortare utbildningspraktik på olika gymnasieprogram, vilket
            således skulle bli ett mindre avbrott från tidigare högstadiestudier.
          </p>
          <p xml:id="i-Wkb6iW6C1L7i2oeGm8amn9">
            Enligt Skolverket slutför en fjärdedel av alla gymnasieelever
            inte sina studier under tre år, vilket kan ha att göra med att
            de valt fel inriktning. Detta innebär såväl bortkastad tid för
            berörda elever som bortkastade resurser från samhällets sida.
            När fler får chansen att känna av vilka möjligheter som erbjuds
            i olika gymnasieprogram blir inriktningsvalet något lättare, vilket
            medför fortsatt utbildning samtidigt som de kan få ny energi till
            fortsatta studier. Regeringen bör arbeta med att införa utbildningspraktik
            för elever i högstadiet.
          </p>
          <head xml:id="i-C9UoHeKrFfp5UgdZzznW81" type="h2">
            Trafikteori i skolan
          </head>
          <p xml:id="i-Saqh6rg7HFcXmvSG4ch29n">
            Trafikteori i skolan finns för flera elever som individuellt
            val. Det är dock inte alla som har den möjligheten, trots att
            vi lever i ett samhälle där vi alla behöver ha en god möjlighet
            att förflytta oss. Oavsett om vi kör bil eller inte måste vi förhålla
            oss till trafiken och till olika trafiksituationer. Idag tar man
            ofta för givet att de regler som råder skulle vara själv­klara,
            och det kan lätt uppstå missförstånd i samband med en speciell
            situation. Alla vuxna människor bör ha grundläggande kunskap kring
            trafiksäkerhet för att kunna spara fler liv i trafiken. Riskmedvetenheten
            och respekten för alla faror som medföljer i trafiken måste öka
            för att få fler att visa hänsyn och följa rådande regler.
          </p>
          <p xml:id="i-Wt6uZQdTw122yY1TzDUcBR">
            Inte minst gående eller cyklister behöver veta vad som gäller
            vid övergångsställen och när man är ute och promenerar eller cyklar
            i närheten av en väg. Många trafikolyckor sker helt i onödan vid
            övergångsställen och cykelöverfarter på grund av bristande upp­märksamhet
            och förmåga till samspel mellan de olika trafikantgrupperna. Samtliga
            bör följa trafikens grundregel om att göra vad man kan för att
            förhindra att någon skadas i trafiken.
          </p>
          <p xml:id="i-RXLBqqGLdQoHUHVkHndyuz">
            Förr kunde vem som helst införskaffa en så kallad klass två-moped
            utan att behöva någon form av förarbevis eller körkort. Idag krävs
            tester, som är förhållandevis enkla och lika gärna kunde finnas
            med under skoltiden. En enkel åtgärd för att möjliggöra mer frihet
            för eleverna. De som läser trafikteori under skoltid får även
            goda möjligheter att framöver ta körkort, vilket ökar möjligheten
            till framtida jobb. Dessutom kan fler få en morot att studera
            vidare i en tid då många är skoltrötta och väljer att avsluta
            sina studier. Riksdagen bör ge regeringen i uppgift att ta fram
            förslag till hur trafiksäkerhet och grundläggande trafikteori
            kan föras in i skolan.
          </p>
          <head xml:id="i-KKD92fyjpxA37sB2hzuHm3" type="h2">
            Utbildning i vett och etikett, sociala koder och samhällsbyggande
            funktioner
          </head>
          <p xml:id="i-EZZzKu2kktDqZAKA3DTSpF">
            Att lära sig vett och etikett, sociala koder och social samvaro
            kan tyckas vara en ganska liten del när barn och ungdomar växer
            upp. Det är dock betydligt viktigare än vad man kan tro, inte
            minst då dessa så småningom ska ut i arbetslivet och förstå sig
            på vårt gemen­samma samhällsbygge. Vikten av att vara delaktig
            i detta bygge och dessutom förstå vikten av ömsesidig respekt
            kan vara avgörande för att vår välfärd ska fungera väl men även
            för att våra medmänniskor ska lära sig vikten av solidaritet när
            densamma fallerar.
          </p>
          <p xml:id="i-7GGWp5Uvu8KQoZ6FXkdxEL">
            Tyvärr har vi fått se ett allt mer förhärdat klimat i och omkring
            våra barns och ungdomars uppväxt. Vi ser hur en tuffare attityd
            blir allt mer tydlig och hur hårda ord inom skolans värld blivit
            allt mer påtagliga. Likväl har vi sett hur respekten mellan elever
            och mellan elever och lärare blivit allt sämre. Även om grunden
            för att fostra och lära sina barn respekt främst ligger på vårdnadshavare
            är skolan ett bra forum för att i prak­tiken pröva barnens förmåga
            samt följa upp och se hur detta löper framöver. Med aktiva elever
            i ett tidigt stadium kan således också fler av dessa i ett tidigt
            stadium finna vad de har för yrkesambition i framtiden.
          </p>
          <p xml:id="i-BQCNaMYfmJPssnH92WMn1g">
            Vi människor påverkas på fler sätt idag jämfört med hur det sett
            ut historiskt. Tack vare, eller på grund av, internet och sociala
            medier har de sociala förmågorna i många fall fallit undan. Detta
            ställer högre krav på oss att aktivt lära ut hur vi ska förhålla
            oss till varandra. Grundförutsättningarna för social samvaro är
            dock desamma som förr då vi måste klara av att visa varandra respekt
            och empati. Grundförutsättningarna för viktiga samhällsfunktioner
            är likaså desamma som förr. Vi är fortfarande beroende av funktioner
            såsom brandkår, polis och räddningstjänst. Vi kommer fortsatt
            att behöva läkare, sjuksköterskor och vårdbiträden. Genom att
            kombinera grundläggande kunskaper i social samvaro, samhällsviktiga
            funktioner och andra viktiga delar av samhället skapar vi således
            en gemenskap och förståelse som är ovärderlig. Av den anledningen
            krävs ytterligare satsningar i skolan för att stärka dessa band.
            Såväl elever tjänar på detta långsiktigt som samhället som idag
            är i behov av såväl fler händer inom dessa funktioner som framtida
            medarbetare. Regeringen bör vidta åtgärder för ökad undervisning
            med tillhörande praktik för elever i samhällsviktiga funktioner
            såsom äldreomsorg, polis, brandkår och sjukvård. Regeringen bör
            även vidta åtgärder för ökad undervisning i respekt, vett och
            etikett samt sociala koder.
          </p>
          <head xml:id="i-PZTLuan8xEqcoUrEu3Pxy8" type="h2">
            Utbildning i samhällsplikt
          </head>
          <p xml:id="i-EZe6AWjnWnP59iM3e1eGDN">
            I Sverige råder det soldatbrist och många medborgare oroas dessutom
            över att landet saknar ett fullgott försvar i det fall en mäktig
            motståndare skulle anfalla. Likaså oroas allt fler inför de konflikter
            som sprider sig runt om i världen, vilket är en extra stor utmaning
            för försvaret, då det sedan 2012 är dess uppgift att värva nya
            soldater. Det är tydligt att mer behöver göras för att locka skolelevers
            vilja att bli soldater och att enga­gera sig för vårt lands försvar,
            och försvarets budget används inte bäst genom att annon­sera för
            att försöka locka nya krafter till dess verksamhet. Att locka
            nya rekryter behöver inte vara alltför svårt och det behöver inte
            heller bli så komplicerat om man inför ett nytt ämne i högstadie-
            eller gymnasieskolan där annan allmän fostran också inkluderas.
          </p>
          <p xml:id="i-K6j4mnQqPM9fL63g3E6JyU">
            Framförallt våra äldre generationer kan vittna om att värnplikten
            har lärt dem en hel del om fostran och hur man för sig och helt
            enkelt har inneburit en viktig del i mognads­processen. Man har
            jämfört det med en utveckling av konfirmationen, som haft en fost­rande
            roll där man lärt sig om s.k. vett och etikett. I samband med
            att färre konfirmerar sig och att värnplikten avskaffats har dessa
            viktiga delar som bidragit till att samhället knutits ihop tyvärr
            försvunnit. Att man reser sig för äldre inom kollektivtrafiken
            eller andra exempel på hur man bör uppföra sig bland folk är underskattat.
            Det handlar trots allt om respekt och det handlar om hur man förhåller
            sig till sina medmänniskor. Detta är exempel som skulle kunna
            återkomma i skolvärlden om samarbetet mellan skolans värld och
            försvaret blev starkare.
          </p>
          <p xml:id="i-DrSxscnobcQHesn4gTkHtf">
            Genom att införa ett nytt ämne som fokuserar på civilförsvaret
            kan man öka viljan hos fler elever att engagera sig för vårt lands
            försvar. Skolan bör engagera sina elever i försvaret och därför
            kan både kontakten mellan gymnasieskolor och försvaret öka ytterligare
            så att exempelvis försvaret kan visa vilka möjligheter som finns
            och så att eleverna ser nya alternativ på arbetsmarknaden efter
            avslutade studier. Samtliga elever kan exempelvis bjudas in till
            den årliga försvarets dag som en integrerad del av gymnasie­utbildningen.
            Genom att utbildningar i Försvarsmakten också integreras i det
            civila livet kan dessa bli mer attraktiva, vilket också ökar chansen
            att fler väljer att ansluta sig till försvaret.
          </p>
          <p xml:id="i-AQPZJpD9QGPAq77hqduDYo">
            Riksdagen bör ge regeringen ett tydligt uppdrag att verka för
            försvarsvänliga kurser i gymnasieskolan där samhällsplikt lärs
            ut samt för att samverkan mellan försvaret och gymnasieskolan
            utvecklas ytterligare i enlighet med intentionerna i motionen.
          </p>
          <head xml:id="i-MjiWaJF8MfohHsWYExpdtw" type="h2">
            Utbildning i djurskydd och umgänge med djur
          </head>
          <p xml:id="i-WYBAi9BXDwjV9xXBELS8iC">
            Det finns flera exempel runt om i världen där barn och ungdomar
            i ett tidigt stadium får chansen att umgås med djur samt ta hand
            om dessa. De får i ett tidigt stadium chansen att utforska och
            lära sig om livet samt ta hand om djur från att de är små till
            eventuell slakt. Djur är mer än böcker och saker, de är levande
            varelser som i varierande utsträck­ning kommunicerar med sin omgivning.
            De föds, äter, sover, leker, parar sig och dör, precis som människor.
            Man har använt sig av djur i undervisningen just för att barn
            i låga åldrar tidigt kan lära sig vikten av respekt och vikten
            av att behandla andra levande varelser väl. Utöver ett långsiktigt
            moraliskt perspektiv kan närheten till djur vara viktig för barn
            som har mycket att säga men inte vill säga det till en människa.
            Detta är ett av skälen till att djur ibland används i terapisyften.
          </p>
          <p xml:id="i-G2XkbUfX3dtHeCP3xKVd2g">
            Det finns som bekant olika verksamheter som kan agera föredömen
            för barn i låga åldrar. Shiloh Israel Children’s Fund är ett exempel
            på ett initiativ som stöttar en verk­samhet där barn från tidig
            ålder får vara med om att ta hand om olika sorters djur (allt
            ifrån getter till höns och kaniner). Från grunden lär de känna
            djuren som sina vänner och de får från grunden vara med om renhållning,
            matning och annan skötsel av djuren. För dessa blir det inte bara
            terapi eller hur man sköter gårds- och husdjur utan även ökad
            kunskap om biologi och en gedigen lektion i sund djurhållning.
            Genom att kombinera utbildningsinsatser med praktik bör regeringen
            återkomma med förslag som syftar till att en verklighets- och
            djurnära pedagogik ökar i Sveriges skolor.
          </p>
          <head xml:id="i-EbZS89mQXVZQDUJgMBXvz4" type="h2">
            Utbildning om arbetsrätt och arbetsmarknadens villkor
          </head>
          <p xml:id="i-D8VjKsHFPd1ZB35CrdZCvi">
            Ända sedan den allmänna skolan infördes och de första läroplanerna
            togs fram har dess syfte och utbildningens innehåll varit ämnen
            för diskussion. Klart är att skolan ska för­bereda unga medborgare
            för livet i vuxenvärlden genom att ge sakkunskap inom olika områden,
            bred allmänbildning, möjlighet till fördjupad kunskapsinlärning
            och guidning inför framtida utbildnings- och yrkesval. Inom ramen
            för i första hand ämnena samhälls­kunskap, idrott och hälsa samt
            hem- och konsumentkunskap ges också utbildning i sådana kunskaper
            som mer påtagligt påverkar privatlivet.
          </p>
          <p xml:id="i-T7bhnoKkcNFPEr42A4RMey">
            I den senaste uppdateringen av grundskolans läroplan, Lgr 11,
            gavs kunskaper om just privatekonomi och konsumenträtt mer utrymme.
            Detta bör anses välkommet, inte minst mot bakgrund av de senaste
            årens rapporter om ungas skuldsättning. Samtidigt är det relativt
            enkelt att identifiera ytterligare behov av kunskaper som förbereder
            för livet efter skolan.
          </p>
          <p xml:id="i-LiY6CitvxNbBsNKcYBhP2X">
            Störst är kanske behovet avseende klivet ut på arbetsmarknaden.
            Kunskap om att söka arbete, att skriva cv och personligt brev
            samt att utvärdera den egna kompetensen bör enligt oss tydligt
            ingå i grundskolans läroplaner. Utbildning i grundläggande arbets­rätt,
            kunskap om lönesättning och träning i löneförhandling likaså.
            Sådana kunskaper är minst sagt avgörande för hur livet utvecklar
            sig när skol- och utbildningstiden är över. Sett till situationen
            på arbetsmarknaden finns det dessutom ett tydligt behov av att
            effek­tivisera matchningen mellan arbetssökande och arbetsgivare,
            vilket dessa kunskaper givet­vis skulle bidra till.
          </p>
          <p xml:id="i-KiPwN75PAdVpJydahMZ8kn">
            I sammanhanget är det värt att nämna att sådan kompetens som
            nämns ovan med största sannolikhet kan bidra till ökad jämställdhet
            avseende ekonomiska villkor. Exem­pelvis antas individuell lönesättning
            ligga bakom en del av det generella lönegap mellan kvinnor och
            män som idag kan uppmätas. Denna teori stärks inte minst av forskning
            som pekar på att regelbundna lönesamtal, till skillnad från endast
            löneförhandlingar, bidrar till att minska detta gap. Annan forskning
            bekräftar bilden av att män oftare överskattar sitt värde, medan
            kvinnor underskattar det. Detta påverkar givetvis utgången av
            löne­förhandlingar, men leder till att män generellt vågar söka
            fler jobb än kvinnor, vilket inte osannolikt är en bidragande
            faktor till fördelningen mellan män och kvinnor på högre positioner
            inom arbetslivet. Genom att alla ungdomar ges chans att lära sig
            om och utveckla färdigheter i löneförhandling, självskattning
            och arbetssökande adresseras de orsaker som leder till klyftor
            snarare än att symptomen botas genom krav på kvotering eller ökad
            styrning av lönesättning. Dessutom nås såväl unga kvinnor som
            unga män, vilket gör att samtliga i behov får bättre förutsättningar
            istället för att könstillhörighet blir en avgörande faktor.
          </p>
        </div>
        <div type="motSignatures">
          <list>
            <item xml:id="i-5Mi2SU4pSCWasZLPAK7oEh" who="i-Lw92TAaAVgG8Kdf7YxhViy">
              Markus Wiechel (SD)
            </item>
            <item xml:id="i-USGPYrRvptkRzpB5fSG3W7" who="i-TXWjMfPNdu6NddKf5hSeRx">
              Alexander Christiansson (SD)
            </item>
          </list>
        </div>
      </div>
    </body>
  </text>
</TEI>
