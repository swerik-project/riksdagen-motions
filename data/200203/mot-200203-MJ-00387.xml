<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200203/mot_200203_MJ_0387/mot_200203_MJ_0387-0001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            2002/03 mnr: MJ387 pnr: fp723
          </p>
          <p>
            Motion till riksdagen 2002/03:MJ387
          </p>
          <p>
            av Birgitta Ohlsson (fp)
          </p>
          <p>
            Djur inom jakt
          </p>
          <p>
            Förslag till riksdagsbeslut
          </p>
          <p>
            1. Riksdagen tillkännager för regeringen som sin mening vad i
            motionen anförs om att skärpta regler skall gälla för jaktlicenser.
            2. Riksdagen tillkännager för regeringen som sin mening vad i
            motionen anförs om att 500 vargar borde vara ett minimum för en
            livskraftig vargstam. 3. Riksdagen tillkännager för regeringen
            som sin mening vad i motionen anförs om att skyddsjakt på varg
            först bör tillåtas när vargstammen nått ett antal av 200 individer
            och då enbart utvidgad jakträtt i renskötselområden. 4. Riksdagen
            tillkännager för regeringen som sin mening vad i motionen anförs
            om att en utredning tillsätts för att utröna vilka djurarter som
            ytterligare bör fredas från jakt. 5. Riksdagen tillkännager för
            regeringen som sin mening vad i motionen anförs om att all nöjesjakt
            och uppfödning samt utsättning av gräsänder, rapphöns och fasaner
            för detta ändamål förbjuds. 6. Riksdagen tillkännager för regeringen
            som sin mening vad i motionen anförs om att förbjuda grytjakt.
            7. Riksdagen tillkännager för regeringen som sin mening vad i
            motionen anförs om att förbjuda jakt med drivande hund. 8. Riksdagen
            tillkännager för regeringen som sin mening vad i motionen anförs
            om att Jaktberedningens sammansättning ändras utifrån motionens
            intentioner.
          </p>
          <p>
            9. Riksdagen tillkännager för regeringen som sin mening vad i
            motionen anförs om att jaktdjuren omfattas av de grundläggande
            portalparagraferna i djurskyddslagen och därmed omfattas av en
            tillsynsorganisation som aktivt granskar jakten.
          </p>
          <p>
            25
          </p>
          <pb facs="riksdagen-motions-pdf/data/200203/mot_200203_MJ_0387/mot_200203_MJ_0387-0002.pdf"/>
          <p>
            2002/03:MJ387
          </p>
          <p>
            26
          </p>
          <p>
            Allmänt om jakt
          </p>
          <p>
            Människan har jagat sedan urminnes tider. Under modern tid har
            jakten blivit en fråga som också diskuterats ur djuretisk aspekt.
            Liberaler i Sveriges riksdag ifrågasatte vissa jaktformer redan
            för dryga hundratalet år sedan. Denna debatt bör fördjupas i resten
            av samhället. Jakten är inte bara ett nöje eller en politisk fråga
            för dem som jagar. Den är definitivt inget nöje för dem som jagas.
            Att så många ickejägare verkar godta jakten kan delvis bero på
            att de aldrig sett de missförhållanden som råder: att rådjur och
            harar hetsas av hundar och att de skadeskjutna djuren plågas på
            ett grymt sätt i sin dödskamp. Enligt sin egen bristfälliga statistik
            dödar jägarna i Sverige runt 1,6 miljoner vilda djur årligen.
            Utslaget på hela året blir det tre djur i minuten, vilket innebär
            ungefär ett djur var tjugonde sekund dygnet runt. Hur många av
            dessa djur som skadskjuts finns det inga säkra siffror på. Enligt
            en undersökning som gjordes 1999 av Svenska Jägareförbundet föll
            75 procent av de påskjutna älgarna i närheten av skottplatsen,
            11 procent ramlade inom 100 meter från skottplatsen och 13,2 procent
            (motsvarar cirka 13 200 djur) flydde längre och eftersök anordnades.
            4,5 procent (ca 4 500 påskjutna djur) hittades aldrig över huvud
            taget. Jägareförbundet kallar detta att två procent av älgarna
            skadskjuts. Hur länge djuren än försöker komma undan med avskjutna
            ben, bortskjuten käke, bukskott eller annat innan de hittas och
            dödas eller så småningom hittas döda, räknas de alltså inte som
            skadskjutna. I stället för att ta itu med skadskjutningen väljer
            alltså Jägareförbundet att ha en egen definition av ordet skadskjutning.
            För rådjur, som ofta skjuts med hagel, torde skadskjutningsfrekvensen
            vara ännu högre, och en dansk undersökning av fåglar visade att
            60 procent var skadskjutna. Även en skånsk undersökning av döda
            gäss visade att 60 procent skadskjutits med hagel. Stora jaktinskränkningar
            är på gång i flera EU-länder, och utöver detta vill EU exempelvis
            förbjuda jakt på lodjur utanför renbetesområdet. Förbud mot blyammunition
            träder i kraft successivt och all jakt med bly ska vara förbjuden
            i Sverige från januari 2008. Här hemma i Sverige råder dock fortfarande
            ett förlegat synsätt att det egentligen bara är jägarintressen
            som ska beaktas när det handlar om vilda djur och jakttider på
            olika arter. Alla djur som inte står på utrotningens gräns jagas.
            Och så fort en art återhämtat sig och anses jaktbar så är det
            fritt fram att börja skjutandet. Jakt är en form av genetisk manipulation
            av vilda djur som ofta har en uppenbart negativ effekt på den
            biologiska mångfalden. Jakten kan påverka mångfalden på tre nivåer:
            arter, gener och ekosystem. Genetisk variation är grunden för
            all biologisk mångfald på vår jord och en enkel förutsättning
            för upprätthållande av evolutionsbiologiska effekter. Vid en liten
            population så ökar risken för inavel. Björn och varg är exempel
            på inavelskänsliga djur. Inavel kan leda till minskad livskraft,
            minskad anpassningsförmåga och ökad känslighet för miljöförstöring.
            Jakten påverkar det naturliga urvalet av individer som överlever
            och förökar sig. Sjuka och svaga djur är nämligen inte eftertraktade
            i jakten, vilket gör att de som dödas primärt är djuren med de
            bästa arvsanlagen. Detta gör att jakten är dålig för
          </p>
          <pb facs="riksdagen-motions-pdf/data/200203/mot_200203_MJ_0387/mot_200203_MJ_0387-0003.pdf"/>
          <p>
            2002/03:MJ387
          </p>
          <p>
            den genetiska utvecklingen. Rovdjur däremot gör ett ekologiskt
            riktigare och genetiskt bättre viltvårdsarbete, då de oftare dödar
            de svagare individerna.
          </p>
          <p>
            Hårdare krav på jaktlicenser
          </p>
          <p>
            Statistik från Svenska Jägareförbundet (1998) visar att:
          </p>
          <p>
            e hälften av alla däggdjursarter som dödats i jakten slängs omedelbart
            +» en femtedel av alla däggdjursindivider som dödats (mer än 100
            000) slängs omedelbart e nästan hälften av alla fågelindivider
            som dödats (fler än 200 000) slängs omedelbart + en tredjedel
            av samtliga djurindivider som dödats (långt över 300 000) slängs
            omedelbart.
          </p>
          <p>
            Så länge jakten fortsätter måste vi genom lagar minska lidandet
            för djuren. De stora skadskjutningarna orsakar oerhört lidande
            bland djur som individer. Slarv, otydliga regler och ren nöjesjakt
            förekommer dessvärre i Sverige. Det behövs konkreta åtgärder bl.a.
            inom jägarkåren för att minska djurens lidande. Det bör införas
            obligatoriska årliga skjutprov för jägare för att minska antalet
            skadeskjutningar. Vi bör också minska jakttidens längd, förbjuda
            jakt i gryning och skymning då ljuset är dåligt samt förbjuda
            människor utan jägarexamen att hantera vapen och jaga. Vi bör
            införa samhällelig tillsyn över att djur inte utsätts för onödigt
            lidande genom jakten — alltså att lagar följs. Att klara en jägarexamen
            är idag tämligen lätt. Efter att ha kryssat i rätt svarsalternativ
            på ett antal frågor och klarat några skjutprov får vem som helst
            vapenlicens. Sedan finns därefter egentligen inga som helst krav
            på skjutträning eller på årliga skjutprov. Det finns seriösa jägare
            i landet som kräver obligatoriska skjutprov varje år, men Jägareförbundet
            går emot detta. Bortförklaringen är att det skulle behövas en
            stor kontrollapparat för att genomföra obligatoriska prov. Detta
            är undanflykter. Det förekommer redan skjutprov där jaktlaget
            självt bestämmer hur enkelt eller svårt det ska vara, och liksom
            idag får väl jaktledaren i varje lag ansvara för att jägarna gör
            proven även om fordringarna blir högre och lagstadgade. Svenska
            Jägareförbundet är en intresseförening för jägare, men har också
            myndighetsfunktion. Sedan 1938 har Jägareförbundet ett statligt
            uppdrag att sköta jakten i Sverige. För detta har de fått nästan
            50 miljoner statliga kronor per år.
          </p>
          <p>
            Värna rovdjuren
          </p>
          <p>
            Rovdjuren, liksom alla andra arter, har rätt att existera för
            sin egen skull i vår natur — oavsett om vi människor betraktar
            dem som ”skadliga” eller ”nyttiga”. Allmänhetens förståelse och
            acceptans för rovdjurens rätt att nyttja sina naturliga byten
            bör därför ökas. Under alla förutsättningar skall populationsstorleken
            inom landet hos alla rovdjursarter vara minst så stor att
          </p>
          <p>
            27
          </p>
          <pb facs="riksdagen-motions-pdf/data/200203/mot_200203_MJ_0387/mot_200203_MJ_0387-0004.pdf"/>
          <p>
            2002/03:MJ387
          </p>
          <p>
            28
          </p>
          <p>
            varje arts långsiktiga överlevnad rikt garanteras. De fem stora
            svenska rovdjursarterna, björn, varg, lo, järv och kungsörn, har
            under lång tid varit utsatta för en omfattande jakt och förföljelse.
            Under olika perioder har det funnits så få individer av varje
            rovdjursart att det förelegat en överhängande risk att de helt
            skulle försvinna ur den svenska faunan. Genom olika typer av åtgärder,
            t.ex. fridlysning, har stammarna av åtminstone björn, lo och varg
            kunnat = växa. Alltsedan = liberaler och = frisinnade startade
            Naturskyddsföreningen och formulerade en = naturvårdspolitik har
            förvaltarskapstanken, idén att vi människor inte har rätt att
            förbruka naturmiljö utan ett ansvar att förvalta den för kommande
            generationer, varit en utgångspunkt för liberal miljöpolitik.
            Antalet vargar i Sverige uppgår idag i runda tal till 100 stycken.
            Jämfört med en rad andra länder i Europa är detta en låg siffra.
            Spanien har cirka 1 500 vargar, Polen 850-900, Baltikum cirka
            1500-2 000 och Rumänien cirka 2500 vargar. Vi vet idag att vargpopulationens
            genetiska framtid är osäker. Minst 500 vargar borde vara ett minimum
            samtidigt som skyddsjakt först bör tillåtas när vargstammen nått
            ett antal på 200 individer och då enbart utvidgad jakträtt i renskötselområden.
          </p>
          <p>
            Freda fler djurarter
          </p>
          <p>
            I Sverige har under de senaste åren några arter fredats, bland
            annat ekorrar. Andra länder har dock gått längre i sina ansträngningar
            att freda vissa djurarter. I Tyskland finns förslag om att freda
            73 av de 93 arterna som hittills fått jagas. Det finns ingen anledning
            ur viltvårdssynpunkt att ha en mindre djurvänlig inställning i
            Sverige. Sverige bör genom en utredning göra en översyn över vilka
            ytterligare djur som ur djuretisk och mångfaldsaspekt bör fredas.
          </p>
          <p>
            Förbjud uppfödning till nöjesjakt
          </p>
          <p>
            Många djur göds och föds upp i dagens Sverige enkom för att placeras
            ut som föremål för nöjesjakt. Sådan uppfödning och utsättning
            av gräsänder, rapphöns och fasaner enbart i syfte att bedriva
            jakt bör förbjudas omedelbart.
          </p>
          <p>
            Förbjud grytjakt och jakt med drivande hund
          </p>
          <p>
            Grytjakt är en grym företeelse som går ut på att jakthundar skall
            lära sig att antingen driva ut räv ur gryt eller kvarhålla och
            markera var grävlingar gömmer sig. Hundar tränas också för detta
            på levande grävlingar. Cirka 50 grävlingar sitter fångna på detta
            sätt runt om i landet på olika platser. Inga lagar finns för hur
            dessa djur skall hållas. I mer än hundra år har Svenska Kennelklubben
            genom sin underavdelning Svenska Grythundsklubben bedrivit denna
            absurda form av djurplågeri. Fram till 1937 höll man även rävar
            på detta sätt, vilket upphörde då rävar ansågs vara mer mentalt
            känsliga
          </p>
          <pb facs="riksdagen-motions-pdf/data/200203/mot_200203_MJ_0387/mot_200203_MJ_0387-0005.pdf"/>
          <p>
            än grävlingar. Svenska Veterinärförbundet har fördömt denna form
            av fritidssysselsättning som ofta även skadar deltagande hundar.
            Även Jordbruksverket har uttryckt sig negativt om denna företeelse.
            Jakt med drivande hund leder även det till att djur hetsas i onödan
            och skadeskjuts för att de kommer springande förbi skytten.
          </p>
          <p>
            Minska jägarnas makt över de vilda djuren
          </p>
          <p>
            Förändra Jakttidsberedningens sammansättning så att jägarna inte
            längre är majoritetspart eftersom beredningen har ett helt avgörande
            inflytande på jakttider och vilka arter som får jagas.
          </p>
          <p>
            Jaktdjuren och djurskyddslagen
          </p>
          <p>
            I dag ingår inte vilda djur i Sverige i djurskyddslagen och stadgas
            därför ej av grundläggande skydd. I Norge omfattar även djurskyddslagen
            de vilda djuren. Grundläggande för svensk djurskyddslagstiftning
            är att djur skall behandlas väl och få sina arttypiska behov och
            beteenden tillgodosedda. Detta stadgas tydligt i svenska djurskyddslagens
            portalparagrafer: ”att djuren inte ska utsätta för onödigt lidande”
            (2 8) och ”att djuren ska kunna leva ett arttypiskt beteende”
            (4 8). Djuren som omfattas av jakt bör omfattas av dessa grundläggande
            = djurskyddskriterier. En annan fördel med att låta djurskyddslagen
            även omfatta de djur som jagas är att det då skulle tillskapas
            en tillsynsorganisation, d.v.s. de som idag har tillsyn enligt
            djurskyddslagen skulle även ha i uppdrag att utöva tillsyn över
            jakten.
          </p>
          <p>
            Stockholm den 23 oktober 2002 Birgitta Ohlsson (fp)
          </p>
          <p>
            2002/03:MJ387
          </p>
          <p>
            29
          </p>
        </div>
      </div>
    </body>
  </text>
</TEI>
