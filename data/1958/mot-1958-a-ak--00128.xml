<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1958/mot_1958_a_ak__128/mot_1958_a_ak__128-001.pdf"/>
      <fw xml:id="i-USnfuZjKjvhjqrAMsWXSj7">
        10 Motioner i Andra kammaren, nr 128 år 1938
      </fw>
      <div type="motHeader" xml:id="i-XBDYKk9oVvThEjByzQ67w8">
        <div type="motTitle" xml:id="i-JYvzqkSC8Z2pNiVX7sZwqu"/>
        <div type="motSubmissionInfo" xml:id="i-RRFMJwUA6663UpX6ws4Ba6"/>
      </div>
      <div type="motBody" xml:id="i-2wseiaN9AcXqYmLxrQGs6w">
        <div xml:id="i-AGtFv6XKnVq14xLMgi3jhh">
          <p xml:id="i-TZtgcTe2FxstMVEcG5gvv8">
            Nr 128
          </p>
          <p xml:id="i-BZhN5h2y1DwiuFamzHMQM6">
            Av herr Hagberg m. fl., angående Sveriges ombildning till republik.
          </p>
          <p xml:id="i-9AoVt85oTsfkUoF967FtqA">
            I den nya regeringens förklaring heter det bland annat: I en
            livskraftig demokrati måste folkstyrelsens arbetsformer ständigt
            an- passas efter samhällsutvecklingen för att förstärka demokratiens
            arbets-
          </p>
          <p xml:id="i-NsK13TGFPtgEBbCjbyhrbb">
            duglighet och för att stimulera de enskilda medborgarnas aktiva
            medverkan i samhällsarbetet.
          </p>
          <p xml:id="i-PRKnixNkZ7HYpnoPTx7g22">
            Längre fram talas om »folkrepresentationens uppbyggnad» och &gt;»rege-
            ringens arbetssätt» för att ange särskilt viktiga frågor, som
            den arbetande författningsutredningen skall ta ställning till
            och som väl senare kommer att föreläggas riksdagen. Den kommunistiska
            riksdagsgruppen framlade 1948 en motion, vari plä- derades för
            en »tidsenlig och demokratisk författning». Det hänvisades däri
            till att nuvarande författning stammar från ett tidevarv, då industrialise-
            ringen ännu inte genomgripande omdanat vårt land. I dag är det
            motiverat att frågan om statsskicket göres till föremål för utredning.
            Allmänt erkännes att monarkien är en föråldrad styrelseform. Så
            har efter det första världskriget ett tjugofemtal republiker uppstått
            enbart i Europa, och även i de få länder, där monarkien ännu består
            — de skan- dinaviska länderna, England, Holland, Belgien och Grekland
            i främsta rum- met — flammar av och till upp en diskussion om
            monarkiens vara eller inte vara. Ibland föranledes en sådan debatt
            av kritiserade åtgärder från det regerande furstehuset, men de
            har också en grund i medvetandet att monar- kien inte på ett klart
            och konsekvent sätt kan förenas med en demokratisk styrelseform.
            I ett land som Sverige ställes stora krav på de statsanställdas
            intellek- tuella, fysiska och moraliska kvalifikationer, och med
            all rätt. Men när det gäller innehavaren av landets högsta ämbete
            finns inga sådana anspråk. Han utses inte av folket, han födes
            till sin uppgift, han är i princip oavsättlig, liksom han och
            hans gärningar är för åtal fredade. Kungen kan mycket väl vara
            en hedervärd och präktig människa, men han kan också vara motsatsen
            utan att detta inverkar på hans behörighet för ämbetet. Han kan
            på samma sätt vara klok och balanserad, men han kan också, vilket
            Sveriges historia givit bevis för, vara svagt utvecklad på huvudets
            vägnar och en äventyrare — såsom Gustav IV Adolf — utan att detta
            begränsar
          </p>
          <pb facs="riksdagen-motions-pdf/data/1958/mot_1958_a_ak__128/mot_1958_a_ak__128-002.pdf"/>
          <fw xml:id="i-cfYiHTKQyUYjLFiugXf9A">
            Motioner i Andra kammaren, nr 128 år 1958 11
          </fw>
          <p xml:id="i-T9Tcgiuyp9u4AFHwcHGg52">
            hans uppgifter, makt och befogenheter. För ett demokratiskt tänkesätt
            måste detta vara motbjudande. Ur demokratisk synpunkt borde det
            väl framstå som självklart, att innehavaren av landets högsta
            ämbete väljes i demokratisk ordning bland de mest förtjänta och
            aktade av landets in- vånare. Även ur det parlamentariska styrelsesättets
            synpunkt måste monar- kien framstå såsom olämplig, ibland som
            ett direkt hinder för parlamen- tarismens funktionerande. Enbart
            de rättsliga befogenheter som den svenska författningen ger monarken
            måste kollidera med en parlamentarisk upp- fattning och i den
            mån monarken utnyttjar sina befogenheter möjliggöra en praxis
            i strid mot parlamentarismens hela princip. Detta har påtalats
            från många håll och i olika sammanhang. För dagen skall endast
            erinras om Aug. Strindbergs bekanta brev till den svenska nationen
            för snart ett halvt århundrade sedan. Strindberg påtalar där,
            hur regeringsformens 4 5 ger konungen rätt att »allena styra riket»,
            och hänvisar till att trots de formella restriktionerna äger den
            svenske kungen »en laglig makt, som står på gränsen till envälde».
            Han erinrar om att i utrikesärenden och kommandomål är kungen
            enväldig; han sluter förbund, förklarar krig och bestämmer om
            fred skall godtas. Han har med vissa undantag absolut veto gentemot
            riksdagen. Han tillsätter ämbetsmän. Han har hand om hela den
            ekonomiska och administrativa lagstiftningen, polisförfattningarna
            inbe- gripna, som kringskär kommunallagarna på ett betänkligt
            sätt genom ukaser, vilka betydligt inskränker medborgarnas personliga
            och lagliga frihet att röra sig, och hans åtgärder är för alla
            åtal fredade. Ingenting nämnvärt har skett sedan denna kritik
            levererades för att begränsa denna makt och trygga ett verkligt
            inflytande från riksdagens sida över de viktigaste avgöranden
            som gäller hela nationens väl och ve. Inte ens den av Strindberg
            påtalade möjligheten för monarken att sätta riksdagens rättighet
            att ensam svara för beskattning och administration ur funktion
            har avlägsnats. Kungen kan fortfarande, om riksdagen säger nej,
            bestämma att bevillningarna utgår som förut. Och han disponerar
            som vanligt över rikets ordinarie och extraordinarie statsmedel
            och in- komster. Villkoret för att monarkien ej alltför mycket
            skall komma i konflikt med parlamentariska principer i en demokrati
            av svensk typ är därför att kungen inte utnyttjar sin lagliga
            makt och begränsar sin verksamhet till de representativa uppgifterna.
            Men även den senare svenska historien ger inte så få exempel på
            att monarken överskridit en dylik gräns och satt riksdagen på
            sidan. Det sätt varpå regeringen störtades 1914 är i det av- seendet
            det mest oroande. 1936 sökte dåvarande konung hindra tillkomsten
            av en socialdemokratisk regering, sedan de borgerliga partierna
            för första sången i Sveriges historia blivit i minoritet såväl
            bland väljarna som i riksdagen. En framgång för detta strävande
            skulle ha utlöst en allvarlig konflikt.
          </p>
          <pb facs="riksdagen-motions-pdf/data/1958/mot_1958_a_ak__128/mot_1958_a_ak__128-003.pdf"/>
          <fw xml:id="i-8hB382vMQY6473H6kH1WA2">
            12 Motioner i Andra kammaren, nr 128 år 1958
          </fw>
          <p xml:id="i-2sTaMLmtHQiy8UyCGftPBG">
            Just nu diskuteras frågan om kungens hållning, därest den borgerliga
            andrakammarmajoriteten fäller ett förslag om tjänstepension i
            enlighet med linje 1 i folkomröstningen. Det är symptomatiskt
            för labiliteten och osäkerhetstillståndet, att en sådan diskussion
            över huvud taget kan uppstå. Anledningen är uppfattningen att
            krafter, som saknar tillräckligt underlag i riksdagen, kan påverka
            monarken i för dem önskad riktning och i syfte att sätta riksdagen
            ur funktion. Med monarkien följer som regel en viss isolering
            av statsöverhuvudet från folket, från demokratiska strömningar
            och demokratiska organ. Det bildas en krets rådgivare kring monarken,
            som ofta står främmande för riksdagen och dess uppfattningar,
            som övar sitt inflytande i ur demokra- tisk och parlamentarisk
            synpunkt ofördelaktig riktning. Sådana kretsar har mer än en gång
            i historien förvandlat monarkien till ett mot folkviljan, mot
            demokratien, mot folkets fred och säkerhet äventyrligt för att
            inte säga livsfarligt organ. Enligt vår mening är situationen
            lämplig för att lugnt, sakligt och lidelsefritt pröva denna viktiga
            fråga. Som redan framhållits arbetar en särskild författningsutredning
            med likartade frågor. Den nuvarande konungen är en gammal man,
            och skulle något hända honom, överginge landets högsta ämbete
            till ett barn efter en kort tid av förmynderskapsstyre. När vi
            alltså rekommenderar utredning och förslag i syfte att förbereda
            ett republikanskt styrelseskick i vårt land, ingår vi inte närmare
            på det nuvarande statsöverhuvudets sätt att sköta sitt ämbete.
            Vare sig sympatier eller antipatier, personlig kritik eller personligt
            lovprisande bör tillåtas förgifta en saklig prövning. Enbart principiella
            överväganden, hänsyn till tidens krav samt demokratiens och parlamentarismens
            behov bör vara vägledande. Vi föreslår med hänvisning härtill,
            att riksdagen för sin del uttalar sig för att Sverige vid den
            nuvarande konungens bortgång ombildas till republik med en president
            som statsöverhuvud samt i skrivelse till rege- ringen hemställer,
            att detta spörsmål liksom uppgiften att utreda och utforma en
            demokratisk och parlamentarisk för- fattning överlämnas till 1954
            års författningsutredning med uppgift att skyndsamt utreda frågan
            och framlägga förslag i enlighet med vad här anförts.
          </p>
          <p xml:id="i-JhzbhtG95LCzisaJuq5GUW">
            Stockholm i januari 1958 Hilding Hagberg Gustav Johansson Knut
            Senander
          </p>
          <p xml:id="i-TS2fM8AQxRTnPD4ouwWJtA">
            Erik Karlsson Helmer Holmberg Henning Nilsson
          </p>
          <p xml:id="i-RBbYpqXnYa73nJjpyZKKFz">
            Sthlm 1958. K. L. Beckmans Boktr.
          </p>
        </div>
      </div>
    </body>
  </text>
</TEI>
