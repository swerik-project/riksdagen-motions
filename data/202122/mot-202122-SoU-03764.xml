<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202122-SoU-03764">
  <teiHeader>
    <fileDesc>
      <titleStmt>
        <title>Trygg och jämlik migränvård av hög kvalitet</title>
        <author corresp="i-Ws7TTEJpudwigKX5RjyhR4">av Camilla Waltersson Grönvall m.fl. (M)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2021/22:3764 av Camilla Waltersson Grönvall m.fl. (M)</title>
          <idno type="rdwebb">H9023764</idno>
          <rs type="number">3764</rs>
          <orgName type="comitteeAbbreviation">SoU</orgName>
          <ref type="dokument_url_text">http://data.riksdagen.se/dokument/H9023764/text</ref>
          <ref type="dokument_url_html">http://data.riksdagen.se/dokument/H9023764</ref>
          <ref type="dokumentstatus_url_xml">http://data.riksdagen.se/dokumentstatus/H9023764</ref>
          <ref type="docx">http://data.riksdagen.se/fil/C9254E87-28FF-4A04-8988-B0AE0F5A58F2</ref>
          <ref type="pdf">http://data.riksdagen.se/fil/A98385A8-16DE-47E8-97FA-E7D6140E3CC6</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-Ws7TTEJpudwigKX5RjyhR4</idno>
            <name>Camilla Waltersson Grönvall</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-5tbgYo4dBB9rh3uBeCweBm</idno>
            <name>Johan Hultberg</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-8xM6U2UEMYF2ek1xU2cetn</idno>
            <name>Ulrika Heindorff</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-HVNurMXeCe8w9FG2WJ148E</idno>
            <name>Ulrika Jörgensen</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-UwP5i3Nf2rsj5W3x9BMAEh</idno>
            <name>John E Weinerhall</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-J3vB7EYXWFGfYPGahysXrd</idno>
            <name>Noria Manouchi</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-Apyf3DsrtN2zmshEtt35Qo</idno>
            <name>Marie-Louise Hänel Sandström</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-G9cpXThuSAP5KSY32ApDCj</idno>
            <name>Ann-Britt Åsebol</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="committeeProcessing"/>
        <correspAction xml:id="i-GBnCsykpAcLFD2qAkRvTpm" type="signed"/>
        <correspContext corresp="i-GBnCsykpAcLFD2qAkRvTpm">
          <note type="signatory" corresp="i-Ws7TTEJpudwigKX5RjyhR4"/>
          <note type="signatory" corresp="i-5tbgYo4dBB9rh3uBeCweBm"/>
          <note type="signatory" corresp="i-8xM6U2UEMYF2ek1xU2cetn"/>
          <note type="signatory" corresp="i-HVNurMXeCe8w9FG2WJ148E"/>
          <note type="signatory" corresp="i-UwP5i3Nf2rsj5W3x9BMAEh"/>
          <note type="signatory" corresp="i-J3vB7EYXWFGfYPGahysXrd"/>
          <note type="signatory" corresp="i-Apyf3DsrtN2zmshEtt35Qo"/>
          <note type="signatory" corresp="i-G9cpXThuSAP5KSY32ApDCj"/>
        </correspContext>
        <correspAction xml:id="i-AtwR5tFF8xWwZxmPZT1obn" type="submitted">
          <date when="2021-10-05"/>
          <time when="12:48:17"/>
        </correspAction>
        <correspAction xml:id="i-Aa99F3tTGY2eefWoroNUF2" type="reviewed">
          <date when="2021-10-05"/>
          <time when="16:21:15"/>
        </correspAction>
        <correspAction xml:id="i-HvP9RkgZmR6fGvuV8Ans2b" type="referred">
          <date when="2021-10-14"/>
        </correspAction>
        <correspAction xml:id="i-GU4pMsag6WkLGqmmEwsYba" type="assigned">
          <date when="2022-06-14"/>
          <time when="13:53:38"/>
        </correspAction>
        <correspContext corresp="i-GU4pMsag6WkLGqmmEwsYba">
          <ref type="assignedTo">Socialutskottet</ref>
        </correspContext>
        <correspAction xml:id="i-S91bg2UnnwW1EwYVDq4FSH" type="behandlas_i"/>
        <correspContext corresp="i-S91bg2UnnwW1EwYVDq4FSH">
          <ref type="uppgift">2021/22:SoU14</ref>
          <ref type="ref_dok_id">H901SoU14</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">SoU14</ref>
          <ref type="ref_dok_titel">Kompetensförsörjning inom hälso- och sjukvården m.m.</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-KGPsd5vk13VZnZndFzeF99" type="behandlas_i"/>
        <correspContext corresp="i-KGPsd5vk13VZnZndFzeF99">
          <ref type="uppgift">2021/22:SoU17</ref>
          <ref type="ref_dok_id">H901SoU17</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">SoU17</ref>
          <ref type="ref_dok_titel">E-hälsa m.m.</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-H8vZDfryhufbtRBMy4rj1e" type="behandlas_i"/>
        <correspContext corresp="i-H8vZDfryhufbtRBMy4rj1e">
          <ref type="uppgift">2021/22:SoU15</ref>
          <ref type="ref_dok_id">H901SoU15</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">SoU15</ref>
          <ref type="ref_dok_titel">Hälso- och sjukvårdens organisation m.m.</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-7mbN7h23oW9QXw2DdH2Qov" type="motHeader">
        <div xml:id="i-B4MDsBBf23t7Jr9FToHSWd" type="motTitle">
          Motion till riksdagen 2021/22:3764 av Camilla Waltersson Grönvall
          m.fl. (M) Trygg och jämlik migränvård av hög kvalitet
        </div>
      </div>
      <div xml:id="i-MvMKSDiqshuaPQEGJib5yg" type="motBody">
        <div xml:id="i-PFniy3911jZpH6gjf9jenM" type="motProposal" subtype="förslag">
          <head xml:id="i-QKeuzSA4LHYjcGJ8XxJumj">
            Förslag till riksdagsbeslut
          </head>
          <list xml:id="i-EgX4KEy1K9LtG533XYfsyn" style="ol">
            <item xml:id="i-Qtbigutei639zxbm8CyLLN">
              Riksdagen ställer sig bakom det som anförs i motionen om att
              ta fram och genomföra nationella riktlinjer gällande migränvård
              och tillkännager detta för regeringen.
            </item>
            <item xml:id="i-EQAjKVrK7JFv2cKVty3fbS">
              Riksdagen ställer sig bakom det som anförs i motionen om att
              ta fram en samlad vårdkedja för patienter med kronisk migrän och
              tillkännager detta för regeringen.
            </item>
            <item xml:id="i-DnSDTt6SxJerHfxxwiDmVp">
              Riksdagen ställer sig bakom det som anförs i motionen om att
              genomföra nationell kunskapsstyrning och kvalitetsregister gällande
              migränvård och tillkännager detta för regeringen.
            </item>
            <item xml:id="i-FdgjShK7Z8Bkz7H7uY43Rc">
              Riksdagen ställer sig bakom det som anförs i motionen om att
              utreda möjligheterna att inrätta regionala kunskapscentrum för
              migränvård och tillkännager detta för regeringen.
            </item>
            <item xml:id="i-Knbwg8zmAZHF5sBTpoCRUe">
              Riksdagen ställer sig bakom det som anförs i motionen om att
              säkerställa tillgången till neurologer i vården och tillkännager
              detta för regeringen.
            </item>
            <item xml:id="i-BZMuMkyKPfSPuGTRXv3GAD">
              Riksdagen ställer sig bakom det som anförs i motionen om nationellt
              vårdprogram och uppföljning av migränvård och tillkännager detta
              för regeringen.
            </item>
          </list>
        </div>
        <div xml:id="i-Fd1uku3Dv1Uo5Tir289mqM" type="motContent">
          <head xml:id="i-ScjRFqEopAqsmgUBbkJAry" type="h1">
            Motivering
          </head>
          <p xml:id="i-DzzbPEZYuthsyT3LcjuUJ4">
            Över 1,4 miljoner människor i Sverige är drabbade av folksjukdomen
            migrän. Det betyder att omkring 14 procent av befolkningen i Sverige
            är direkt berörda av migrän. Indirekt är nära familj och anhöriga
            på olika sätt också påverkade av migrän.
            <ref xml:id="i-2A17NXFBxBLcRBeqdc2zTi" target="i-RErDboznkru6t3uEXJc5cm">
              [1]
            </ref>
            Detta är en folksjukdom i ordets breda betydelse.
          </p>
          <p xml:id="i-WtbhH3tNoVEasUqvbzDdR1">
            Alla dem som drabbas av migrän berörs i olika former och varierande
            svårighetsgrader. Karaktäristiskt för denna huvudvärk är dock
            attacker med värk av pulserande slag, ensidig lokalisation med
            måttlig upp till svår intensitet och ytterligare försämring vid
            fysisk aktivitet. Värken kan växla sida vad avser lokalisationen
            i huvudet och variera i intensitet.
          </p>
          <p xml:id="i-4Ur9DuEeHhCz4Up1gyaFq7">
            Svår migrän är en neurologisk sjukdom som är betydligt mer omfattande
            än enbart huvudvärk. Typiska ytterligare symptom är illamående,
            eventuella kräkningar, ljus- och ljudkänslighet. En betydande
            andel av alla patienter som lider av migrän är i behov av specialistvård,
            vissa är helt beroende av denna vårdform för att kunna fungera
            i vardagen.
            <ref xml:id="i-LC9UiQaov9FXVtyeR5SZDa" target="i-CUccDtEV7CcagwomsNnAW9">
              [2]
            </ref>
            Statistiska centralbyrån beräknar att cirka två procent i Sverige
            lider av kronisk migrän.
            <ref xml:id="i-F3BnT1ctfVFWacuXMomm3P" target="i-4qH3Twjg7X1gLfbSynjymT">
              [3]
            </ref>
          </p>
          <p xml:id="i-JhFuobGUStPRvZhSEP2goF">
            Det är ingen tvekan om att, förutom allt mänskligt lidande som
            drabbar dem med måttlig till svår migrän, har denna folksjukdom
            en negativ inverkan på upprätthållandet av en konsekvent arbetslinje.
            Att alla som vill och kan arbeta ska också få möjlighet att göra
            detta i största möjliga utsträckning. En bra regelbunden migränbehandling
            kan vara skillnaden för en patient mellan att kunna arbeta och
            försörja sig själv eller löpa betydande risk att hamna utanför
            arbetsmarknaden.
          </p>
          <p xml:id="i-L348jN6jRSZxwfJhHpLXAE">
            Det ligger i allas intresse att lägga fokus på folksjukdomen
            migrän och den idag inte särskilt väl fungerande migränvården.
            Det är stora regionala skillnader, men även omfattande skillnader
            inom samma region, när det gäller tillgång till migränvård av
            hög kvalitet. Nuvarande migränvård är ojämlik både vad det gäller
            tillgänglighet och kvalitet. Det duger inte.
          </p>
          <p xml:id="i-XeFxhED5tVCKwWhfCDh6v5">
            Migrän är inte bara en folksjukdom i Sverige utan i hög grad
            en global folksjukdom. Idag har ungefär 15 procent av världens
            befolkning migrän av varierande slag. Det betyder att omkring
            en miljard människor runt om i världen lider av migrän. Världshälsoorganisationen,
            WHO klassar migrän som en av världens allra mest funktionsnedsättande
            sjukdomar. Migrän är den femte mest funktionsnedsättande sjukdomen
            i ett globalt världsomfattande perspektiv. Därtill är migrän den
            fjärde mest funktionsnedsättande sjukdomen i Europa.
          </p>
          <head xml:id="i-JUcsLD3tuJyfs71kr6M8QM" type="h3">
            Patienters upplevelser av bristande migränvård
          </head>
          <p xml:id="i-Paz3bT4XMYZezzQ3waPiYm">
            Migrän påverkar människors liv negativt känslomässigt såväl i
            reella upplevelser av att inte bli tagen på allvar som i det vardagliga
            sociala livet till exempel i kontakterna med vården och omsorgen.
            Andra vanliga upplevelser är känslan av att vara begränsad och
            inte kunna leva upp till omgivningens förväntningar.
          </p>
          <p xml:id="i-UPreAaRgzgp2nhx8hVUUNr">
            En enkät bland Sveriges offentliga neurologmottagningar visar
            på omfattande skillnader gällande frekvens av att återremittera
            en person med återkommande svår huvudvärk eller kronisk migrän
            tillbaka till primärvården utan att ha vidtagit några medicinska
            eller andra åtgärder. De vanligaste förklaringarna till att det
            ser ut så här i vården är enligt dem själva brist på resurser
            och brist på specialister inom huvudvärk och migrän.
          </p>
          <p xml:id="i-4t6KuucNYiWkHqbNfwMoyk">
            Huvudvärk i olika former är en av de allra vanligaste anledningarna
            till människors ohälsa. Trots att detta är ett välkänt faktum
            är det långt ifrån alla patienter som får möjligheter till rätt
            ställd diagnos och rätt behandling. Den allvarligaste formen av
            migrän eller annan huvudvärk är den kroniska som är mest funktionsnedsättande.
            Den drabbar uppemot två procent av Sveriges befolkning, det vill
            säga omkring 200 000 människor. I huvudsak är de som drabbas av
            migrän i allmänhet och kronisk migrän i synnerhet kvinnor, cirka
            2 av 3 som drabbas av migrän är kvinnor.
            <ref xml:id="i-E2cihKzRurXAP7zSAw3tEW" target="i-PJGNRGY1dXNc9UjTwEBch6">
              [4]
            </ref>
            .
          </p>
          <p xml:id="i-87PRBJreNVTqno8sKNLuus">
            Studier visar att den vanligaste utlösande faktorn till migrän
            är emotionell stress, följt av sömnstörningar och dietutlöst migrän.
            En riktigt god vård och omvårdnad ska grundas på patientens tankar,
            känslor och upplevelser. Som vårdpersonal är det viktigt att få
            djupare insikt i patientens upplevelser av migrän för att kunna
            möta och ge hjälp till dessa patienter individbaserat så att vården
            blir av hög kvalitet.
          </p>
          <head xml:id="i-NtVFXordLTgPNqiYrgbM9n" type="h3">
            Migränvården och kostnader för migrän
          </head>
          <p xml:id="i-7XoQh3e1LphART7nkG4zNg">
            Det finns inga riktigt aktuella beräkningar av hur stora kostnaderna
            är för Sverige gällande alla dem som drabbas av migrän. Statens
            beredning för medicinsk och social utvärdering beräknade dock
            år 2010 att samhällets direkta kostnader åtminstone omfattande
            en miljard kronor per år. Därtill finns en europeisk studie som
            beräknat att de indirekta kostnaderna för Sverige uppgår till
            minst fyra miljarder kronor per år. Det som går att slå fast med
            säkerhet är att det totalt sett handlar om åtskilliga miljarder
            kronor.
          </p>
          <p xml:id="i-7tfjLwQfgSYgFqMTFCBagZ">
            De direkta kostnaderna rör naturligtvis till största delen utbetalad
            sjukpenning och sjukersättning samt sjukvårdskostnader och kostnader
            för läkemedel. De indirekta kostnaderna handlar i huvudsak om
            produktionsbortfall, vårdresor, väntan på att få vård, förlorad
            fritid samt anhörigas förlorade tid.
          </p>
          <p xml:id="i-QcCWaXDfqmCBpZnQoHgjVm">
            Nuläget gällande migränvården kan kort sammanfattas enligt följande:
          </p>
          <list xml:id="i-LHPLu1KGLGNejzJt9cKTad" style="ul">
            <item xml:id="i-HK2EmqT7ay8Ez7G4PDdHse">
              Ytterst varierande och begränsad tillgång till relevant specialistvård
              som krävs vid fall av svår migrän
            </item>
            <item xml:id="i-2sYMncMjR2FBJZ4765e36o">
              Stora regionala skillnader vad gäller diagnos, väntetider, behandling
              och kvalitet i migränvården
            </item>
            <item xml:id="i-3QchLL33rAPVsuChYfo2Ge">
              Av de patienter som har kronisk migrän är det endast ett fåtal
              som får tillgång till relevant behandling
            </item>
            <item xml:id="i-19PgnpcZU9K1cLCxtoame">
              Avsaknad av ett nationellt ledarskap gällande denna folksjukdom
            </item>
            <item xml:id="i-4ZDQo2pn49mg9uGMV8ASu6">
              Avsaknad av nationella riktlinjer gällande migrän och andra huvudvärkssjukdomar.
            </item>
          </list>
          <head xml:id="i-EeHQDVGrdLzvX393kvHaGz" type="h3">
            Regeringens löfte om migränvård har inte infriats
          </head>
          <p xml:id="i-ExLiWgfu38E6Zj15Lezcsd">
            Den socialdemokratiskt ledda regeringen lovade inför valet 2018
            bland annat mer statliga pengar och bättre spridning av medicinsk
            kunskap gällande migränvården. Av detta har det hittills inte
            blivit någonting. Moderaterna anser att löftet om större fokus
            på att sprida kunskap om migrän till alla nivåer inom hälso- och
            sjukvården ska uppfyllas. Därtill behöver ett tydligt konkret
            reformprogram för att lyfta och stärka migränvården genomföras.
            Alla patienter med svår besvärande återkommande huvudvärk ska
            tas på allvar och kunna få en tillgänglig och jämlik migränvård
            av hög kvalitet.
          </p>
          <head xml:id="i-7W4ZRm3CmViHjxH9EkMyzP" type="h3">
            Nationella riktlinjer – stöd och prioritering av vård
          </head>
          <p xml:id="i-GHWi8y5mfQVEWT9gm8wt6Y">
            Nationella riktlinjer inom hälso- och sjukvården och socialtjänsten
            är ett stöd för alla dem som är med och fattar beslut om fördelning
            och prioritering av begränsade resurser. Dessa riktlinjer ska
            ge ett stöd som medför att resurserna bättre fördelas i enlighet
            med de behov som finns så att de gör största möjliga nytta och
            ger mesta möjliga effektiva resultat. Socialstyrelsen ska ta fram
            nationella riktlinjer där det finns stora behov av tydligare vägledning
            i hälso- och sjukvården och socialtjänsten.
          </p>
          <p xml:id="i-4L56bgfX2FztJYT1QL6naU">
            Det är emellertid viktigt att understryka att nationella riktlinjer
            är rekommendationer som utgår från rådande kunskapsläge vid den
            tidpunkt då riktlinjerna togs fram. Dessa riktlinjer utgör således
            vägledning för utförare av vård, samtidigt som dessa inte är bindande
            gällande lämpliga behandlingsåtgärder till patienter i det enskilda
            fallet. Det är slutligen alltid vårdens personal som har ansvar
            för att fatta beslut om patientens vård och behandling baserat
            på vetenskap och beprövad erfarenhet.
          </p>
          <p xml:id="i-UN5TT1e9VfyExtmsNetuKM">
            I Sverige saknas nationella riktlinjer när det gäller patienter
            med huvudvärk. Bristen är som allra mest uppenbar när det gäller
            patienter med kronisk migrän eller svår besvärande återkommande
            huvudvärk. Det finns uppgifter som tyder på underdiagnostik och
            underbehandling av patienter med kronisk migrän och svår återkommande
            huvudvärk. Därtill finns tydliga mönster av omfattande regionala
            skillnader avseende såväl omhändertagande, diagnostik som behandling
            i de olika regionerna.
          </p>
          <p xml:id="i-KuoZwULXiuS52mLY5NdBJQ">
            År 2017 genomfördes en undersökning, på uppdrag av Huvudvärksförbundet,
            gällande såväl offentliga som privata neurologmottagningar och
            migränmottagningar i Sverige. Detta i syfte att kartlägga vilket
            bemötande och omhändertagande som patienter med migrän erhåller
            i vården. Denna undersökning visade bland annat på stora skillnader
            i remiss- och behandlingsförfarande. De mest tydliga skillnaderna
            som framkom var gällande de offentliga vårdgivare brist på resurser
            och specialiserade huvudvärksspecialister och när det gäller privata
            alternativ stora skillnader mellan olika regioner avseende möjligheter
            för patienterna att genomföra aktiva vårdval.
            <ref xml:id="i-TKJdGuXFFb64S9UFiBabiy" target="i-A8uUZD9UPwc2uyQSJKt53U">
              [5]
            </ref>
          </p>
          <p xml:id="i-EkyL8LNavmfpAiWarvrT5W">
            När ett område väljs ut inom hälso- och sjukvården i syfte att
            bli föremål för nationella riktlinjer är ett viktigt kriterium
            att området ska omfatta en stor grupp med svår kronisk sjukdom
            som tar i anspråk omfattande samhällsekonomiska resurser. Vi har
            svårt att se hur kronisk migrän och andra återkommande svåra sjukdomar
            kopplade till migrän och annan svår huvudvärk inte skulle uppfylla
            detta kriterium.
          </p>
          <head xml:id="i-JfkPuZv5ByZfgQGhoPdEzn" type="h1">
            En nationell reformagenda för att förbättra migränvården
          </head>
          <p xml:id="i-MdHpvBcouompk2mKc9Mph4">
            Moderaterna prioriterar att stegvis förbättra den ojämlika och
            eftersatta migränvården. Nedan presenterar vi våra mest prioriterade
            nationella reformer för att åstadkomma en mer jämlik migränvård
            av hög kvalitet.
          </p>
          <head xml:id="i-LNeHYoxhoU8GDHFiXpFudk" type="h3">
            Använd liknande arbetssätt som den nationella cancerstrategin
          </head>
          <p xml:id="i-5wcX99Fv9fJyZfeLNgAJga">
            Den borgerliga regeringen tillsatte år 2007 en utredning om en
            nationell cancerstrategi som skulle ha fokus på framtida behov
            och utmaningar. Utredningens förslag lades fram i betänkandet
            En nationell cancerstrategi för framtiden (SOU 2009:11). Utredningen
            delade in strategin i tre delar; cancer ur ett medborgarperspektiv,
            cancer ur ett patientperspektiv, samt kunskaps- och kompetensförsörjning.
            <ref xml:id="i-9NBRmmkAdkuefpSaE2xMXd" target="i-JNNb4jMcHNTsXV9CusB5uR">
              [6]
            </ref>
          </p>
          <p xml:id="i-ED4X4uHBqJp4nifYG18Exs">
            Mot bakgrund av utredningens förslag vidtog regeringen en rad
            åtgärder. Den kanske allra mest långsiktiga och strategiska åtgärden
            handlar om att etablera sex regionala cancercentrum (RCC) – ett
            i varje sjukvårdsregion. Inriktningen på deras arbete definierades
            med hjälp av tio kriterier. Nationell samverkan mellan de olika
            RCC slogs fast är en av förutsättningarna för att nå en likvärdig
            vård i hela landet.
          </p>
          <p xml:id="i-RjnDrSoVm51JvjRMJRRNiu">
            Den nationella cancerstrategin har sedan år 2009 utgjort grunden
            för arbetet med att utveckla cancervården i Sverige. Moderaterna
            anser att processen och arbetet med att ta fram och genomföra
            den nationella cancerstrategin med fördel kan tjäna som en av
            flera metoder och redskap att arbeta med att ta fram framtidens
            migränvård och säkerställa att den genomförs på ett systematiskt
            sätt med inriktningen att migränvården ska vara tillgänglig, jämlik
            och av hög kvalitet för alla patienter.
          </p>
          <head xml:id="i-7Cac2cjgpEYwupPYuLDw1E" type="h3">
            Behov av mer nationellt ledarskap
          </head>
          <p xml:id="i-77dvTpSSwKptKo7p5XmkHV">
            Moderaterna arbetar för en tillgänglig, trygg och säker vård
            i rätt tid av hög kvalitet till alla patienter oavsett i vilken
            region i landet man bor. Människor i Sverige förväntar sig en
            sammanhållen och patientsäker vård av hög kvalitet, möjlighet
            att själva välja vårdgivare, kontinuitet i kontakterna med vården
            samt en hög tillgänglighet när man väl behöver vård. Så här ser
            det emellertid inte ut idag inom migränvården. Det finns ett stort
            behov av ett mer nationellt samlat ledarskap i dessa frågor. Nedan
            är ett första försök att visa på en riktning framåt. Det handlar
            bland annat om att möta det faktum att det idag enbart är ett
            fåtal patienter med kronisk migrän som får tillgång till relevant
            behandling. Det saknas helt nationella riktlinjer gällande migränvården.
          </p>
          <head xml:id="i-KddFFJU59xToNPfo4AHATH" type="h3">
            Ta fram och genomför nationella riktlinjer inom migränvården
          </head>
          <p xml:id="i-3tQjek5m188rTEQFd71BB5">
            För närvarande saknas nationella riktlinjer när det gäller migrän
            och mer specifikt kronisk migrän. Vi vill att det tas fram nationella
            riktlinjer för migränvården. Därtill behöver det ses över om det
            är möjligt att inkludera fler folksjukdomar än cancer när det
            gäller nationell strategi för standardiserade vårdförlopp eller
            liknande metodik och systematik. Diagnoser som kan ingå i detta
            arbete är exempelvis, hjärt-kärlsjukdomar, diabetes, psykiska
            sjukdomar, astma/kol och migrän.
          </p>
          <p xml:id="i-XdTYX81WpPchb9ooSXfyrf">
            Moderaterna föreslår att regeringen ska ge Socialstyrelsen i
            uppdrag att se över förutsättning, möjligheter och innehåll avseende
            nationella riktlinjer för migrän. Detta arbete bör ske i samarbete
            med den särskilda utredaren som samordnat arbetet med nationell
            samverkan för kunskapsstyrning. Vi vill att dessa nationell riktlinjer
            ska ha ett särskilt fokus på kronisk migrän. Kronisk migrän och
            svårartad huvudvärk ska inkluderas i den nationella strategin
            för kroniska folksjukdomar.
          </p>
          <p xml:id="i-M71JHy6VCHKXmX1u4kPj6c">
            Läkemedelsbehandling gällande migrän är ytterligare ett tydligt
            exempel på ett område där det behövs nationella riktlinjer. Ett
            exempel är att olika regioner nu använder läkemedel i olika omfattning
            till patienter med migrän. Det som framgår av den aktuella debatten
            kring läkemedel till migränpatienter är att detta bland annat
            beror på att neurologer i olika delar av landet värderar den tillgängliga
            vetenskapliga dokumentationen och kunskapen på olika sätt.
          </p>
          <p xml:id="i-UADyU8u4yoztczXyZba1wC">
            Det behövs ett systematiskt arbete som tar tillvara på de senaste
            aktuella forskningsresultaten, och som tillsätter studier som
            kan granska nya läkemedel och behandlingar på ett strukturerat
            sätt i syfte att nå tydliga nationella riktlinjer som med regelbundenhet
            ska uppdateras, utvärderas och utvecklas. Det är till exempel
            inte rimligt att bostadsort ska avgöra introducering av nya läkemedel
            till patienter med behov av kraftfullare migränvård.
          </p>
          <head xml:id="i-82ysGf4VxXaiaCv3yiraKw" type="h3">
            Ta fram en samlad vårdkedja för patienter med kronisk migrän
          </head>
          <p xml:id="i-FBaSNt7vitbMwzDJx3qWaH">
            Kronisk migrän drabbar uppemot två procent av befolkningen, det
            vill säga omkring 200 000 människor. På liknande sätt som för
            dem med kronisk cancer eller de mest sjuka och sköra och alla
            dem som är multisjuka med kroniska sjukdomar så saknas en samlad
            och samordnad vårdkedja för personer med svår kronisk migrän.
            Det är mycket problematiskt. Moderaterna föreslår att som en del
            i en nationell primärvårdsreform ska förslag tas fram i syfte
            att kvalitetssäkra vården för personer med kronisk migrän. En
            samlad och samordnad vårdkedja för patienter med kronisk migrän
            ska vara en del av en sådan kvalitetssäkring.
          </p>
          <head xml:id="i-XWKzHDGd9qZyiTtSJ969rm" type="h3">
            Genomför nationell kunskapsstyrning och kvalitetsregister
          </head>
          <p xml:id="i-MEwHVqTT9oC9TmQPiagGmu">
            De nationella kvalitetsregister som många delar av vården och
            omsorgen arbetar med idag, är en viktig åtgärd som syftar till
            att få fram tydligare samlad data för att på så vis kunna skapa
            bättre resultat. Kvalitetsregistren underlättar uppföljning och
            utvärdering av vårdinsatser och processer, behandlingar och medicinering.
            Samtidigt är det helt centralt att inte administration och byråkrati
            växer och blir tidstjuvar. Vårdens alla IT-system och register
            bör optimeras så att de frigör tid för personalen.
          </p>
          <p xml:id="i-4GgTwNiYZ2Ah3fzYCmnGEE">
            En problematik med dagens kvalitetsregister i vården är att de
            inte alltid uppdateras i realtid. På grund av det så kommer inte
            alltid ny kunskap vården och omsorgen till del så snabbt som den
            skulle kunna. Därtill finns det inget övergripande system eller
            metodik för dessa register. Det behöver därför tas fram en nationell
            standardisering. Detta som en del av digitaliseringen av vården
            och omsorgen. Dels för att kvalitetsregistren ska kunna kopplas
            till varandra och att data enkelt ska kunna jämföras mellan olika
            register, dels för att ingen kunskap ska gå förlorad om något
            kvalitetsregister inte blivit uppdaterat kontinuerligt. All information
            och kunskap ska systematisk tas tillvara.
          </p>
          <p xml:id="i-GwhaCQFjDCws3JRTgoEzsx">
            Moderaterna föreslår att ett fokus i ett samlat arbete att stärka
            migränvården ska vara att genomföra nationell kunskapsstyrning
            för kronisk migrän. I detta arbete bör ett uppdrag från regeringen
            till Socialstyrelsen ingå avseende att ta fram diagnoskod så kallad
            ICD-10 kod för kronisk migrän. Dessa finns i Världshälsoorganisationens
            internationella kriterier. Detta i syfte att arbeta med metodisk
            uppbyggnad av kunskap och uppföljning. Vi noterar att Sverige
            för närvarande inte följer den internationella klassificeringen
            med egen diagnoskod för kronisk migrän.
          </p>
          <p xml:id="i-CDxBPgnMJQp2hJt6WkBPPp">
            Det ska ingå i uppdraget att se över och analysera möjligheterna
            att ta fram ett nationellt kvalitetsregister för kronisk migrän,
            migrän och annan svår huvudvärk. Detta i syfte att starta upp
            ett långsiktigt metodiskt arbete med att stärka migränvårdens
            kvalitet, jämlikhet och tillgänglighet.
          </p>
          <head xml:id="i-QoNrkakL2GiTYXwY28QDtq" type="h3">
            Utred möjligheterna om regionala kunskapscentrum för migränvård
          </head>
          <p xml:id="i-UiVVpAS7wZCnP8qrk95SFx">
            Moderaterna föreslår att möjligheterna och förutsättningarna
            ska utredas gällande regionala kunskapscentrum för migränvård.
            I nuläget tar det ungefär åtta år för en huvudvärkspatient att
            få en diagnos. Detta är helt orimligt. Moderaterna anser att den
            förra borgerliga regeringens arbete med att utse en särskild utredare
            att ta fram Sveriges första nationella cancerstrategi är ett gott
            exempel på ett strukturerat inriktningsarbete. Den nationella
            cancerstrategin utmynnade bland annat i att inrätta sex regionala
            cancercentrum. Detta kan användas som ett gott exempel på att
            se över möjligheterna att kunna skapa ett eller flera regionala
            kunskapscentrum för migränvård.
          </p>
          <head xml:id="i-EzpcPM7hkEDPPvLYGMb93h" type="h3">
            Säkerställ tillgången till neurologer
          </head>
          <p xml:id="i-KuGHgWyH5cQqfJTigdJmBb">
            Moderaterna har länge föreslagit att det ska tas fram en nationell
            personal- och kompetensförsörjningsstrategi. I den nu brutna januariöverenskommelsen
            mellan Socialdemokraterna, Centerpartiet, Liberalerna och Miljöpartiet
            ingick under punkten 62 ett förslag om att det behövs nationell
            samordning vad gäller långsiktig planering av personal- och kompetensförsörjningen
            i hälso- och sjukvården. Det borde kunna finnas möjligheter i
            ett brett samarbete i riksdagen i denna fråga få till konkret
            handling att skyndsamt se över dimensioneringen av bland annat
            läkarutbildningen och se över behovet av antalet utbildade neurologer.
          </p>
          <head xml:id="i-2RGBFtosiGLnkLoKzzqbRr" type="h3">
            Nationellt vårdprogram och regelbunden uppföljning av migränvård
          </head>
          <p xml:id="i-MmWceYbYzxSG6ybyWKWRwU">
            I samband med framtagande av nationella riktlinjer anser Moderaterna
            att en process ska inledas med syfte att även ta fram ett nationellt
            vårdprogram och regelbunden uppföljning av migränvård. Detta kan
            ske dels med det underlag Regionala Cancercentrum i Samverkan
            tagit fram med nationella vårdprogram inom cancervården som förebild,
            dels genom att Sveriges Kommuner och Regioner fattar beslut om
            att lyfta migränvården som ett av de områden där ett nationellt
            vårdprogram ska tas fram inom ramen för regionernas gemensamma
            satsning på vårdprogram som en av metoderna för att skapa en mer
            jämlik hälso- och sjukvård.
          </p>
          <p xml:id="i-CCFw2JMkx2J1C9pDHbJMiy">
            Ett nationellt vårdprogram kan vara ett stöd och ge möjligheter
            till att metodiskt minska regionala ojämlikheter gällande till
            exempel fördelning och användning av injektionsbehandlingar av
            läkemedel inom migränvården. Moderaterna föreslår att regeringen
            ska ge i uppdrag att undersöka vilket av ovanstående alternativ
            för framtagande av ett nationellt vårdprogram gällande migränvård
            som är lämpligast att genomföra och sedan ge denna uppgift skyndsamt
            till utvald utförare.
          </p>
          <head xml:id="i-TW4tYgC7eaTDtcruG3wkoF" type="h3">
            Ojämlik introducering och användning av läkemedel
          </head>
          <p xml:id="i-49KHjyXVzm35vgRGwExGLT">
            Migrän och andra återkommande besvärande huvudvärkssjukdomar
            är ett folkhälsoproblem. Huvudvärk är i sin framförallt kroniska
            form ytterst funktionsnedsättande. Förutom det mänskliga lidandet
            medför kronisk huvudvärk, där den mest frekventa diagnosen är
            migrän, höga direkta och indirekta samhällskostnader. År 2011
            godkändes av Läkemedelsverket behandling av kronisk migrän med
            botulinumtoxin. Om denna behandling utförs med regelbundenhet
            sker en väsentlig förbättring hos en majoritet av migränpatienterna.
          </p>
          <p xml:id="i-7RkBGhu3AFgfYzyEQpnBnx">
            Ett av bekymren är att denna behandling av kronisk migrän sker
            på ett ojämlikt sett i Sverige. En sammanställning visar att i
            Västra Götalandsregionen var det 1,16 procent av individer med
            kronisk migrän som fick godkänd injektionsbehandling av botulinumtoxin
            eller annan form an injektionsbehandling medan motsvarande situation
            för patienterna i Region Stockholm var 5,48 procent vilket var
            den näst högsta andelen i landet efter Region Västmanland. I botten
            förutom Västra Götaland ligger Region Gävleborg och Region Örebro.
          </p>
          <p xml:id="i-XdAuuYXQT7xNiYGYg3CRNQ">
            Det är bekymmersamt att nya effektivare läkemedel, som kan hjälpa
            svårt drabbade patienter med kronisk migrän, inte prioriteras
            av regionerna. Förebyggande behandling med till exempel med läkemedlet
            Aimovig ingår efter beslut av Tandvårds- och läkemedelsförmånsverket
            i högkostnadsskyddet för vissa patienter med kronisk migrän. Denna
            behandling kan dock endast bli föremål för subvention vid förskrivning
            utförd av neurolog eller annan läkare verksam vid neurologklinik
            eller annan enhet som är specialiserad på behandling av patienter
            med kronisk migrän. Flera andra läkemedel och behandlingar har
            tagits fram så som till exempel triptaner som kan avbryta migränattacken.
            Idag finns också en helt ny typ av läkemedel, CGRP-hämmare, som
            kan förebygga migränanfall.
          </p>
          <p xml:id="i-C2zcgH4DELtyscpU5ZhM5A">
            Moderaterna föreslår att ett nationellt vårdprogram tas fram
            i samband med processen att genomföra nationella riktlinjer gällande
            migränvård. Detta skulle kunna vara en metod att systematiskt
            försöka minska de omfattande regionala skillnader som finns gällande
            till exempel introducering av nya kraftfullare läkemedel och användning
            av redan beprövade metoder så som injektionsbehandlingar med botulinumtoxin.
            Det är orimligt att patienter med migrän ges olika stöd och varierande
            tillgång till verksamma läkemedelsbehandlingar enbart beroende
            på var man bor i landet.
          </p>
          <head xml:id="i-KGiaVa5FEZMaW6b7otPtd7" type="h3">
            Det avgörande är förmågan att genomföra viktiga reformer
          </head>
          <p xml:id="i-PGx6NJ4AQLnjrVdAyBR5W8">
            Sverige står fortfarande helt utan nationella riktlinjer och
            vårdprogram gällande den omfattande folksjukdomen migrän. Moderaterna
            är beredda att samarbeta i riksdagen och i regionerna för att
            skyndsamt ta fram ett konkret reformprogram gällande migränvården.
            Behovet av att ta fram nationella riktlinjer och vårdprogram för
            migränvård är stort. Många patienter lider helt i onödan. Så ska
            det inte få fortsätta att vara. Låt oss sätta igång arbetet med
            att skapa bättre förutsättningar för en jämlik migränvård av hög
            kvalitet.
          </p>
        </div>
        <div xml:id="i-8bmdMrJsnjAnSnkojLXXk4" type="signatureBlock">
          <list xml:id="i-DZE7jeQ1meFRW9FJhixZov">
            <item xml:id="i-M1JQ2XDLcE9t9osy3i7YqV" who="i-Ws7TTEJpudwigKX5RjyhR4" type="signature">
              Camilla Waltersson Grönvall (M)
            </item>
            <item xml:id="i-CR3EwBJUYFSE5KHQY69g9G" who="i-5tbgYo4dBB9rh3uBeCweBm" type="signature">
              Johan Hultberg (M)
            </item>
            <item xml:id="i-4KbACdxrcmFPg4rszsG8WP" who="i-8xM6U2UEMYF2ek1xU2cetn" type="signature">
              Ulrika Heindorff (M)
            </item>
            <item xml:id="i-EvjYTjgCHfDKcozqv2UbD1" who="i-HVNurMXeCe8w9FG2WJ148E" type="signature">
              Ulrika Jörgensen (M)
            </item>
            <item xml:id="i-5Nipm7douNe9D5pKDzjtY3" who="i-UwP5i3Nf2rsj5W3x9BMAEh" type="signature">
              John Weinerhall (M)
            </item>
            <item xml:id="i-DB4DX7eBuLW7BwF81jnpaX" who="i-J3vB7EYXWFGfYPGahysXrd" type="signature">
              Noria Manouchi (M)
            </item>
            <item xml:id="i-K11EqCqzYEnuA6XFA6H2Fb" who="i-Apyf3DsrtN2zmshEtt35Qo" type="signature">
              Marie-Louise Hänel Sandström (M)
            </item>
            <item xml:id="i-T7214neC6ysdr9dL19zRkH" who="i-G9cpXThuSAP5KSY32ApDCj" type="signature">
              Ann-Britt Åsebol (M)
            </item>
          </list>
        </div>
        <div xml:id="i-FEfzpqkgnVe5BEkXnM5tN9" type="motNotes">
          <noteGrp xml:id="i-Y1qwmwTYgECSryuDBLkLra">
            <note xml:id="i-RErDboznkru6t3uEXJc5cm">
              [1] Huvudvärksförbundet.
            </note>
            <note xml:id="i-CUccDtEV7CcagwomsNnAW9">
              [2] Ibid.
            </note>
            <note xml:id="i-4qH3Twjg7X1gLfbSynjymT">
              [3] Statistiska centralbyrån.
            </note>
            <note xml:id="i-PJGNRGY1dXNc9UjTwEBch6">
              [4] Huvudvärksförbundet.
            </note>
            <note xml:id="i-A8uUZD9UPwc2uyQSJKt53U">
              [5] Huvudvärksförbundet
            </note>
            <note xml:id="i-JNNb4jMcHNTsXV9CusB5uR">
              [6] SOU 2009:11 En nationell cancerstrategi för framtiden.
            </note>
          </noteGrp>
        </div>
      </div>
    </body>
  </text>
</TEI>
