<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200708-NU-00011">
  <teiHeader>
    <fileDesc>
      <titleStmt>
        <title>med anledning av prop. 2007/08:60 Fjärrvärmelag m.m.</title>
        <author corresp="i-C2s3YhmmVmNkgvznmmnD4x">av Per Bolund m.fl. (mp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>med anledning av prop. 2007/08:60 Fjärrvärmelag m.m.</title>
          <idno type="rdwebb">GV02N11</idno>
          <rs type="number">N11</rs>
          <orgName type="comitteeAbbreviation">NU</orgName>
          <ref type="dokument_url_text">http://data.riksdagen.se/dokument/GV02N11/text</ref>
          <ref type="dokument_url_html">http://data.riksdagen.se/dokument/GV02N11</ref>
          <ref type="dokumentstatus_url_xml">http://data.riksdagen.se/dokumentstatus/GV02N11</ref>
          <ref type="doc">http://data.riksdagen.se/fil/FD1103C9-8C44-4033-A527-D60FD85FB6B1</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-C2s3YhmmVmNkgvznmmnD4x</idno>
            <name>Per Bolund</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-3GrPnM5KDKuSxfWxymYNoC</idno>
            <name>Mikaela Valtersson</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-VRHymVx7EsX48sg7b5qmpS</idno>
            <name>Jan Lindholm</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-YA8PrEaB432V3sNDh4KLD4" type="basedOn"/>
        <correspContext corresp="i-YA8PrEaB432V3sNDh4KLD4">
          <ref>Proposition 2007/08:60</ref>
        </correspContext>
        <correspAction xml:id="i-QJR7qjsjETW9S9jsCVCAwg" type="signed"/>
        <correspContext corresp="i-QJR7qjsjETW9S9jsCVCAwg">
          <note type="signatory" corresp="i-C2s3YhmmVmNkgvznmmnD4x"/>
          <note type="signatory" corresp="i-3GrPnM5KDKuSxfWxymYNoC"/>
          <note type="signatory" corresp="i-VRHymVx7EsX48sg7b5qmpS"/>
        </correspContext>
        <correspAction xml:id="i-GB4MVWdkCvuzQFdsJJ6XJY" type="referral">
          <date when="2008-03-11"/>
        </correspAction>
        <correspAction xml:id="i-2Tm95oQYiAsb3BXm2n2txt" type="dismissal">
          <date when="2008-03-07"/>
        </correspAction>
        <correspAction xml:id="i-HwVtNQasrMAt6PQ3U1EyW5" type="dismissal">
          <date when="2008-03-07"/>
        </correspAction>
        <correspAction xml:id="i-N3qhXPupupApC4HoYz9Gz9" type="transfer">
          <date when="2008-03-06"/>
        </correspAction>
        <correspAction xml:id="i-Dfi2itqpesBoBsfXWqfbLy" type="submission">
          <date when="2008-03-06"/>
        </correspAction>
        <correspAction xml:id="i-NCb5nPBv4xvLcPG2vzUdqY" type="assigned"/>
        <correspContext corresp="i-NCb5nPBv4xvLcPG2vzUdqY">
          <ref type="assignedTo">Näringsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div xml:id="i-U8qoAwvjkVxysXaX42nxo9" type="motBody">
        <div xml:id="i-KEn6p7TfqGpSfNBDy6N5De" type="motProposal" subtype="förslag">
          <head xml:id="i-PFDamows9y7oCj3vh4Nee8">
            Förslag till riksdagsbeslut
          </head>
          <list xml:id="i-2hmy3FBSLyLZkTiC8NVJgo" style="ol">
            <item xml:id="i-U9Rc8pushm8NwwMMXAgzxg">
              Riksdagen begär att regeringen snarast återkommer till riksdagen
              med förslag om tredjepartstillträde i fjärrvärmenäten.
            </item>
            <item xml:id="i-RvujS58FCAQFCFTjKbFi2h">
              Riksdagen begär att regeringen snarast återkommer till riksdagen
              med förslag om ett system för statlig prisprövning av fjärrvärme.
            </item>
            <item xml:id="i-5Maxpm852ZxF44dBZ4x7xd">
              Riksdagen tillkännager för regeringen som sin mening vad som
              anförs i motionen om att offentligt stöd till utbyggnad av fjärrvärmenät
              bör utredas.
            </item>
          </list>
        </div>
        <div xml:id="i-Q13jcv2Z8BT8cRTu775Gjz" type="motContent">
          <head xml:id="i-NE2bqaYed7P4rNnKcKcTRm" type="h1">
            Motivering
          </head>
          <p xml:id="i-HbZJRSDXkDVx5QiUgRh93m">
            Fjärrvärmen är den dominerande uppvärmningsformen i tätorter
            i 85 % av kommunerna. Eftersom fjärrvärme är ett mycket effektivt
            system för att distribuera värme, och fjärrvärmen i övervägande
            och allt högre grad produceras utan fossila bränslen, är ökad
            fjärrvärmeanvändning en viktig pusselbit i omställningen av Sverige
            till minskad klimatpåverkan. Fjärrvärmenäten kan också med fördel
            användas för kraftvärme­produktion, där både el och värme produceras
            i samma process, vilket ökar både miljöfördelarna och lönsamheten
            i produktionen. En ökad användning av fjärrvärme bör därför uppmuntras
            och stödjas.
          </p>
          <p xml:id="i-HNorf3PugH3rZCeqDuSsRo">
            För att fjärrvärmen ska kunna expandera måste dock priset sänkas.
            Genom att möjliggöra konkurrens i fjärrvärmenäten ger man kunderna
            möjlighet att jämföra priser och köpa från den leverantör som
            erbjuder lägst pris och bästa tjänst. Ett problem på många orter
            är att fjärrvärmeföretaget idag har en monopolsituation som det
            utnyttjar till att genomföra stora prishöjningar. Generellt sett
            har de kommunala ägarna ett lägre fjärrvärmepris, medan de som
            höjt sina priser mest sedan år 2000 är Fortum, Rindi Energi och
            Vattenfall. Den kraftiga prisstegring som har varit riskerar att
            hejda övergången till fjärrvärme och att det till och med byggs
            upp nya, separata fjärrvärme­ledningar vid sidan av befintliga
            nät. De höga priserna har ibland lett till att hushåll och bostadsrättsföreningar
            som har varit anslutna till fjärrvärme går över till annan värme,
            som bergvärme. Detta leder till onödig elförbrukning just när
            elanvändningen är som störst. Detta ger inte ett effektivt utnyttjande
            av samhällets resurser och ökar miljö­belastningen i onödan. Ur
            såväl samhälls- som konsumentsynpunkt finns alltså starka skäl
            att så snabbt som möjligt ge tillträde till fjärrvärmenäten för
            flera värme­leverantörer. Samtidigt som värmepriset kan sänkas
            genom att konkurrens möjliggörs i fjärrvärmenäten behöver dock
            åtgärder vidtas för att förhindra att nätägaren istället höjer
            de fasta nätavgifterna. Efter avregleringen av elmarknaden blev
            en tydlig konsekvens att nätägaren istället för att ta ut höga
            energipriser växlade över till att höja de fasta nätavgifterna
            kraftigt. En liknande händelseutveckling måste motverkas inom
            fjärrvärmesektorn.
          </p>
          <p xml:id="i-nZ7QkmGBa65wEi8bqXCiy">
            Ett ytterligare steg i samma riktning skulle vara att skilja
            nätägandet från värme­produktionen. I den europeiska energidebatten
            framhålls ofta vikten av unbundling. Regeringens förslag för tredjepartstillträde
            bör inkludera förslag till unbundling i ett nästa steg. Genom
            att möjliggöra tredjepartstillträde i fjärrvärmenäten får man
            även andra positiva effekter såsom minskad miljöpåverkan och ökat
            tillvara­tagnade av spillvärme. Naturskyddsföreningen har nyligen
            tagit fram kriterier för miljömärkning av fjärrvärme, och genom
            att tillåta flera olika leverantörer i samma nät får kunden möjlighet
            att välja miljömärkt fjärrvärme framför mindre miljövänlig värmeproduktion.
            I kriterierna för Bra miljöval-värme ställs miljö- och klimatkrav
            inte bara på bränslet utan även på andra delar av produktionen,
            som transporter och hjälpenergi i anläggningen. Värmemärkningen
            lägger också stor vikt vid att det ska gå att spåra bränslet tillbaka
            till ursprunget och att det hämtas från ett hållbart jord- och
            skogsbruk. Även spillvärme kan miljömärkas om den klarar vissa
            krav. Enbart med möjlighet att välja mellan flera leverantörer
            i sitt fjärrvärmenät får kunderna möjlighet att genom aktiva val
            minska den miljöbelastning som uppstår vid produktionen av den
            värme man förbrukar. En annan positiv effekt av ökat tillträde
            till fjärrvärmenäten är att spillvärme som idag kan ha svårt att
            få tillgång till marknaden får en större möjlighet att nå ut till
            konsumenterna. På så sätt kan spillvärme som idag slösas bort
            genom att släppas ut i luft eller vatten användas till att värma
            upp bostäder och lokaler. Detta minskar behovet av energiråvara
            till uppvärmning och denna kan istället användas till t.ex. förnybara
            drivmedel. Genom att ta till vara mer återvunnen energi kan utsläppen
            av koldioxid minskas med 25 miljoner ton per år.
          </p>
          <p xml:id="i-MiJL4ZQ6jPGGxXRoag4vsZ">
            Med tanke på de många positiva effekter som ökat tillträde till
            fjärrvärmenäten och därmed förbättrad konkurrens kan ge är det
            beklagligt att regeringen inte tar större steg för att öppna fjärrvärmemarknaden
            i propositionen. Det finns en mycket stor risk att den nya fjärrvärmelagen
            försenar införandet av verklig konkurrens på fjärrvärmemarknaden.
            Energimyndigheten och Konkurrensverket bedömer i sitt remissvar
            till Fjärrvärme­utredningen att det kan ta upp till fem år innan
            en ny reglering kan införas. Regeringen kan inte tillåtas dra
            ut på arbetet med att ta fram förslag på tredjepartstillträde
            i fjärr­värmenäten, utan måste snarast möjligt återkomma till
            riksdagen med en ny proposition som förbättrar konkurrensen betydligt
            mer än den nu föreslagna lagstiftningen.
          </p>
          <p xml:id="i-FJ35oB3Deo8hKs5rEfreLj">
            Det system för medling i en fjärrvärmenämnd som regeringen föreslår
            är mycket bristfälligt. Detta påpekas också av ett antal remissinstanser.
            Det största problemet är att fjärrvärmekunden och värmebolaget
            har helt olika förutsättningar att föra sin talan och därmed få
            rätt vid en medling. Dessutom saknas fullständigt sanktionsmöjligheter
            för fjärrvärmebolag som inte tar hänsyn till fjärrvärmenämndens
            åsikter. Därmed är risken stor att medlingen blir ett helt tandlöst
            instrument. Rätten för kunden att säga upp avtalet är av begränsat
            värde för hushåll som t.ex. dragit på sig stora kostnader för
            anslutning till fjärrvärmenätet eller har stora kostnader för
            investeringar i annat värme­system. För att åstadkomma en riktig
            kontroll över de skenande fjärrvärmepriserna bör regeringen istället
            snarast ta fram ett förslag om ett system för statlig prisprövning
            av fjärrvärme och återkomma till riksdagen med detta. Såväl branschföreningen
            Svensk Fjärrvärme som kundorganisationer förespråkar prisprövning
            snarare än medling. Det är därför oförståeligt att regeringen
            inte lyssnar på marknaden och slopar förslaget om medling i fjärrvärmenämnd
            och istället inför en prisprövningsmekanism. Detta skulle kunna
            genomföras genom att Energimyndigheten och Energimarknadsinspektionen
            ges i uppdrag att följa prisutvecklingen på fjärrvärme och inom
            myndigheten införa ett system för prisprövning. Energimyndigheten
            har en helt annan styrka än enskilda fjärrvärmekunder att sätta
            press på fjärrvärmemarknaden, och ett sådant system kan därmed
            få betydligt större effekt på prissättningen av fjärrvärme i Sverige.
            En prisprövning skulle även kunna hantera problemet med ansvarsfördelning
            och intäkter mellan basvärmeleverantörer och toppvärmeleverantörer
            i ett nät.
          </p>
          <p xml:id="i-GEwkimkTVWKKLMwJE6US5s">
            Eftersom ökad konkurrens kan förväntas leda till sänkta priser
            på fjärrvärme finns en risk att det blir mindre lönsamt att bygga
            ut fjärrvärmenäten. Även en framtida energi­effektivisering i
            byggnader kan minska lönsamheten i fortsatt utbyggnad av fjärrvärme­näten.
            På grund av de stora miljöfördelarna med fjärrvärme skulle en
            lägre utbyggnads­takt vara mycket olycklig. Vår ambition måste
            tvärtom vara att kraftigt öka utbyggnads­takten av fjärrvärmenäten
            så att betydligt fler hushåll och arbetsplatser kan anslutas.
            För att garantera en sådan utveckling bör någon form av statligt
            stöd till utbyggnad av fjärr­värmenät införas. Detta kan ske antingen
            i form av ett klimatinvesteringsprogram eller i form av ett särskilt
            stöd just till fjärrvärmesektorn. Konkurrensverket har ifrågasatt
            det lämpliga i att subventionera monopolverksamhet. Det är en
            viktig synpunkt. Men det är en synpunkt som till stor del skulle
            falla som argument om tredjepartstillträde kunde lösas på ett
            bra sätt. Fjärrvärmenäten skulle då hanteras som lokala infrastrukturer,
            och stödformer skulle då rimligen inte stöta på problem från EU.
            Stödformen skulle då kunna utformas så att stödet verkligen stimulerar
            en miljömässigt motiverad utbyggnad och inte ha som syfte att
            öka nätägarens vinster. Regeringen bör snarast återkomma till
            riksdagen med förslag om hur ett sådant stödsystem skulle kunna
            utformas.
          </p>
        </div>
        <div xml:id="i-LdWR7aYRUnxKnxjYsVr4AK" type="motSignatures">
          <list xml:id="i-8UMJLTrjYfEcZQ7aRmb2xZ">
            <item xml:id="i-NAM2ywNoumaELYegajKHdR" who="i-C2s3YhmmVmNkgvznmmnD4x">
              Per Bolund (mp)
            </item>
            <item xml:id="i-4GDPjgDmYXGVsnpVbquHom" who="i-3GrPnM5KDKuSxfWxymYNoC">
              Mikaela Valtersson (mp)
            </item>
            <item xml:id="i-5jHQJrXzfQcZVU6ghQr569" who="i-VRHymVx7EsX48sg7b5qmpS">
              Jan Lindholm (mp)
            </item>
          </list>
        </div>
      </div>
    </body>
  </text>
</TEI>
