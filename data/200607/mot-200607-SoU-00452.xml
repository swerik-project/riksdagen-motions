<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200607-SoU-00452">
  <teiHeader>
    <fileDesc>
      <titleStmt>
        <title>Utgiftsområde 9 Hälsovård, sjukvård och social omsorg</title>
        <author corresp="i-9hz9iPqymCdhBS9gVoZrbj">av Thomas Nihlén m.fl. (mp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Utgiftsområde 9 Hälsovård, sjukvård och social omsorg</title>
          <idno type="rdwebb">GU02So452</idno>
          <rs type="number">So452</rs>
          <orgName type="comitteeAbbreviation">SoU</orgName>
          <ref type="dokument_url_text">http://data.riksdagen.se/dokument/GU02So452/text</ref>
          <ref type="dokument_url_html">http://data.riksdagen.se/dokument/GU02So452</ref>
          <ref type="dokumentstatus_url_xml">http://data.riksdagen.se/dokumentstatus/GU02So452</ref>
          <ref type="doc">http://data.riksdagen.se/fil/83E56ED3-DFEA-4E95-A843-2CF561E77605</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-9hz9iPqymCdhBS9gVoZrbj</idno>
            <name>Thomas Nihlén</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-7YbH6oTUwG4Qn94QEVE6as</idno>
            <name>Gunvor G Ericson</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-VRHymVx7EsX48sg7b5qmpS</idno>
            <name>Jan Lindholm</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-PYa1WH9UDxS3cA3kHWAsk4" type="signed"/>
        <correspContext corresp="i-PYa1WH9UDxS3cA3kHWAsk4">
          <note type="signatory" corresp="i-9hz9iPqymCdhBS9gVoZrbj"/>
          <note type="signatory" corresp="i-7YbH6oTUwG4Qn94QEVE6as"/>
          <note type="signatory" corresp="i-VRHymVx7EsX48sg7b5qmpS"/>
        </correspContext>
        <correspAction xml:id="i-SanNya9QqUtqQAcYySNEyL" type="referral">
          <date when="2006-11-07"/>
        </correspAction>
        <correspAction xml:id="i-H8t5d9Gw4ZJozjjYP2GgrD" type="dismissal">
          <date when="2006-11-07"/>
        </correspAction>
        <correspAction xml:id="i-4BSpR4TSVmUQ6ntx9Dtm4b" type="numbering">
          <date when="2006-11-02"/>
        </correspAction>
        <correspAction xml:id="i-K2KhGg3e9zim79rx68bDMk" type="submission">
          <date when="2006-10-31"/>
        </correspAction>
        <correspAction xml:id="i-FHXMDrJTkgS6sqUMbbDq3L" type="transfer">
          <date when="2006-10-31"/>
        </correspAction>
        <correspAction xml:id="i-2dEXGSaJYXtP3PukcXD8zA" type="assigned"/>
        <correspContext corresp="i-2dEXGSaJYXtP3PukcXD8zA">
          <ref type="assignedTo">Socialutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-9WQDcKqfMW6Hn1nRkvT38A" type="motBody">
        <div xml:id="i-MhRWieZYEARq5RpTkPAYV6" type="motSummary">
          <head xml:id="i-Bscv2rNZcKU8aSsmV22mbn">
            Sammanfattning
          </head>
          <p xml:id="i-6id94Wq2o8we5GDzMFc4Sr">
            På utgiftsområdet görs en hel del satsningar som vi tycker är
            bra. Det gäller utsatta grupper såsom äldre, psykiskt sjuka och
            misshandlade kvinnor. Vi anser också att det är bra att stärka
            upp den enskildes rättighetsperspektiv i olika sammanhang. Det
            finns dock en hel del oklarheter när det gäller satsningarnas
            innehåll.
          </p>
          <p xml:id="i-3rMjVneLG6qPhjVQ22pp7y">
            Påtagligt är också att den nya regeringen markant tycks ha ändrat
            inriktning för folkhälsopolitiken jämfört med förra årets budget
            och jämfört med riksdagens beslut i Mål för folkhälsan (prop.
            2002/03:35). Det gäller både när politikområdet Folkhälsa beskrivs
            och politikens inriktning. En klar glidning har skett från den
            av riksdagen beslutade folkhälsopolitiken och dess elva uppsatta
            målområden. Sambanden mellan hälsa och sysselsättning betonas,
            men betydligt mindre berörs de målområden som handlar om delaktighet
            och inflytande i samhället och ekonomisk och social trygghet.
            Ojämlik fördelning av hälsa mellan olika grupper i samhället berörs
            inte och inte heller den tydliga kopplingen som finns mellan en
            god folkhälsa och en hållbar utveckling både ekologiskt, socialt
            och ekonomiskt. Regeringen presenterar ett föråldrat synsätt på
            folkhälsopolitik.
          </p>
          <p xml:id="i-YakJZXdfmDkDXQHqoEvyDd">
            Vi tar i motionen bl.a. upp åtgärder på tandvårdsområdet där
            vi vill ha ett mer förebyggande perspektiv. Regeringens aviserade
            högkostnadsskydd är oklart till innehåll och riskerar bli kostnadsdrivande
            i sin konstruktion. En särskild konkret folkhälsosatsning föreslås
            också, liksom konkreta satsningar för att förebygga mäns våld
            mot kvinnor. När det gäller funktionshinder ser vi med tillfredsställelse
            att regeringen avser att återkomma med ett lagförslag om samtliga
            diskrimineringsgrunder. Vi förutsätter att det, såsom i Diskrimineringskommitténs
            förslag, inbegriper förslaget om att otillgänglighet ska ses som
            diskriminering. Det ser vi som det allra viktigaste förslaget
            att gå fram med för att förbättra situationen för funktionshindrade.
          </p>
        </div>
        <div xml:id="i-LfkabwJv12P8Znmcn6j6ha" type="motProposal" subtype="förslag">
          <head xml:id="i-RzAQGAuCGfkNY312JyUnt4">
            Förslag till riksdagsbeslut
          </head>
          <list xml:id="i-W19wUMuQV4trf7rJsrqHB8" style="ol">
            <item xml:id="i-Jks3deTtATqaV76x3qNZmA">
              Riksdagen tillkännager för regeringen som sin mening vad i motionen
              anförs om vikten av att stödja hälsofrämjande sjukhus i enlighet
              med folkhälsomål 6.
            </item>
            <item xml:id="i-2HmGVCDtTHx1eS5tmX9pHa">
              Riksdagen tillkännager för regeringen som sin mening vad i motionen
              anförs om ett nationellt abonnemangstandvårdssystem och gratis
              tandvård upp till 25 år.
            </item>
            <item xml:id="i-3YzS2P4WqNWCUB65wRQZ6U">
              Riksdagen tillkännager för regeringen som sin mening vad i motionen
              anförs om åtgärder för tobaksprevention.
            </item>
            <item xml:id="i-K9Po2aaQDf7zWdyEujvLDT">
              Riksdagen tillkännager för regeringen som sin mening vad i motionen
              anförs om Kilen.
            </item>
            <item xml:id="i-CHoApwfvwEPr9JC9fpGzTm">
              Riksdagen tillkännager för regeringen som sin mening vad i motionen
              anförs om vikten av särskilda insatser för män som slår.
            </item>
            <item xml:id="i-TZiLYTaqU1pDERD8jWZLux">
              Riksdagen tillkännager för regeringen som sin mening vad i motionen
              anförs om att tillsätta regionala och lokala barnombudsmän.
            </item>
            <item xml:id="i-Lz72SGgMod64fC3KRwzTip">
              Riksdagen tillkännager för regeringen som sin mening vad i motionen
              anförs om vikten av fortsatta insatser nationellt för att komma
              till rätta med hemlöshetsproblematiken.
            </item>
            <item xml:id="i-BZ1murucpCFp1jmF4FCoLC">
              Riksdagen tillkännager för regeringen som sin mening vad i motionen
              anförs om alternativ- och komplementärmedicinskt register.
            </item>
            <item xml:id="i-4Z1Q4Cv9zvbBxA7TCVQH3k">
              Riksdagen tillkännager för regeringen som sin mening vad i motionen
              anförs om Handikappombudsmannen och vikten av utökat ekonomiskt
              stöd.
            </item>
            <item xml:id="i-Y9MxFBmW8zdQSyMCJyv48C">
              Riksdagen tillkännager för regeringen som sin mening vad i motionen
              anförs om att se över nya typer av handikapporganisationer och
              deras möjligheter till ekonomiskt bidrag.
            </item>
            <item xml:id="i-P3iLsY1khjzLbetkFtMGyZ">
              Riksdagen tillkännager för regeringen som sin mening vad i motionen
              anförs om att ge landstingen samordningsansvar för arbetet med
              folkhälsomålen på regional nivå.
            </item>
            <item xml:id="i-4EKh435e9iFHg1gn5EY6oi">
              Riksdagen anvisar med följande ändringar i förhållande till regeringens
              förslag anslagen under utgiftsområde 9 Hälsovård, sjukvård och
              social omsorg enligt uppställningen:
            </item>
          </list>
          <table xml:id="i-3dEhBYNKHLa3XHewf6d6bL">
            <row xml:id="i-5iHSFi7kxQ7sg4nD1i3pey">
              <cell>
                Anslagsförändring
              </cell>
              <cell>
                Avvikelse från regeringens förslag, miljoner kronor
              </cell>
            </row>
            <row xml:id="i-MDohoU3TzJAvd6ojFq61b3">
              <cell>
                Förslag 2007
              </cell>
              <cell>
                Beräknat 2008
              </cell>
              <cell>
                Beräknat 2009
              </cell>
            </row>
            <row xml:id="i-4RxZa9vcENPYHiEnKnYmJS">
              <cell>
                Anslag
              </cell>
            </row>
            <row xml:id="i-DCv5KMZDBqe4DunKSJ6Gf7">
              <cell>
                13:1 Tandvård
              </cell>
              <cell>
                145
              </cell>
              <cell>
                85
              </cell>
              <cell>
                85
              </cell>
            </row>
            <row xml:id="i-UyYVaRWqt8wJNTNENUFJyX">
              <cell>
                13:3 Bidrag till hälso- och sjukvård (besparingar)
              </cell>
              <cell>
                70
              </cell>
              <cell>
                70
              </cell>
              <cell>
                70
              </cell>
            </row>
            <row xml:id="i-BFPX225nXm5pDzWgQgJtyt">
              <cell>
                13:3 Bidrag till hälso- och sjukvård (satsningar)
              </cell>
              <cell>
                12
              </cell>
              <cell>
                14
              </cell>
              <cell>
                14
              </cell>
            </row>
            <row xml:id="i-8KwSxBiKn9x3fv74G24E9E">
              <cell>
                14:7 Folkhälsopolitiska åtgärder
              </cell>
              <cell>
                175
              </cell>
              <cell>
                175
              </cell>
              <cell>
                175
              </cell>
            </row>
            <row xml:id="i-4goJYdrwFDjH1RGVUKSb1n">
              <cell>
                16:10 Handikappombudsmannen
              </cell>
              <cell>
                3
              </cell>
              <cell>
                3
              </cell>
              <cell>
                3
              </cell>
            </row>
            <row xml:id="i-2XrjqTWAVCketQ7hgrUXoC">
              <cell>
                18:1 Bidrag till utveckling av socialt arbete m.m.
              </cell>
              <cell>
                27
              </cell>
              <cell>
                27
              </cell>
              <cell>
                27
              </cell>
            </row>
            <row xml:id="i-Um4gm7dybAJqk38GNTRNYc">
              <cell>
                18:3 Utvecklingsmedel till åtgärder för hemlösa
              </cell>
              <cell>
                33
              </cell>
            </row>
            <row xml:id="i-RWdWQ5Mcp2kSR79hCw71gw">
              <cell>
                Totalt utgiftsområdet
              </cell>
              <cell>
                147
              </cell>
              <cell>
                149
              </cell>
              <cell>
                182
              </cell>
            </row>
          </table>
        </div>
        <div xml:id="i-RAW9HKx7GWX92ke2mh55iQ" type="motContent">
          <head xml:id="i-7vm4fUpUaLZ4Qu6TExUPRE" type="h1">
            Utgiftsområde 9 Hälsovård, sjukvård och social omsorg
          </head>
          <head xml:id="i-RrBLxDKdrtj7CV2XtiwCn9" type="h1">
            Utgiftsområde 9 Hälsovård, sjukvård och social omsorg
          </head>
          <head xml:id="i-xjyuRc9vukDGcA3EdHVgm" type="h2">
            Stöd till hälsofrämjande sjukhus
          </head>
          <p xml:id="i-CTVToqYjjZzVt1RkvLpA2z">
            Hälsofrämjande sjukhus är ett nätverk som finns både i Sverige
            och internationellt (Health Promoting Hospitals). I Sverige har
            nätverket Hälsofrämjande sjukhus i dag 28 sjukhus, varav 4 universitetssjukhus,
            som medlemmar. Idén bakom är att kunna använda hela sjukvårdens
            kompetens, inte minst sjukhusens, för att stärka folkhälso­insatserna
            och för att använda hälsoorientering som en strategi för att utveckla
            en mer effektiv hälso- och sjukvård. Krav för medlemskap i nätverket
            är en vilja att utveckla verksamheten mot en hälsoorientering
            och att bidra med tre utvecklingsprojekt.
          </p>
          <p xml:id="i-Pk9gf4cigxnYGSsonjaoZS">
            Utvecklingsprojekten ska bidra till hälsovinst för patienten,
            för de egna med­arbetarna samt för befolkningen i upptagningsområdet.
          </p>
          <p xml:id="i-33mxj43Eo9jLnVEc8re2tp">
            Ett av de elva målområdena inom de nationella målen för folkhälsan
            är En mer hälsofrämjande hälso- och sjukvård, mål 6. Nätverkets
            verksamhet bidrar på ett avgörande sätt till att detta mål uppnås.
          </p>
          <p xml:id="i-L58SkUDkeAFfNmkSxYYVpL">
            Nätverket vill nu vidareutveckla sitt arbete, men har begränsade
            resurser, vilket sätter upp hinder för det arbete man vill göra.
            Vi föreslår därför ett särskilt ekonomiskt bidrag med 3 miljoner
            kronor per år under tre år. Det är i linje med vad man i Danmark
            gjort, där danska regeringen under några år gav särskilt stöd
            till det danska nätverket. Det har betytt stabilitet, möjlighet
            till långsiktiga åtaganden och tydlig legitimitet i vården. Den
            utvecklingen vill vi se även i Sverige. Önskemålet är att all
            sjukvård och utbildning på vårdområdet ska bli hälsofrämjande
            och tydligt och konkret utgå från mål 6.
          </p>
          <head xml:id="i-G5vkykTFyVK7qKFzEhS4LR" type="h2">
            Tandvård
          </head>
          <p xml:id="i-QpG36GFrckq4gDK4tS71im">
            Det är lovvärt med de satsningar som föreslås på tandvårdens
            område i budgetpropositionen. Vi anser att tandvård på sikt måste
            ingå som en del i hälso- och sjukvården och inbegripas i ett gemensamt
            högkostnadsskydd. På väg dit ser vi det som angeläget att ha ett
            så förebyggande perspektiv som möjligt. Därför vill höja åldersgränsen
            för fri tandvård till 25 år. Kostnaden för detta förslag beräknar
            vi till 360 miljoner kronor per år, för åren 2008 och 2009. Åldersgruppen
            2025 år tillhör de grupper som de senaste åren minskat sina tandläkarbesök
            mest. Denna grupp avstår från att söka tandvård främst av ekonomiska
            skäl. Detta leder på sikt till sämre tandhälsa och högre kostnader,
            såväl för individ som samhälle.
          </p>
          <p xml:id="i-4zipfcKD5aYJM392JS4kQX">
            Miljöpartiet vill som ett nästa steg mot en heltäckande tandvårdsreform
            se ett nationellt abonnemangssystem för tandvården. Systemet ska
            innehålla det nödvändiga grundskyddet och subventionera vården
            för dem med höga tandvårdskostnader, samtidigt som det ger tydliga
            incitament till eget ansvar och förebyggande insatser, både för
            patienterna och tandläkarna. Vi förutsätter att utredningen om
            ett nytt tandvårdsstöd för vuxna återkommer i sitt slutbetänkande
            med förslag till hur ett nationellt abonnemangssystem skulle kunna
            utformas och kostnader och konsekvenser av detta. Vi reserverar
            därför medel för detta ändamål i vårt budgetförslag med 2,94 miljarder
            kronor för åren 2008 och 2009.
          </p>
          <head xml:id="i-E7vxuPpxgUQSAM9aJ9Hmog" type="h2">
            Tobaksprevention
          </head>
          <p xml:id="i-LzKBs4DbjAQpsMsvGZuysH">
            Insatser för minskad tobaksanvändning är påfallande viktigt ur
            ett folkhälsoperspektiv. Inom anslagen 14:4 och 14:7 går det inte
            att tydligt utläsa hur satsningarna inom tobaksprevention ser
            ut. Vi förutsätter att stöden inom detta område ligger kvar på
            tidigare nivåer, såväl till den nationella samordningen i enlighet
            med WHO:s ram­konvention som i dag ligger hos Folkhälsoinstitutet,
            Sluta-röka-linjen, samt till de frivilligorganisationer som arbetar
            med tobaksprevention m.m.
          </p>
          <head xml:id="i-5VA4rxeGZrZwb4G2FF5QQ7" type="h2">
            Kilen
          </head>
          <p xml:id="i-8YU42cDAyosxUsnyGyQnMT">
            Kilen är en konsumentorganisation för läkemedelskonsumenter.
            Organisationen arbetar med råd, stöd och kunskapsspridning rörande
            läkemedel, biverkningar och beroende. Den fyller en viktig funktion
            och har under åren utvecklat en unik kompetens som behöver tas
            tillvara. De driver också flera utvecklingsprojekt. I budgeten
            sägs att Kilens verksamhet ska fasas ut. Vi anser att den tvärtom
            behöver permanentas och vill avsatta 9 miljoner kronor per år
            under de tre kommande åren. Vi ser det också som naturligt att
            organisationen kommer att höra till Konsumentverket eller Folkhälsoinstitutet.
          </p>
          <head xml:id="i-RwaWguA2DQZCNk5LEV7mRk" type="h2">
            Insatser för män som slår
          </head>
          <p xml:id="i-6o5GotkLgNcQiBn9rr1F64">
            Det är av stor vikt att män som utövar våld mot kvinnor och barn
            frivilligt kan söka hjälp för sitt aggressiva beteende utanför
            kriminalvården. Det är lovvärt att regeringen tillsätter 3 miljoner
            kronor per år 2007 och 2008 för insatser för de män som slår men
            detta räcker inte. Miljöpartiet menar att det behövs stora resurstillskott
            för att med krafttag försöka lösa dessa problem.
          </p>
          <p xml:id="i-EEoaD6FwRpK5g7YXBXfAMd">
            Det finns organisationer av olika slag som jobbar med detta.
            En av de större och mer seriösa är Riksorganisationen Sveriges
            Professionella Kriscentra för Män som bildades 1997. Den samlar
            kriscentra som har professionella behandlare/rådgivare anställda.
            Dessa kriscentra kan ha olika huvudmän. De har till sin huvudsakliga
            uppgift att arbeta med män i olika krissituationer samt med mäns
            problem kring aggressivitet och våld. Från och med 2006 finns
            två nationella samordnare anställda i Sverige av riksorganisationen,
            en i Malmö och en i Stenungsund.
          </p>
          <p xml:id="i-TXiQkMwzixDQLqwEEzGMbJ">
            Vi anser att bidrag ska avsättas till Riksorganisationen Sveriges
            Professionella Kriscentra för Män med 2 miljoner kronor per år.
            Dessa medel är tänkta för att fortsätta utveckla riks­organisationen
            och behålla de nationella samordnarna.
          </p>
          <p xml:id="i-LxqAVK68afS5CwjWPex6CX">
            Vi anser också att utvecklingspengar med 20 miljoner kronor per
            år bör tillföras för fler kriscentra över landet. Det gäller både
            att starta nya eller vidarutveckla existerande centrum. Medlen
            bör placeras hos Socialstyrelsen varifrån de kan ansökas. Ett
            krav bör dock vara en samfinansiering med de aktuella kommunerna.
          </p>
          <p xml:id="i-CksM3GrSyM73AAbwCnTKEA">
            Vi anser också att ytterligare ett steg i utvecklingen av Rikskvinnocentrum
            bör tas. Verksamheten bör omfatta även barn som lever i familjer
            där det förekommer våld samt de män som utövar våld mot kvinnor
            och barn. Centrumet bör kunna fokusera på hela området med mäns
            våld mot kvinnor såväl ur kvinno-, mans- som barnperspektiv. För
            detta ändamål avsätts 5 miljoner kronor per år.
          </p>
          <p xml:id="i-RVK6i8uGtjbvyqerHJyhMj">
            Miljöpartiet föreslår för övrigt att alla män som dömts för våld
            mot kvinnor ska få behandling. Förslaget beskrivs närmre i partimotion
            Våld mot kvinnor.
          </p>
          <p xml:id="i-DzKsfPeZVsyiSWAXdoAieU">
            Vi föreslår också ett utökat stöd till länsstyrelserna för en
            samordnad roll vad gäller kartläggningar och ökad tillsyn på området
            mäns våld mot kvinnor, samt att arbeta med bl.a. fortbildningar
            och kunskapsutveckling inom socialtjänsten angående våldsutsatta
            kvinnor gentemot kommunerna. Se vidare motion utgiftsområde 1.
          </p>
          <head xml:id="i-Qj93dMf1XPGLA69JP1SogQ" type="h2">
            Regionala och lokala barnombudsmän
          </head>
          <p xml:id="i-XCzFCZv2ZJP55PPqzbdDHN">
            Miljöpartiet vill skapa ett barnombud som står helt på barnens
            sida! Vi vill tillsätta regionala barnombudsmän, kopplade till
            Barnombudsmannen, som förslagsvis skulle kunna finnas på länsstyrelserna.
          </p>
          <p xml:id="i-7x649faxcLjBEBbVrMw7zp">
            De skall kunna arbeta med strukturfrågor som rör barn i den regionala
            verksamheten men framför allt kunna arbeta med enskilda barn.
            Kontakten med enskilda barn ska vara prioriterad.
          </p>
          <p xml:id="i-UDsjreZD8W2GAwaLT7BvGU">
            De ska kunna vara på barnens sida vid svåra vårdnadstvister,
            omhändertaganden, (även om det alltid ska finnas ett ombud för
            barnen i rätten vid LVU, så finns skeenden när dessa inte är inkopplade),
            jobbiga hemförhållanden etc. Och de ska även kunna företräda barnen.
          </p>
          <p xml:id="i-4ed43XueaaVreDgTjnREF9">
            En särskilt viktig funktion är att barn som är placerade och
            inte har det bra ska kunna höra av sig själva till denna helt
            oberoende funktion med barnperspektiv. Även om socialtjänsten
            alltid ska ha barnperspektivet för ögonen finns en risk att de
            tar ett vuxenperspektiv, lierar sig med familjehemmet, psykologiskt
            har svårt att se att den placering man medverkat till inte är
            bra för barnet osv. Det finns många skäl till varför barnen inte
            vågar lita på att de kan se situationen ur deras perspektiv.
          </p>
          <p xml:id="i-5PSczzaWKmX5Dz8qPvAtwy">
            De regionala barnombudsmännen ska naturligtvis omfattas av sekretesslagstiftningen.
            Men det viktigaste är att de är till för barnen, och de ska inte
            agera utan att barnet gett sin tillåtelse.
          </p>
          <p xml:id="i-6tAotGh998YQnpMxFQyFXa">
            Miljöpartiet menar att en utredning bör se över och komma med
            förslag på hur detta ska kunna ordnas.
          </p>
          <head xml:id="i-34qf7z5p9Syi9KLLGc21cC" type="h2">
            Hemlösa
          </head>
          <p xml:id="i-TBcNQaKhky1Mtgx6cgDnM8">
            Vi ser med tillfredsställelse att regeringen fortsätter med den
            utökade satsning på hemlösa som Miljöpartiet fick igenom vid senaste
            vårbudgetförhandlingen. Däremot är de satsningar som anslaget
            rymmer inte specificerade. Anslaget löper enbart två år framåt.
            Vi anser därför att denna satsning behöver göras även för 2009,
            varför vi avsätter 33 miljoner kronor för detta år 2009 i vårt
            budgetförslag.
          </p>
          <head xml:id="i-T9g8GNN3D7rxjjRwCmDhdq" type="h2">
            Alternativ- och komplementärmedicinskt register
          </head>
          <p xml:id="i-RLDyGnZNbwSX7SgjtUwAb7">
            AKM-registerutredningen har utrett hur ett register för utövare
            av alternativ- och komplementärmedicin kan utformas. Innan ett
            sådant kan inrättas behöver en kompletterande utredning se över
            LYHS, lagen om yrkesverksamma i hälso- och sjukvården, och på
            vilket sätt yrkesverksamma inom hälso- och sjukvården även ska
            kunna ingå i ett sådant register.
          </p>
          <p xml:id="i-GYuEUaDAhtDC1T6k2i1nqT">
            Vi räknar med att frågan kan utredas klart under 2007 och registret
            därefter inrättas 2008. I budgeten föreslås att anslag 13:9 minskas
            med 2 miljoner kronor. Vi anser att anslagna 2 miljoner kronor
            ska finnas kvar för ändamålet under 2008 respektive 2009.
          </p>
          <head xml:id="i-EKY6mckCMYhR34FE62vgBT" type="h2">
            Utökat stöd till Handikappombudsmannen
          </head>
          <p xml:id="i-A8GuYmhzoi7f53vgDg1zvn">
            Förra året fick Handikappombudsmannen, HO, ett utökat anslag
            med 3 miljoner kronor. Handikappombudsmannen måste ha rimliga
            resurser för att kunna verka mot diskriminering av funktionshindrade.
            Den tilltänkta nya lagstiftningen och samman­slagningen av de
            olika ombudsmannafunktionerna kommer också att kräva resurstillskott.
            Området är eftersatt, men i budgetpropositionen finns ingen förstärkning
            av HO:s resurser. Vi anser att det är helt oundgängligt att Handikappombudsmannens
            anslag förstärks med 3 miljoner kronor per år under de tre kommande
            åren.
          </p>
          <head xml:id="i-TuVnaje1E3W5iK9KhKWR8z" type="h2">
            Nya typer av handikapporganisationer
          </head>
          <p xml:id="i-MnxKJPfUZjVghwLSubAvqb">
            I takt med att tiderna förändras finns det handikapporganisationer
            som organiserar sig på ett nytt sätt. Genom tillgång till nätet
            finns det inte samma behov som tidigare av att en organisation
            rent geografiskt finns spridd i hela landet för att fungera väl.
            Kraven för hur bidragen fördelas behöver ses över för att även
            passa nyare typer av nätverk etc. Vi vill att en utredning ser
            över detta, d.v.s. klargör vilken typ av organisationer som i
            dag inte kan ta del av handikapporganisationernas bidrag och huruvida
            det är rimligt att utöka anslagen ytterligare för detta ändamål.
            Vi vill dock betona att det inte betyder att hela regelverket
            för bidragsfördelning till handikapporganisationerna ska behöva
            ses över.
          </p>
          <head xml:id="i-MvkJMEW6PTShAQwYYE8dMj" type="h2">
            Hälsoekonomiskt incitament
          </head>
          <p xml:id="i-KPw4scpL7n43ENz8oTRTGW">
            Vi anser att aktivitet på det folkhälsopolitiska området behöver
            främjas. Statens folkhälsoinstitut har i dag ansvar för uppföljningen
            av de elva folkhälsopolitiska målen på nationell nivå. För att
            nå folkhälsomålen krävs ett aktivt och medvetet arbete med särskilda
            satsningar. För att de verkligen ska få genomslag anser vi att
            det behöver finnas ett samordningsansvar på regional nivå. Aktivt
            och praktiskt arbete behöver ske närmare de konkreta verksamheterna.
            Ett exempel på ett väl utvecklat folkhälsoarbete är det som sker
            i Västra Götaland, där en särskild folkhälsoenhet finns i regionens
            regi men som fungerar som motor för både kommunerna och regionen
            som helhet.
          </p>
          <p xml:id="i-42j5cs1GhV1BdgTa5nf2eG">
            Vi anser att landstingen/regionerna bör ges ett samordningsansvar
            för arbetet med de elva folkhälsopolitiska målen på regional nivå.
            Detta ansvar bör på sikt lagstadgas. Vi vill tillsätta 15 miljoner
            kronor för att förstärka detta arbete, fördelat utifrån länens
            storlek.
          </p>
          <p xml:id="i-EkwfqdeyGmQWKCNkp7NnCX">
            Därtill vill vi avsätta anslag till konkreta projekt kopplade
            till ett eller flera av de folkhälsopolitiska målen. Ansökningar
            sker av kommuner och landsting/regioner gemensamt, men kan givetvis
            även gälla frivilligorganisationers eller på annat sätt sammansatta
            projekt. Kommunen och landstinget/regionen ska dock vara eniga
            om projektbeskrivningen och dess koppling till ett eller flera
            av de folkhälsopolitiska målen. För detta ändamål avsätts 160
            miljon kronor per år under tre år. Medlen söks hos Statens folkhälsoinstitut.
            Det läggs till anslag 14:7.
          </p>
          <head xml:id="i-VmxfYW9zFwP1gNYA5nS5fW" type="h2">
            Otydligheter i budgetpropositionen
          </head>
          <p xml:id="i-K4yAHbBgi55UFT9aMUqxD6">
            På flera ställen innehåller budgetpropositionen otydligheter
            och brist på underlag. Det gäller t.ex. förslag om förstärkt vårdgaranti
            samtidigt och fritt vårdval.
          </p>
          <p xml:id="i-LawP5mkKYu7pRdMK5yfH3H">
            När det gäller införandet av en oberoende granskningsfunktion
            vad avser öppna jämförelser och prestations- och kvalitetsmätning
            saknas kostnadsförslag. Med anledning av dessa otydligheter, avsaknad
            av kostnader och bristande underlag, avser vi att inte ställa
            oss bakom dessa förslag.
          </p>
          <p xml:id="i-Y7JFERAAwhGosFFhGqHEKF">
            Förslaget att utveckla hälso- och sjukvårdens ersättningssystem,
            i syfte att skapa administrativa förutsättningar för patientbaserade
            ersättningssystem, har ett anslag på 30 miljoner kronor i budgetpropositionen,
            under 13:3. Miljöpartiet avser att inte ställa sig bakom denna
            satsning med hänvisning till osäkerhet och oklarheter kring vad
            förslaget innebär och syftar till.
          </p>
          <p xml:id="i-3MVwk6AHYf3p3ZK5RzhvKg">
            Samma resonemang gäller förslaget till avknoppningsstödet på
            40 miljoner kronor varför vi inte heller stöder detta anslag,
            under 13:3.
          </p>
          <head xml:id="i-BRaCEJRW7hSixYgbZiNDFr" type="h2">
            Ändrad folkhälsoinriktning
          </head>
          <p xml:id="i-CFFuBPRjj5XvHAT5y9KstU">
            Den nya regeringen tycks markant ha ändrat inriktning för folkhälsopolitiken
            jämfört med förra årets budget och jämfört med riksdagens beslut
            i Mål för folkhälsan (prop. 2002/03:35). Det gäller både när politikområdet
            Folkhälsa beskrivs, och 4.7 Politikens inriktning. En klar glidning
            har skett från den av riksdagen beslutade folkhälso­politiken
            och dess elva uppsatta målområden. Två tredjedelar av textavsnittet
            under 4.7 handlar om sambanden mellan hälsa och sysselsättning,
            men det är bara en del som kan kopplas till de två första målområdena
            delaktighet och inflytande i samhället och ekonomisk och social
            trygghet.
          </p>
          <p xml:id="i-LgZiSMSgyCWZqmfJjRscqj">
            Här saknas helt texter om den rådande ojämlika fördelningen av
            hälsa mellan olika grupper i samhället och den tydliga kopplingen
            som finns mellan en god folkhälsa och en hållbar utveckling både
            ekologiskt, socialt och ekonomiskt.
          </p>
          <p xml:id="i-WwvcFd2AWbU62hmstEaLuS">
            Individens ansvar för sin hälsa poängteras. Vi menar på intet
            sätt att individen inte har ett sådant, men samtidigt befinner
            han/hon sig i strukturer som mer eller mindre främjar hälsa. Detta
            poängteras i modern folkhälsoforskning. Regeringen presenterar
            ett föråldrat synsätt på folkhälsopolitik.
          </p>
        </div>
        <div xml:id="i-LZQZEGuVZSjhyKkBjXgxhM" type="motSignatures">
          <list xml:id="i-5AXfxF43cwVTUqxMEPocUL">
            <item xml:id="i-AWPwYWTMLcFGqy5xX7UAjd" who="i-9hz9iPqymCdhBS9gVoZrbj">
              Thomas Nihlén (mp)
            </item>
            <item xml:id="i-BWaXbWQxw4eVzqEgK2ctv7" who="i-7YbH6oTUwG4Qn94QEVE6as">
              Gunvor G Ericson (mp)
            </item>
            <item xml:id="i-TUh5vbV44Da3KCUeZnno9E" who="i-VRHymVx7EsX48sg7b5qmpS">
              Jan Lindholm (mp)
            </item>
          </list>
        </div>
      </div>
    </body>
  </text>
</TEI>
