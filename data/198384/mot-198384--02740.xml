<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-198384--02740">
  <teiHeader>
    <fileDesc>
      <titleStmt>
        <title>Gymnasieskola i utveckling (prop. 1983/84:116)</title>
        <author>Jörgen Ullenhag m. fl.</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Gymnasieskola i utveckling (prop. 1983/84:116)</title>
          <idno type="rdwebb">G7022740</idno>
          <rs type="number">2740</rs>
          <ref type="dokument_url_text">http://data.riksdagen.se/dokument/G7022740/text</ref>
          <ref type="dokument_url_html">http://data.riksdagen.se/dokument/G7022740</ref>
          <ref type="dokumentstatus_url_xml">http://data.riksdagen.se/dokumentstatus/G7022740</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-NWjcGTLPrVzhsv5pBHnJbA</idno>
            <name>JÖRGEN ULLENHAG</name>
            <state type="partyAffiliation" ref="Q110857">
              <desc>fp</desc>
            </state>
          </person>
          <person gender="woman">
            <idno>i-T2HHh5Dnznvs9cz9kr2oG4</idno>
            <name>LINNEA HÖRLÉN</name>
            <state type="partyAffiliation" ref="Q110857">
              <desc>fp</desc>
            </state>
          </person>
          <person gender="man">
            <idno>i-CP1NFcCA4knd73wq3oaYZW</idno>
            <name>BÖRJE STENSSON</name>
            <state type="partyAffiliation" ref="Q110857">
              <desc>fp</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-6aoNHhv3AgP4PyKhHbYTpL" type="signed"/>
        <correspContext corresp="i-6aoNHhv3AgP4PyKhHbYTpL">
          <note type="signatory" corresp="i-NWjcGTLPrVzhsv5pBHnJbA"/>
          <note type="signatory" corresp="i-T2HHh5Dnznvs9cz9kr2oG4"/>
          <note type="signatory" corresp="i-CP1NFcCA4knd73wq3oaYZW"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/198384/mot_198384__2740/mot_198384__2740-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Motion 1983/84:2740
          </p>
          <p>
            Jörgen Ullenhag m. fl. Gymnasieskola i utveckling (prop. 1983/84:116)
          </p>
          <p>
            Sammanfattning
          </p>
          <p>
            Folkpartiet — ställer sig bakom en försöksverksamhet endast under
            förutsättning att a) alternativa modeller prövas, vi föreslår
            tre sådana, b) utvärdering sker fristående från SÖ och regeringen,
            c) rapporter om resultat fortlöpande lämnas riksdagen, — säger
            nej till tankarna på gemensam start men ja till praktik under
            förutsättning att denna är av adekvat karaktär, — hälsar med tillfredsställelse
            att partiets krav på specialarbete genom- förs, — betonar vikten
            av att det skall vara inslag av humaniora i alla ämnen på gymnasiet,
            — understryker att skolans uppgift måste vara att ge varje elev,
            praktiskt eller teoretiskt inriktad, möjlighet att utvecklas utifrån
            sina egna för- utsättningar, — vill att SÖ skall få i uppdrag
            att starta försöksverksamhet där special- intresse i teoretiska
            och estetiska ämnen skall kunna kombineras med studier vid hemortens
            gymnasieskola, — vill höja kraven på allmän och särskild behörighet.
            Framtidens gymnasieskola måste präglas av kvalitet och valfrihet.
          </p>
          <p>
            Kvalitet
          </p>
          <p>
            Kvalitet är ett mångtydigt och svårdefinierat begrepp. Ordet
            har olika innebör för skilda bedömare. Det är t. ex. inte möjligt
            att göra entydiga bedömningar av utbildningskvaliteten genom att
            jämföra elevernas kun- skapsnivå i dagens gymnasium med de kunskaper
            som gymnasieeleverna hade för 10 eller 20 år sedan. Utbildningen
            anpassas ständigt efter samhäl- lets utveckling. Kunskaper vilka
            var totalt okända för 20 år sedan kan vara förhållandevis elementära
            för dagens elever, och förhållandet kan inom andra områden vara
            det omvända. I syfte att bedöma kvaliteten kan jämförelser också
            göras med omvärl- den. Sverige är en nation som är starkt beroende
            av andra länder. För att kunna mäta oss med dessa är det av vitalt
            intresse att vi kan upprätthålla
          </p>
          <p>
            I++ Riksdagen 1983/84. 3 saml. Nr 2738—2741
          </p>
          <pb facs="riksdagen-motions-pdf/data/198384/mot_198384__2740/mot_198384__2740-002.pdf"/>
          <p>
            Mot. 1983/84:2740 12
          </p>
          <p>
            en hög kunskapsnivå. Skulle det därför visa sig att våra gymnasister
            har mindre kunskaper än motsvarande ungdomar i andra länder är
            detta tecken på att kvaliteten är otillräcklig. Att det skulle
            förhålla sig på detta sätt finns det emellertid inget som tyder
            på. Kvalitetsbestämningen måste därför bl. a. göras utifrån de
            krav som avnämarna, högskolan och arbetslivet, ställer på de ungdomar
            vilka läm- nar gymnasiet. Detta ställer krav på skolan att ständigt
            anpassa sig i en tid med mycket snabb teknikutveckling. Gymnasieskolan
            måste ge eleverna tillräckliga kunskaper för att de skall kunna
            fylla en plats i arbetslivet resp. ha en god kunskapsbakgrund
            för teoretiska studier.
          </p>
          <p>
            Valfrihet
          </p>
          <p>
            Gymnasieskolan skall erbjuda eleverna valfrihet. Skilda intressen
            och förutsättningar skall ges lika chans att utvecklas inom skolans
            ram. Valfri- het innebär inte bara möjlighet att fritt välja utbildning
            eller linje. Det måste också innebära att det skall vara möjligt
            att helt avstå från gymna- sieutbildning. Gymnasiet får inte utvecklas
            till en förvaringsplats för ung- domar i avvaktan på att de får
            arbete eller annan meningsfull sysselsätt- ning. De pojkar och
            flickor som efter grundskolan är så skoltrötta att de inte önskar
            läsa vidare skall erbjudas alternativ sysselsättning i stället
            för gymnasiestudier. Valfriheten måste, för att vara reell, innebära
            att gymnasieskolan söker tillfredsställa alla elevers behov. Inför
            valet till gymnasieskolan måste eleverna känna att oavsett vilken
            linje de väljer kommer de att få nödvän- dig hjälp och stimulans.
          </p>
          <p>
            Kopplingen mellan grundskola och gymnasium
          </p>
          <p>
            Som föredraganden utförligt uppehåller sig vid har gymnasieskolan
            under de senaste årtiondena kommit att genomgå stora förändringar.
            Från att ha varit en skola med enbart teoretisk inriktning som
            förberedde eleverna för högre studier eller gav dem utbildning
            som var relativt attrak- tiv på ”mellannivå” på arbetsmarknaden
            skall gymnasiet i dag ta emot alla elever som lämnar grundskolan.
            Därigenom har gymnasiet också kommit att få en social uppgift
            i det att det är ett instrument i strävandena att ge varje ung
            människa ett arbete och en framtid som upplevs som menings- full.
            Den ambition som statsmakterna har att hålla samman all utbildning
            efter grundskolan i en enda skolform får inte innebära att man
            också strävar efter att likrikta allt som ryms inom gymnasieskolan.
            Det finns då en uppenbar risk för att gymnasiet bara blir en förlängning
            av grundskolan
          </p>
          <pb facs="riksdagen-motions-pdf/data/198384/mot_198384__2740/mot_198384__2740-003.pdf"/>
          <p>
            Mot. 1983/84:2740 13
          </p>
          <p>
            och att det inte i tillräcklig grad kan ge eleverna den specialisering
            som de behöver för att på bästa sätt förbereda sig för högskolestudier
            eller arbete. Det framskymtar i propositionen att det inom socialdemokratin
            fortfa- rande finns en uppfattning att man kan hjälpa svaga och
            studieomotive- rade elever genom att låta dessa undervisas tillsammans
            med kamrater som är mer målinriktade och framgångsrika i sina
            studier. Vi är för vår del övertygade om att en av det största
            otjänster skolan kan göra de elever som inte är studiemotiverade
            är att låta dem ständigt jämföra sig med kamrater som lyckas bättre
            än de själva. Ur en sådan jämförelse uppstår skoltrötthet och
            dåligt självförtroende. Det som var avsett som en åtgärd för att
            öka jämlikheten får de facto motsatt konsekvens. Det är därför
            fel att vid undervisningens planering utgå ifrån att elever med
            olika intressen och förutsättningar skall ha all undervisning
            tillsammans. Ambitionen måste i stället vara att ge varje elev
            möjlighet och resurser att utvecklas utifrån sina förutsättningar.
          </p>
          <p>
            Försöksverksamhet som metod
          </p>
          <p>
            Föredraganden aviserar i propositionen ett ”nytt” sätt att genomföra
            skolreformer. I stället för att riksdagen efter sedvanlig utredning
            fattar beslut om inriktning och genomförande skall gymnasieskolan
            reformeras genom successiva beslut vilka har föregåtts av omfattande
            försöksverk- samhet. Metoden att fatta beslut på basis av erfarenheter
            från försöksverksamhet är på många sätt klok och förnuftig. Genom
            försöksverksamheten kan förhoppningsvis riksdagen presenteras
            ett bättre beslutsunderlag än om detta endast vore baserat på
            ett utredningsarbete. Försöksverksamheten är dock inte invändningsfri.
            Exemplet med beslu- tet att låta höstterminsbetyget ligga till
            grund för gymnasieintagningen visar att vad som upplevs som positivt
            som försöksverksamhet kan bli föremål för kraftig negativ opinion
            efter fullt genomförande. För att folkpartiet skall kunna ställa
            sig bakom att försöksverksamhet av det slag som föredraganden
            föreslår över huvud taget skall genomföras vill vi att bestämda
            ramar för verksamheten sätts upp. För att en utvärdering av försöksverksamheten
            skall bli meningsfull och kunna utgöra beslutsun- derlag måste
            flera alternativa lösningar prövas inom verksamhetens ram. Bl.
            a. bör man ta till vara de erfarenheter som finns ifrån de fristående
            skolorna. Syftar försöksverksamheten endast till att pröva ett
            förslag kan utvärderingsresultatet bara jämföras med existerande
            ordning. Genom att föredraganden har valt att för varje ”reformområde”
            endast föreslå en modell för försöksverksamhet blir därför redan
            de av regeringen och SÖ utfärdade direktiven till sådan försöksverksamhet
            mycket styrande för den slutliga behandlingen. Denna styrning
            medför också risk för en centrali- sering i stället för den decentralisering
            som allmänt eftersträvas.
          </p>
          <pb facs="riksdagen-motions-pdf/data/198384/mot_198384__2740/mot_198384__2740-004.pdf"/>
          <p>
            Mot. 1983/84:2740 14
          </p>
          <p>
            Alternativa modeller
          </p>
          <p>
            Under försöksperioden bör skolorna få en betydande frihet att
            pröva olika metoder och modeller för att göra gymnasieutbildningen
            mer flexibel och mer individuellt anpassad också till sådana modeller
            som inte behand- lats av gymnasieutredningen. Det vore intressant
            att även i vårt land pröva t. ex. det tillvals- och modulsystem
            som är allmänt i amerikanska skolor. Det innebär i korthet att
            eleverna ganska fritt efter intresse och yrkes- och studieinriktning
            får välja ämnen och delämnen — moduler — utöver en fast kärna
            av några för alla obligatoriska ämnen. Systemet medför en betydande
            flexibilitet och valfrihet. Eleverna erbjuds möjlighet att välja
            nya delämnen varje termin eller varje år. Det ger också möjlighet
            till etappavgång och kombinationer av studier och praktik. Det
            förutsätter inte heller någon fast linjeindelning. Det nya norska
            gymnasiesystemets erfarenheter borde också tas till vara i svensk
            försöksverksamhet. Det gäller inte minst den s. k. kombinerade
            grundkursen i vilken hälften av tiden ägnas åt studieförberedande
            ämnen och hälften åt yrkesförberedande ämnen med möjligheter för
            eleverna att under ett tredje år komplettera med antingen ytterligare
            studieförberedan- de eller yrkesförberedande studier. Också det
            nya västtyska gymnasiets modell borde prövas. Det består av ett
            första, orienterande studieår med ett flertal s. k. orienteringsämnen
            och ett andra och tredje år med koncentration till vissa tyngdpunktsämnen
            efter elevernas val till kommande högskolestudier. I det systemet
            finns också en betydande valfrihet för eleverna. De får gå igenom
            gymnasieut- bildningen på två år om de önskar och förmår, men
            de får också ta fyra år på sig. SÖ bör få i uppdrag att informera
            om dessa och andra utländska mo- deller samt stimulera till försöksverksamhet
            med också dem som förebild.
          </p>
          <p>
            Utvärdering
          </p>
          <p>
            För att försöksverksamhet skall tjäna sitt syfte måste den utvärderas
            på ett korrekt och kunnigt sätt. Självfallet måste utvärderingen
            ske fristående från uppdragsgivarna. För de nu aktuella projekten
            tycks det tvärtom vara samma personer på utbildningsdepartementet
            och SÖ som utfärdar före- skrifterna för försöksverksamheten och
            samtidigt ansvarar för utvärde- ringen. Denna sammanblandning
            av arbetsuppgifterna är olämplig. Lämpligt vore enligt vår uppfattning
            att utvärderingen i stället utfördes av någon fristående grupp,
            exempelvis de pedagogiska universitetsinstitutio- nerna och företrädare
            för arbetsmarknaden. Anmärkningsvärt beträffande försöksverksamheten
            är att den redan påbörjats i omfattande skala. Det som föredraganden
            presenterar som verksamhet som skall starta efter ett eventuellt
            riksdagsbeslut är alltså i flera fall redan i full gång. Att på
            detta sätt föregripa riksdagens ställnings-
          </p>
          <pb facs="riksdagen-motions-pdf/data/198384/mot_198384__2740/mot_198384__2740-005.pdf"/>
          <p>
            Mot. 1983/84:2740 IS
          </p>
          <p>
            tagande är anmärkningsvärt. Det är den attityd som föredraganden
            på detta sätt visar riksdagen som grundlägger vår tveksamhet till
            hennes avsikter att verkligen låta försöksverksamheten bli förutsättningslös.
            Vi förutsätter att regeringen regelbundet återkommer till riksdagen
            och rapporterar om försöksverksamhetens resultat.
          </p>
          <p>
            Gemensam start
          </p>
          <p>
            Föredraganden diskuterar möjligheten att påbörja försöksverksamhet
            med gemensam studiestart för alla elever i gymnasiet. Hon ämnar
            föreslå SÖ att ytterligare analysera och belysa möjligheterna
            till detta. Vi är bestämda motståndare till en gemensam start,
            och ett fortsatt arbete på en eventuell sådan reform bör inte
            förekomma. Tankarna kring den gemensamma starten grundar sig på
            uppfattningen att det stora fler- talet som söker sig till gymnasieskolan
            är villrådiga beträffande sina stu- dieplaner och behöver ett
            år för att komma fram till vad de vill och under den tiden ”ha
            alla dörrar” öppna. Vi tror inte att en sådan bild överens- stämmer
            med verkligheten. Flertalet elever har enligt vår uppfattning
            en målinriktning. De ser fram emot att efter grundskolan få börja
            på en bestämd linje, teoretisk eller praktisk, inom gymnasiet.
            Ett gemensamt år där teori och praktik varvas leder lätt till
            att både teoretiskt och praktiskt inriktade elever hinner tröttna
            på gymnasiet. För ingendera av elevkate- gorierna kommer året
            att kännas meningsfullt. Det måste vara ett ansvar för studie-
            och yrkesorienteringen att under grundskolans sista år ge eleverna
            sådan vägledning att de från början kan fatta ett riktigt beslut.
            Självfallet måste det dock vara möjligt att ompröva ett sådant
            beslut under gymnasietiden. Man bör i stället överväga att skapa
            n ”allmän linje” under första året för att de elever som är osäkra
            beträf- fande linjevalet skall ha möjlighet att få en kunskapsbas
            utifrån vilken mer definitivt val kan ske.
          </p>
          <p>
            Specialarbete
          </p>
          <p>
            Det är med stor tillfredsställelse som vi noterar att föredraganden
            före- slår att specialarbetet återinförs. Därmed tillmötesgår
            hon krav som folk- partiet framfört i flera sammanhang; senast
            i vår skolmotion till inneva- rande riksmöte. Specialarbete ger
            träning i självständigt arbete och en möjlighet till fördjupning
            som är väsentlig av både pedagogiska och kva- litativa skäl.
          </p>
          <p>
            Praktik
          </p>
          <p>
            Folkpartiet ställer sig, under vissa bestämda förutsättningar,
            positivt till principen att föra in relevant praktik på gymnasiets
            alla linjer. En förut- sättning för att vi skall ställa oss bakom
            detta är att praktiken blir adekvat
          </p>
          <pb facs="riksdagen-motions-pdf/data/198384/mot_198384__2740/mot_198384__2740-006.pdf"/>
          <p>
            Mot. 1983/84:2740 16
          </p>
          <p>
            yrkeslivspraktik. Exempel på sådan är att elever på naturvetenskaplig
            linje får göra praktik på elektronikföretag eller läkemedelsindustri.
            Den arbetspraktik som är av stor betydelse för den allmänna mognaden
            och för att få insikt om skilda arbetsförhållanden, får eleverna
            genom grundskolans praktik eller genom feriearbete. En ytterligare
            förutsättning för att införa praktik på alla linjer är att detta
            kan ske utan att det totala timantalet för ämnena minskar. Praktik
            får alltså inte införas på bekostnad av timantalet. Vi är medvetna
            om att de förutsättningar under vilka vi är beredda att acceptera
            praktiken är närmast utopiska, framför allt beroende på svårig-
            heten att ordna adekvata platser. För att minska volymen av elever
            vilka kommer i fråga för praktik kan de som ett alternativ till
            denna ges möjlig- heter till fördjupningsstudier utöver det föreslagna
            specialarbetet. Prakti- ken får inte ses som ett självändamål,
            och i den mån elever hellre vill använda motsvarande tid åt teoretisk
            fördjupning skall detta vara möjligt. Den föreslagna försöksverksamheten
            med praktik bör därför innehålla möjlighet att välja fördjupningsstudier
            som alternativ.
          </p>
          <p>
            Särskild stimulans till elever
          </p>
          <p>
            Föredraganden resonerar på flera ställen i propositionen kring
            vikten av att svaga elever ges särskilt stöd. Vi delar självfallet
            denna uppfattning även om vi, som vi inledningsvis utvecklat,
            inte tror att det är till fördel för svaga elever att ”tvingas”
            i in gymnasiet. För folkpartiet är det viktigt att alla elever
            ges en likvärdig utbildning. Elever med olika begåvningsresurser
            måste därför stödjas på skilda sätt. Sverige måste, för att klara
            sin framtid, ta till vara alla typer av begåvning- ar. Ingen elev
            får understimuleras eller ”halka efter” på grund av bristande
            hjälp och stöd. Det finns i dag inom gymnasieskolan möjligheter
            till särskilda insatser för svaga eller omotiverade elever. Dessa
            insatser bör successivt förstärkas. Men även teoretiskt begåvade
            elever eller elever med annan specialtalang har rätt till och
            behöver uppmuntran och stimulans för att kunna utvecklas. För
            elitidrottande ungdomar finns i dag en sådan möjlighet. Det finns
            idrottsgymnasier, där eleven får använda fem veckotimmar för sin
            idrotts- utövning. Nu finns dessutom försöksverksamhet med kombination
            av specialidrott med studier vid hemortens gymnasieskola. Enligt
            folkpartiets mening är det angeläget och rimligt att också andra
            talanger än idrott ges möjlighet att utvecklas i sådan försöksverksamhet.
            Elever som har speciel- la förutsättningar för t. ex. musik, sång,
            matematik, fysik, språk, dans eller teckning bör på motsvarande
            sätt få utveckla dessa. Vi föreslår därför att också ämnen av
            ovan uppräknat slag skall kunna ingå i försöksverksam- hetens
            gymnasieskola. SÖ bör meddela närmare bestämmelser för försöks-
            verksamheten.
          </p>
          <pb facs="riksdagen-motions-pdf/data/198384/mot_198384__2740/mot_198384__2740-007.pdf"/>
          <p>
            Mot. 1983/84:2740
          </p>
          <p>
            Humaniora i skolan
          </p>
          <p>
            Den snabba tekniska utvecklingen och behovet av att stärka Sveriges
            konkurrenskraft mot världen gör det nödvändigt att inom alla utbildnings-
            stadier ge hög prioritet åt de tekniska och naturvetenskapliga
            ämnena både vad gäller yrkeslinjer och teoretiska ämnen. Vi vill
            dock varna för att en okritisk syn på teknik kan få den motsatta
            effekten, att eleverna utvecklar en teknikfientlighet. Skolan
            måste därför se som en annan huvuduppgift att förmedla kun- skap
            om vårt humanistiska kulturarv och ge eleverna möjlighet att förstå
            och tillgodogöra sig olika kulturströmningar. Den humanistiska
            livssynen måste få ett utrymme på alla linjer, också de praktiska.
          </p>
          <p>
            Lärlingsutbildning
          </p>
          <p>
            Gymnasieskolans yrkesinriktade utbildningar måste kompletteras
            av lärlingsutbildningen. Skolöverstyrelsens utvärdering av försöksverksam-
            heten med lärlingsutbildning visar att denna hör till de mer framgångsrika
            metoderna att förmedla yrkesutbildning; mer än 95 24 av eleverna
            har fullföljt sin utbildning, och över 95 246 har fått fast anställning
            efter utbild- ningen. Få om ens någon av gymnasieskolans yrkesinriktade
            linjer kan uppvisa sådana siffror. I stället för att ytterligare
            stimulera denna utbildning presenterade före- draganden i årets
            budgetproposition förslag som i praktiken innebär att lärlingsutbildningen
            drastiskt skärs ned. Folkpartiet kan självfallet inte godta sådana
            förslag som uppenbart är avsedda att indirekt avskaffa lärlingsutbildningen.
            Tvärtom finner vi det angeläget att lärlingsutbild-
          </p>
          <p>
            ningen byggs ut. Vi vill här hänvisa till vår motion 1983/84:1259
            angående skolan.
          </p>
          <p>
            Antagningssystemet
          </p>
          <p>
            Regeringen tillsatte under 1983 en parlamentarisk utredning med
            upp- gift att göra en översyn av tillträdesreglerna och antagningssystemet
            till högskolan, tillträdesutredningen. Det är viktigt att denna
            utredning kom- mer med förslag till ett nytt antagningssystem
            där de många och av oss vid flera tillfällen påtalade orättvisorna
            försvinner. En utgångspunkt i arbetet att förbättra antagningsreglerna
            måste enligt vår uppfattning vara att underlätta för ungdomar
            att få tillträde till högre utbildning. På initiativ av folkpartiet
            har det ursprungliga antagningssyste- met ändrats just i syfte
            att göra det lättare för ungdomar att få en högsko- leplats. Att
            dessa ändringar har gett önskad effekt ger senast tillgängliga
            antagningsstatistik från UHÄ besked om. Av denna framgår bl. a.
            att den yrgsta åldersgruppen, den under 20 år, har ökat sin andel
            av de antagna
          </p>
          <pb facs="riksdagen-motions-pdf/data/198384/mot_198384__2740/mot_198384__2740-008.pdf"/>
          <p>
            Mot. 1983/84:2740 18
          </p>
          <p>
            inom alla sektorer. Denna ökning anser vi dock inte tillräcklig.
            Fortfaran- de är det enligt vår uppfattning alldeles för många
            bland de yngsta sökan- dena som inte kommer in på högskolan. Enligt
            UHÄ-statistiken utgör den nyss nämnda åldersgruppen 42 26 av de
            sökande och 31 24 av de antagna. Åldersgrupperna under 25 år utgör
            80 26 av de sökande och 73 2 av de antagna, medan åldersgrupperna
            över 25 år endast utgör 209246 av de sökande men 27 ?4 av de antagna.
            Statistiken ger vid handen att de ungdomar som lämnar gymnasieskolan
            och som vill fortsätta till högskolan ofta får vänta ett antal
            år innan de får tillträde till högre utbildning. Särskilt mot
            bakgrund av att arbetslösheten bland dessa ålderskategorier f.n.
            är så hög upplevs denna väntan som destruktiv. Den nu pågående
            översynen bör alltså arbeta med målet att ytterligare underlätta
            för de ungdomar, vilka kommer direkt från gymna- siet, att få
            tillträde till högskolan. Direktantagningen måste öka från en
            tredjedel hälften redan fr. o. m. vårterminen 1985. Folkpartiet
            är det enda parti som konsekvent har drivit frågan om s. k. viktade
            betyg. Vi ser det därför som positivt att tillträdesutredningen
            enligt sina direktiv skall studera denna fråga. Inom de högskoleförberedande
            utbildningarna förekommer i dag en situation där den allmänna
            behörig- heten i kombination med den särskilda behörigheten har
            lett till utpräglat taktiska val. Många elever väljer att läsa
            korta och mindre arbetskrävande linjer för att kunna erhålla en
            högre betygspoäng. I stället för att välja linje utifrån vad som
            ger dem bäst förberedelse för högskolestudier väljer de linjer
            där det är lättast att få hög betygspoäng. Vi menar att man måste
            hitta metoder som gör detta taktikläsande onödigt. Tillträdesutredningen
            bör därför lämna förslag till ett system med viktade betyg. Enligt
            vår uppfatt- ning är denna åtgärd brådskande. Frågan om vad som
            skall krävas i allmän behörighet för tillträde till högre utbildning
            har ända sedan högskolereformen varit föremål för dis- kussion.
            Enligt vår uppfattning bör kraven på den allmänna behörigheten
            nu ändras så att det för tillträde till de längre högskoleutbildningarna
            skall krävas treårig gymnasiekompetens. Vidare bör som lägsta
            betyg från gym- nasiet minst krävas betyget 3 i vart och ett av
            de karaktärsämnen som utgör särskilda behörighetskrav för den
            sökta utbildningen. Båda dessa föränd- ringar leder enligt vår
            uppfattning till att den enskilde högskolestuderan- den får större
            förutsättningar att bedriva framgångsrika studier och att studieavbrotten
            blir färre. Vi vill att regeringen skall ge tillträdesutredning-
            en i uppdrag att utarbeta nya tillträdesregler i enlighet med
            vårt förslag.
          </p>
          <p>
            Hemställan
          </p>
          <p>
            Med anledning av vad som i motionen anförts hemställer vi I.
            att riksdagen beslutar att som sin mening ge regeringen till känna
            vad som i motionen har anförts om vikten av alternativ
          </p>
          <pb facs="riksdagen-motions-pdf/data/198384/mot_198384__2740/mot_198384__2740-009.pdf"/>
          <p>
            Mot. 1983/84:2740 19
          </p>
          <p>
            försöksverksamhet, fristående utvärdering samt rapporter till
            riksdagen, . att riksdagen beslutar att som sin mening ge regeringen
            till känna vad som i motionen anförts om alternativ försöksverk-
            samhet enligt de system som provas i USA, Norge och Västtysk-
            land, . att riksdagen beslutar att avvisa regeringens förslag
            till uppdrag att studera förutsättningarna med gemensam start,
            . att riksdagen beslutar att som sin mening ge regeringen till
            känna vad som i motionen anförts om villkoren för att bedriva
            försöksverksamhet med praktik samt att det som alternativ till
            praktik skall arrangeras försöksverksamhet med fördjupnings- studier,
            . att riksdagen beslutar att begära att regeringen uppdrar åt
            skol- överstyrelsen att påbörja försöksverksamhet där specialintresse
            och studier kombineras vid hemortens gymnasieskola enligt motionens
            riktlinjer, . att riksdagen beslutar att som sin mening ge regeringen
            till känna vad som i motionen anförts angående vikten av att varje
            elev ges möjlighet och resurser att utvecklas utifrån sina förut-
            sättningar, . att riksdagen beslutar att som sin mening ge regeringen
            till känna att tillträdesutredningen får tilläggsdirektiv att
            utarbeta nya tillträdes- och antagningsregler till högskolan som
            innebär att det för allmän behörighet till längre högskoleutbildningar
            skall krävas treårig gymnasiekompetens och minst betyget 3 i de
            aktuella karaktärsämnena på högskolan samt att ett system för
            viktning av betyg skall införas, . att riksdagen beslutar att
            som sin mening ge regeringen till känna vad som i motionen anförs
            angående en höjning av di- rektantagningen till 50 24 fr. o. m.
            vårterminen 1985, . att riksdagen beslutar att som sin mening
            ge regeringen till känna vad som i motionen anförts om vikten
            av humaniora i all gymnasieutbildning.
          </p>
          <p>
            Stockholm den 2 april 1984
          </p>
          <p>
            JÖRGEN ULLENHAG (fp) LINNEA HÖRLÉN (fp) BÖRJE STENSSON (fp)
          </p>
        </div>
      </div>
    </body>
  </text>
</TEI>
