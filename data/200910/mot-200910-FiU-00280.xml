<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200910-FiU-00280">
  <teiHeader>
    <fileDesc>
      <titleStmt>
        <title>Sammansättningen av Riksgäldens styrelse</title>
        <author corresp="i-HXbqFEyQ3cDBEvGisHaWzR i-HsmyrkjqQGCAargTNWaeXi">av Birgitta Eriksson och Siw Wittgren-Ahl (s)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Sammansättningen av Riksgäldens styrelse</title>
          <idno type="rdwebb">GX02Fi280</idno>
          <rs type="number">Fi280</rs>
          <orgName type="comitteeAbbreviation">FiU</orgName>
          <ref type="dokument_url_text">http://data.riksdagen.se/dokument/GX02Fi280/text</ref>
          <ref type="dokument_url_html">http://data.riksdagen.se/dokument/GX02Fi280</ref>
          <ref type="dokumentstatus_url_xml">http://data.riksdagen.se/dokumentstatus/GX02Fi280</ref>
          <ref type="doc">http://data.riksdagen.se/fil/09D0D926-2919-479B-AD38-D1EF0F37F2BD</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-HXbqFEyQ3cDBEvGisHaWzR</idno>
            <name>Birgitta Eriksson</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-HsmyrkjqQGCAargTNWaeXi</idno>
            <name>Siw Wittgren-Ahl</name>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-UD1vvewVdDCARztPR17pDD" type="signed"/>
        <correspContext corresp="i-UD1vvewVdDCARztPR17pDD">
          <note type="signatory" corresp="i-HXbqFEyQ3cDBEvGisHaWzR"/>
          <note type="signatory" corresp="i-HsmyrkjqQGCAargTNWaeXi"/>
        </correspContext>
        <correspAction type="numbering" xml:id="i-TTg2YMis6j72qwzGk2QfCD">
          <date when="2009-10-07"/>
        </correspAction>
        <correspAction type="submission" xml:id="i-DZWfMkoRzJaPVExkAagGJ1">
          <date when="2009-10-05"/>
        </correspAction>
        <correspAction type="transfer" xml:id="i-8P2GV2qBoCRHzDASfpSmxQ">
          <date when="2009-10-01"/>
        </correspAction>
        <correspAction type="assigned" xml:id="i-MQ6tRVwr21YN8dSQ2zM5sP"/>
        <correspContext corresp="i-MQ6tRVwr21YN8dSQ2zM5sP">
          <ref type="assignedTo">Finansutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader"/>
      <div type="motBody">
        <div type="motProposal" subtype="förslag">
          <head xml:id="i-S8FzpokHiduogiKEKvNEiW">
            Förslag till riksdagsbeslut
          </head>
          <p xml:id="i-K2Xf7eyLxDfymzTg4pJUw3">
            Riksdagen tillkännager för regeringen som sin mening vad som
            anförs i motionen om att Riksgäldens styrelse kompletteras med
            ledamöter från Sveriges riksdag som representerar både regeringsmajoriteten
            och oppositionen.
          </p>
        </div>
        <div type="motContent">
          <head type="h1" xml:id="i-x2eCVRMXN56LJumvLNoXT">
            Motivering
          </head>
          <p xml:id="i-ECgn8krsp8DbQBK4NsgQfc">
            Kreditgivningen från svenska banker och andra finansinstitut
            har varit frikostig. Det är uppenbart att bankernas expansiva
            utlåningspolitik, framför allt i de baltiska staterna men också
            i t.ex. Ukraina, hotar att resultera i stora kreditförluster.
            Regeringen har överlåtit åt Riksgäldskontoret att hantera problemen
            i den finansiella sektorn. Riksgäldskontoret, som hanterar de
            statliga garantierna, arbetar alltså med skattebetalarnas pengar.
            Den politiska insynen i och det politiska ansvaret för vad som
            sker med skattebetalarnas pengar förefaller något oklart. Statsministern,
            regeringen och ansvarigt statsråd tycks ha abdikerat till förmån
            för Riksgäldens tjänstemän, och verkar följa utvecklingen mest
            som intresserade åskådare. På frågan om han var orolig svarade
            statsministern i en svensk affärstidning: Jag tycker inte att
            jag ska ägna mig åt att fundera över enskilda finansiella institutioner
            på det sättet, därför att vi har en väldigt bra ordning, där Riksbank
            och finansinspektion är de som vakar över solvens och förutsättningar
            för enskilda finansinstitutioner. Sedan får jag, så att säga,
            följa deras rapportering.
          </p>
          <p xml:id="i-L1x6U9TMJ2cYfr5QagUvRK">
            Riksgäldens agerande har också betydelse för våra relationer
            till andra stater. I budgeten för 2010 skriver finansministern:
            Efter långvariga förhandlingar träffades under junijuli 2009 överenskommelser
            med EU och IMF om ett förstärkt åtgärdsprogram. Utöver vad som
            överenskommits tidigare ingick följande åtgärder i det nya programmet:
            ytterligare lönesänkningar i den offentliga sektorn, strukturella
            reformer, främst inom sjukvård och utbildning, ytterligare minskningar
            av offentliga konsumtions- och investeringsutgifter, och sänkt
            grundavdrag för inkomstskatt. (Budgetpropositionen volym 2 ut-giftsområde
            2 s. 97.)
          </p>
          <p xml:id="i-UCCmca4FbwjNxFBdZhpSbz">
            Den lettiska regeringen uppges vidare ha gjort stora framsteg
            när det gäller att skapa en bred politisk uppslutning bakom reformprogrammet.
            Den tilläggsbudget, som ligger till grund för det senaste åtgärdspaketet
            (i Lettland), har förankrats hos samtliga regeringspartier, skriver
            finansministern i budgetpropositionen för 2010. Han skriver vidare:
            Regeringen avser att under hösten 2009 inleda förhandlingar med
            Lettland om de närmare villkoren för krediten. Regeringen tänker
            ge Riksgäldskontoret i uppdrag att sköta förhandlingarna. Regeringen
            avser vidare under våren 2010 återkomma till riksdagen med information
            om villkoren för Sveriges kredit till Lettland. (Budgetpropositionen
            volym 2 utgiftsområde 2 s. 100.)
          </p>
          <p xml:id="i-TX2H8FXbNFookYR9bR6yxL">
            I medierna har förekommit rätt skrämmande reportage om vanliga
            människors situation i Lettland. Sjukvården och sjukhus stängs
            ned. Fattigdomen brer ut sig i arbetslöshetens och skuldsatthetens
            spår. Lettlands välfärds- och trygghetssystem var inte före krisen
            särskilt utbyggda, nu rustas de ned eftersom svenska banker varit
            giriga.
          </p>
          <p xml:id="i-MrqNG1ZdZkm19h3zahR9GA">
            Riksdagen måste få större insyn i vad som pågår i form av bankgarantier
            i Sverige och i Riksgäldskontorets kontakter med andra stater.
            Riksgäldens styrelse måste kompletteras med ledamöter från Sveriges
            riksdag och som representerar både regeringsmajoriteten och oppositionen.
            Vi måste få en möjlighet att stämma av och politiskt bedöma de
            villkor Riksgälden förelägger Lettland och andra stater. Island
            visar vad ett folkligt missnöje kan leda till. Lettland är mer
            politiskt instabilt än Island, och risken för att politisk oro
            kan ta sig mer våldsamma uttryck får också bedömas som större.
            Cirka 20 procent av befolkningen i Lettland är icke-medborgare,
            huvudsakligen rysktalande, som saknar rösträtt. Att bara förankra
            sparpaket hos den lettiska regeringen och inte hos oppositionen
            samtidigt som en femtedel av befolkningen står helt utanför, förefaller
            en smula riskabelt. Riksdagen måste få betydande information om
            hur Riksgäldskontorets förhandlingar med Lettland utvecklas.
          </p>
        </div>
        <div type="motSignatures">
          <list>
            <item xml:id="i-LXTKGraPB3Zexakd5jkG5X">
              Birgitta Eriksson (s)
            </item>
            <item xml:id="i-HuTFnd43144B6JvaPbdW3s">
              Siw Wittgren-Ahl (s)
            </item>
          </list>
        </div>
      </div>
    </body>
  </text>
</TEI>
