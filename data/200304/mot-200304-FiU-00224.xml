<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200304-FiU-00224">
  <teiHeader>
    <fileDesc>
      <titleStmt>
        <title>Ändamålsfastigheter</title>
        <author corresp="i-TECanR77Prb79DHwPvLitN">av Annelie Enochson (kd)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Ändamålsfastigheter</title>
          <idno type="rdwebb">GR02Fi224</idno>
          <rs type="number">Fi224</rs>
          <orgName type="comitteeAbbreviation">FiU</orgName>
          <ref type="dokument_url_text">http://data.riksdagen.se/dokument/GR02Fi224/text</ref>
          <ref type="dokument_url_html">http://data.riksdagen.se/dokument/GR02Fi224</ref>
          <ref type="dokumentstatus_url_xml">http://data.riksdagen.se/dokumentstatus/GR02Fi224</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-TECanR77Prb79DHwPvLitN</idno>
            <name>Annelie Enochson</name>
            <state type="partyAffiliation" ref="Q213654">
              <desc>KD</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-W6g1msQX9BCMkqASs7NYjL" type="signed"/>
        <correspContext corresp="i-W6g1msQX9BCMkqASs7NYjL">
          <note type="signatory" corresp="i-TECanR77Prb79DHwPvLitN"/>
        </correspContext>
        <correspAction xml:id="i-R6FAFiA9P9AKwEGeRNVqS" type="referral">
          <date when="2003-10-15"/>
        </correspAction>
        <correspAction xml:id="i-7o6aJ797tyQDkuV1Q6PMVN" type="dismissal">
          <date when="2003-10-15"/>
        </correspAction>
        <correspAction xml:id="i-DAvinck7G3S3gvLmYmCbyQ" type="submission">
          <date when="2003-10-07"/>
        </correspAction>
        <correspAction xml:id="i-6vH4mVBcEVbNhWQdSPdLvn" type="assigned"/>
        <correspContext corresp="i-6vH4mVBcEVbNhWQdSPdLvn">
          <ref type="assignedTo">Finansutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200304/mot_200304_Fi_0224/mot_200304_Fi_0224-0001.pdf"/>
      <div xml:id="i-PhHM5JkKvBAnToYqcisrSb" type="motHeader">
        <div xml:id="i-9K3BpeyQhnWpdqf4RA26t" type="motTitle"/>
        <div xml:id="i-CP3NQ4oq3GfGVdCaDmqZJj" type="motSubmissionInfo"/>
      </div>
      <div xml:id="i-JXg7AhfagSKtCY4PtGVRFR" type="motBody">
        <div xml:id="i-KxebZQe2rP5QJg176fWeAe">
          <p xml:id="i-ibzCMHBdzYWLD3s6bWmiK">
            2003/04 mnr: Fi224 pnr: kd701
          </p>
          <p xml:id="i-Pbqj26EbCUFq4hH5tfArzo">
            Motion till riksdagen 2003/04:Fi224
          </p>
          <p xml:id="i-CZngAYiWjTM7bAHFWcTD3C">
            av Annelie Enochson (kd)
          </p>
          <p xml:id="i-JYdfHpRrHjL4Y2axvZom79">
            Ändamålsfastigheter
          </p>
          <p xml:id="i-2ZAvN1ntqVqVpJwSdtFUbU">
            Förslag till riksdagsbeslut
          </p>
          <p xml:id="i-HmEf6if3Mxwm4QhawpExbR">
            1. Riksdagen tillkännager för regeringen som sin mening vad i
            motionen anförs om att låta Chalmers bedriva försöksverksamhet
            med ändamålsfastigheter. 2. Riksdagen tillkännager för regeringen
            som sin mening vad i motionen anförs om principerna för hyra av
            ändamålsfastigheter. 3. Riksdagen uppdrar åt regeringen att presentera
            tilläggsdirektiv till Ändamålsfastighetskommittén.
          </p>
          <p xml:id="i-8Ci5XKmpfnMiX33X4L52UL">
            Chalmers som försöksområde
          </p>
          <p xml:id="i-AiRQuvMBv6uvTpPQPsnfHf">
            Regeringen har i september 2002 tillsatt en parlamentarisk utredning
            för att närmare studera förhållandena när det gäller statligt
            ägda ändamålsfastigheter. Kristdemokraterna har genom motioner
            och interpellationer drivit på detta arbete. Att en utredning
            tillsatts är mycket tillfredsställande eftersom lokalhyror inom
            universitetsvärlden håller på att ta överhanden och påverkar verksamheten
            negativt. Chalmers tekniska högskola i Göteborg är ett bra exempel
            på hur denna hyressättning för statligt ägda ändamålsfastigheter
            kan påverka universitetens verksamhet negativt. Högskolan är stiftelseägd
            och har ett fastighetsbolag som ligger under moderbolaget. Detta
            fastighetsbolag har en dubbel roll då det både fungerar som fastighetsbolag
            och som hyresvärd. Man har köpt fastigheter på Vasa sjukhusområde
            och på norra älvstranden för att bedriva verksamheten i ändamålsenliga
            lokaler, och man är också hyresvärd gentemot Akademiska Hus för
            den del av verksamheten som ligger inom det traditionella campusområdet.
            Vasaområdet inhyser institutionslokaler för entreprenörsutbildning
            samt lokaler för teknikens förverkligande, dvs. framför allt tillväxt-
            och utvecklingsprocesser. IMEGO, Institutet för mikroelektronik,
            finns också på området. I dess omedelbara närhet ligger Centrum
            för mikro- och
          </p>
          <pb facs="riksdagen-motions-pdf/data/200304/mot_200304_Fi_0224/mot_200304_Fi_0224-0002.pdf"/>
          <p xml:id="i-KgFYFooQprze3Y4Qm47cBh">
            2003/04:Fi224
          </p>
          <p xml:id="i-YPev6kC4UnV8o3cTFBWxxu">
            nanoelektronik, MC2 (det senare tillhör campusområdet och därmed
            Akademiska Hus). Dessutom har all miljöverksamhet vid Chalmers
            och Göteborgs universitet samt Institutet för vatten och luftvård
            kunnat föras samman i en byggnad på Vasaområdet. På norra älvstranden
            utvecklas flera nya utbildningsverksamheter som har nära samband
            med de företagsetableringar som sker i denna miljö med huvudinriktning
            på elektronik, telematik och telekommunikation samt på fordonssäkerhet,
            uthålliga transporter och miljöfrågor i trafik, transport och
            logistik. Detta leder till ett betydande behov av forskningsverksamhet
            och utbildning i området. IT-universitetet som driver utbildning
            gemensam för Chalmers och Göteborgs universitet har också nya
            lokaler på norra älvstranden. Genom en ramsynt satsning på att
            förvärva lokaler klarar Chalmers att driva denna verksamhet till
            rimliga kostnader. Även forskningsverksamhet kommer att innas
            i lokaler som är gemensamma för högskola och näringsliv. Exemplet
            visar på moderna samverkansprinciper mellan högskola, näringsliv
            och samhällssektor, vilket är en absolut förutsättning för en
            konkurrenskraftig utveckling av nya produkter, effektiva framställningsprocesser
            och produktionssystem. Situationen på Chalmers campus, där den
            största delen av Chalmers verksamhet ligger, visar emellertid
            en helt annan utveckling. Hyrorna har stigit till en sådan nivå
            att institutionerna och forskargrupperna inte längre larar att
            ta emot forskningsprojekt som inte är finansierade till mer än
            550 000 kronor. Lokalhyror och andra kostnader gör att 750 000
            kronor krävs för att genomföra ett doktorandår. En normal forskarutbildning
            kräver 4 års heltidsstudier, vilket innebär 3 miljoner för ett
            projekt, varav lokalkostnaderna tar cirka 600 000 kronor. Eftersom
            forskarutbildningen inte längre går att driva inom ramen för tilldelade
            fakultetsmedel måste de företag eller forskningsfinansiärer som
            stöder verksamheten väsentligt höja sina bidrag. Detta vägrar
            man att göra eftersom industrilokaler inte har samma kostnad på
            grund av eget ägande. Allra tydligast är detta när det gäller
            EU-projekt. EU-kommissionen anser att Chalmers har lokalerna ändå,
            och alltså kan inte anslagen täcka detta slag av kostnader. Högskolan
            har sålunda hamnat i en ohållbar situation, och de orimliga hyreskostnaderna
            har kommit att inverka skadligt på verksamheten. Det paradoxala
            är att ju bättre forskningsresultat och ju fler anslag Chalmers
            drar in desto större blir underskottet i verksamheten.
          </p>
          <p xml:id="i-T8dSVf8gx6YN1JTNNMpy6g">
            Verksamhetsansvar och ansvar för att skapa förutsättningar att
            bedriva verksamheten i ändamålsenliga lokaler måste följas åt.
            Vid flera institutioner har lokalproblemen skapat helt oacceptabla
            stridigheter som är relaterade till lokalhyror där objektet helt
            saknar marknadsanpassning. Chalmers = fastighetsbolag har dock
            genom att bedriva egen fastighetsförvaltning kunnat konstatera
            att hyror och driftkostnader går att sänka väsentligt genom rationell
            drift och planering.
          </p>
          <pb facs="riksdagen-motions-pdf/data/200304/mot_200304_Fi_0224/mot_200304_Fi_0224-0003.pdf"/>
          <p xml:id="i-HvNYfxaXWwaAz4xXFUnkeQ">
            Jag anser därför att Chalmers, inom den del av det statliga fastighetsägandet
            som gäller typiska ändamålsfastigheter på Chalmers campusområde,
            ska tillåtas att bedriva en försöksverksamhet där bolaget får
            förvärva och förvalta fastigheterna. Jag föreslår också att denna
            försöksverksamhet igångsätts snarast för att därigenom kunna belysa
            och ge idéer till en långsiktig lösning på en effektiv fastighetsförvaltning
            samt utgöra en försöksverksamhet med substantiellt underlag för
            den pågående utredningen.
          </p>
          <p xml:id="i-CLzb484c4jNF7fLCZvByKu">
            Hyra för ändamålsfastigheter
          </p>
          <p xml:id="i-WsoMZnNRGG8CKtK8Wh5Uhp">
            Med = fastighetsreformen 1993 tillkom nya riktlinjer för statens
            fastighetsförvaltning som innebar ett åtskiljande av ägandet,
            förvaltandet och brukandet av statens lokaler. Akademiska Hus
            AB fick, som statligt bolag, uppgiften att uppföra och hyra ut
            utbildnings- och forskningsmiljöer till universitet och högskolor.
            I proposition 1991/92:44 angavs att det bestånd av fastigheter
            som skulle överföras till Akademiska Hus kunde bestå av såväl
            placeringsfastigheter, dvs vanliga kontorsfastigheter, som s.k.
            ändamålsfastigheter, dvs byggnader som har liten alternativ användning.
            Dessa fastigheter har skräddarsytts för sitt ändamål, varför hyresgästen
            inte har några möjligheter att skaffa lämpliga alternativa lokaler.
            När det gäller ändamålsfastigheter skall Akademiska Hus inte använda
            en marknadsanpassad hyressättning, utan avkastningen av dessa
            fastigheter skall täcka kapitalkostnaderna under en byggnads livslängd,
            vartill kommer skälig avkastning på eget kapital, dvs en självkostnadshyra.
            Det har riktats kritik mot reformen om otydliga ägardirektiv och
            spelregler som försvårar förhandlingar mellan hyresvärdar och
            hyresgäster. Därför ställde riksdagen 1997 upp ett antal särskilda
            villkor för de bolag och verk som = förvaltar statens ändamålsfastigheter.
            Bland annat skall förvaltningsplaner upprättas tillsammans med
            hyresgästen och en god insyn i förvaltningen och öppen redovisning
            av förvaltningskostnaderna ges till hyresgästen. Vidare uttalade
            riksdagen att självkostnadshyra är en naturlig utgångspunkt när
            hyresgästen har begränsade alternativ. Riksdagens revisorer har
            i en rapport (2001/02:RR12) granskat hur regeringen levt upp till
            riksdagens särskilda villkor. Där framkom att Akademiska Hus AB
            sätter marknadshyror för i stort sett samtliga sina fastigheter,
            stick i stäv med sina direktiv. Trots att riksdagen alltså förordat
            att självkostnad ska vara den naturliga utgångspunkten för hyressättningen
            är marknadshyra idag den mest förekommande. Marknadshyror förutsätter
            att hyresgästen kan överväga att flytta om de inte anser att hyresvillkoren
            är rimliga. Så är inte fallet för hyresgäster i en ändamålsfastighet.
            Inledningsvis kompenserades myndigheterna för de prishöjningarna
            som de marknadsbaserade hyrorna ledde till, men med åren har denna
            kompensation i många fall urholkats och sedan 1994/95 ges ingen
            automatisk kompensation för ökade hyreskostnader.
          </p>
          <p xml:id="i-Fpdp4rqkCZJWg2gBa4pkRf">
            2003/04:Fi224
          </p>
          <pb facs="riksdagen-motions-pdf/data/200304/mot_200304_Fi_0224/mot_200304_Fi_0224-0004.pdf"/>
          <p xml:id="i-8nZanNEqbaEu9VzkWKRSWM">
            2003/04:Fi224
          </p>
          <p xml:id="i-WGB24tZC2D8ZkcjGuxSpx6">
            Alltfler högskolor har börjat organisera sin verksamhet geografiskt
            inom ett så kallat campusområde. Ett bra exempel är Chalmers tekniska
            högskola. Campusmiljöerna ger betydande effektivitetsvinster och
            en stimulerande forskningsmiljö. Naturligtvis blir campusmiljön
            även attraktiv för företag, och det innebär ofta en ökad efterfrågan
            på fastigheter i närliggande områden och därmed ett ökat marknadsvärde.
            Dessa och andra faktorer innebär att hyrorna för högskolornas
            fastigheter ökar. För högskolorna är det därför nödvändigt att
            det skapas tydligare principer för vad som klassificeras som en
            ändamålsfastighet. Enligt utredarnas definition från 1996 skulle
            högskolornas och universitetens fastigheter inom ett campusområde
            kunna definieras som ändamålsfastigheter på grund av läget, och
            därigenom skulle en självkostnadshyra kunna motiveras. En parlamentarisk
            kommitté har tillsatts, Ändamålsfastighetskommittén, dir. 2002:116,
            med uppgift att utreda frågor om hyressättning av ändamålsfastigheter
            inom kulturområdet, universitets- och högskoleområdet. Kommittén
            skall därvid utvärdera och lämna de förslag som föranleds av finansutskottets
            betänkande 2001/02:FiU14 och riksdagsrevisorernas rapport (förslag
            2001/02:RR12). Utredningen skall vara klar den 31 oktober 2003.
            Regeringen bör presentera tilläggsdirektiv till Ändamålsfastighetskommittén
            baserade på vad som i motionen anförts om synen på hur hyresättningen
            av ändamålsfastigheter skall genomföras.
          </p>
          <p xml:id="i-taAqUmSnmSkNE9YMpBkBB" type="date">
            Stockholm den 2 oktober 2003
          </p>
          <p xml:id="i-3MsuV4V7cRxrnziAJYyBo4" type="signatureBlock">
            Annelie Enochson (kd)
          </p>
        </div>
      </div>
    </body>
  </text>
</TEI>
