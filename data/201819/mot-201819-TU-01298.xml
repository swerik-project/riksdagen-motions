<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201819-TU-01298">
  <teiHeader>
    <fileDesc>
      <titleStmt>
        <title>Underlätta arrangemang med historiska fordon</title>
        <author corresp="i-QpWVRM55tMRcHYZCMDFcHW">av Isak From (S)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2018/19:1298 av Isak From (S)</title>
          <idno type="rdwebb">H6021298</idno>
          <rs type="number">1298</rs>
          <orgName type="comitteeAbbreviation">TU</orgName>
          <ref type="dokument_url_text">http://data.riksdagen.se/dokument/H6021298/text</ref>
          <ref type="dokument_url_html">http://data.riksdagen.se/dokument/H6021298</ref>
          <ref type="dokumentstatus_url_xml">http://data.riksdagen.se/dokumentstatus/H6021298</ref>
          <ref type="docx">http://data.riksdagen.se/fil/FA1B2D2C-994E-46B6-88AA-E58FC511C9AA</ref>
          <ref type="pdf">http://data.riksdagen.se/fil/51DF5ED1-0CBB-4D8C-896C-4EEED0BBFEA4</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-QpWVRM55tMRcHYZCMDFcHW</idno>
            <name>Isak From</name>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-WgaGZWTbVPoLqf9SKjFEA7" type="signed"/>
        <correspContext corresp="i-WgaGZWTbVPoLqf9SKjFEA7">
          <note type="signatory" corresp="i-QpWVRM55tMRcHYZCMDFcHW"/>
        </correspContext>
        <correspAction xml:id="i-GNjoqU4QtYf2mYK8JaFKPr" type="submitted">
          <date when="2018-11-28"/>
          <time when="10:14:49"/>
        </correspAction>
        <correspAction xml:id="i-7mGcFT6QJv9YnsDTbvssuL" type="reviewed">
          <date when="2018-11-28"/>
          <time when="11:09:40"/>
        </correspAction>
        <correspAction xml:id="i-55vYqWjaBgSKW4NrZfXmyJ" type="referred">
          <date when="2018-12-05"/>
        </correspAction>
        <correspAction xml:id="i-LfgU54cNmXT1YcLqvNKorF" type="assigned">
          <date when="2019-06-12"/>
          <time when="17:17:47"/>
        </correspAction>
        <correspContext corresp="i-LfgU54cNmXT1YcLqvNKorF">
          <ref type="assignedTo">Trafikutskottet</ref>
        </correspContext>
        <correspAction xml:id="i-Ta6A7a4LQx4YV4hhLABbhp" type="behandlas_i"/>
        <correspContext corresp="i-Ta6A7a4LQx4YV4hhLABbhp">
          <ref type="uppgift">2018/19:TU16</ref>
          <ref type="ref_dok_id">H601TU16</ref>
          <ref type="ref_dok_typ">bet</ref>
          <ref type="ref_dok_rm">2018/19</ref>
          <ref type="ref_dok_bet">TU16</ref>
          <ref type="ref_dok_titel">Väg- och fordonsfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">
          Motion till riksdagen 2018/19:1298 av Isak From (S) Underlätta
          arrangemang med historiska fordon
        </div>
      </div>
      <div type="motBody">
        <div type="motProposal" subtype="förslag">
          <head xml:id="i-PVkEVax4tJtmVumoYZPWbk">
            Förslag till riksdagsbeslut
          </head>
          <list>
            <item xml:id="i-JBe8zvpTfrMLUxxQLGP2hQ" sortKey="Yrkande 1">
              Riksdagen ställer sig bakom det som anförs i motionen om behovet
              av att underlätta för historiska fordonsföreningar att genomföra
              uppvisning på väg och tillkännager detta för regeringen.
            </item>
          </list>
        </div>
        <div type="motContent">
          <head xml:id="i-JWzT3HpmprJmBciPEyiXwT" type="h1">
            Motivering
          </head>
          <p xml:id="i-EvEV9amsrYKBYNpQhiJokY">
            Motorarrangemang runt om i landet drar mycket folk. Det är utan
            tvekan så att motorhobbyn kraftigt bidrar till att utveckla besöksnäringen
            runt om i landet. Som exempel mer än femdubblas invånarantalet
            i Lycksele under ”Motorveckan” som under 2018 ägde rum mellan
            19 och 28 juli och slog publik- och deltagarrekord även i år.
          </p>
          <p xml:id="i-3mPu13B4Ca3jLMQac7Nxar">
            Classic Car Week är också en av Sveriges största bilträffar för
            hela familjen. Under en hel vecka bjuds besökarna på allt från
            marknader, backtävling, rallyn och drive-in-vigslar till cruising
            och en mängd fina veteranfordon. I dag har Classic Car Week ungefär
            40 000 gästnätter i närområdet under veckorna 30–31. En del stannar
            hela veckan, en del två. Andra väljer de dagar som passar dem
            bäst eller stannar bara under dagen.
          </p>
          <p xml:id="i-4r4UtnvxQBGvHf8YEZVbH5">
            Genom åren har Classic Car Week haft många olika attraktioner.
            En del har försvunnit och andra har tillkommit. Ändå är det just
            att få träffa varandra, göra nya bekantskaper, titta på bilar
            och koppla av som är det viktigaste.
          </p>
          <p xml:id="i-HCqDHFaWnVPSKdQ1eSMnfU">
            Den 1 oktober 2018 trädde Transportstyrelsens föreskrift TSFS
            2018:2 om uppvisning och tävling på väg med motorfordon i kraft.
            Föreskriften kom som en blixt från klar himmel för motorhobbyorganisationer
            som MHRF, Sveriges Motorcyklister (SMC), American Car Clubs of
            Sweden (ACC), Svenska Motorcykel- och Snöskoterförbundet (Svemo)
            och Kungliga Automobilklubben (KAK). Samtliga.
          </p>
          <p xml:id="i-NM7VZBbg1HvvD4a3tCfiZX">
            Motorkulturens organisationer ser nu en mängd problem med hur
            föreskriften ska tillämpas då den är otydlig. Om den kommer att
            tillämpas på det sätt som utredarna beskrivit fullt ut så innebär
            det att mängder med arrangemang med historiska fordon i framtiden
            antingen kommer genomföras i strid mot bestämmelserna eller belasta
            länsstyrelserna med icke-frågor i en omfattning som väsentligt
            överstiger deras hantering idag (från något 10-tal ärenden per
            år till hundratals för var och en av dem) eller så kommer dessa
            arrangemang helt enkelt tvingas att upphöra.
          </p>
          <p xml:id="i-P8GkXrhbE4Ktv2i1ZxB76e">
            Ett av de grundläggande kraven är att en ansökan ska skickas
            in senast fyra månader innan arrangemanget äger rum. Många föreningar
            tar beslut sent om enskilda arrangemang.
          </p>
          <p xml:id="i-LioCb5ap3fKdnwWX7nC7v2">
            Om arrangemang genomförs utan att arrangören har ansökt om tillstånd
            kan arrangemanget komma att bli stoppat av Polismyndigheten. I
            prövningen som följer av det kommer frågan om krav på tillstånd
            för tävling eller uppvisning att avgöras, t.ex. om länsstyrelsen
            avvisar en ansökan om tillstånd till uppvisning med beslutsmotiveringen
            att det som arrangören ansöker om inte är en uppvisning och därmed
            inte kräver tillstånd.
          </p>
          <p xml:id="i-9WcziRjPCw5uX52rn2pcug">
            Det allmänna rådet avseende uppvisning på väg i TSFS 2018:2 är:
            ”Exempel på en uppvisning är ett arrangemang där motordrivna fordon
            trafikerar en förutbestämd färdväg som inte innehåller andra tävlingsmoment
            än eventuell okulär bedömning av fordon med eller utan förare
            och passagerare.”
          </p>
          <p xml:id="i-UMTcnBCgjK9bxPPcn6b7Nv">
            Våra gamla fordon är inte bara ett pittoreskt och uppskattat
            inslag i trafiken, utan de utgör också ett stort rullande museum
            som drivs helt utan statliga och kommunala bidrag. Teknisk kompetens
            och förmågan att reparera eller återskapa gamla föremål är färdigheter
            som måste bevaras och föras vidare. Motorhistoriska Riksförbundet,
            medlemsklubbarna och samhället har en viktig funktion att fylla
            i detta arbete.
          </p>
          <p xml:id="i-6S2RawiPs2TfgaszSJPt7V">
            Det är viktigt att tillvarata det omfattande engagemang som finns
            runt om i landet att främja ett levande kulturarv, som idag ideellt
            bevaras, brukas och utvecklas.
          </p>
          <p xml:id="i-WznazHN9VTwDN8y6NEBpmu">
            Politiker från höger till vänster har varit överens om att det
            rullande kulturarvet är en viktig och värdefull del av industrisamhällets
            historia. Men fattade beslut i Myndighetssverige tar inte alltid
            hänsyn till det rullande ideella kulturarvets villkor.
          </p>
          <p xml:id="i-DZ2bdCS88Tc6qmZyt6mUPn">
            Vi behöver möjlighet till fler arrangemang, inte färre, och därför
            bör det allmänna rådet avseende uppvisning på väg i TSFS 2018:2
            tydliggöras för att underlätta historiska fordonsarrangemang.
          </p>
        </div>
        <div type="motSignatures">
          <list>
            <item xml:id="i-CgZVBfzTntmNwbkDR52ahM" who="i-QpWVRM55tMRcHYZCMDFcHW">
              Isak From (S)
            </item>
          </list>
        </div>
      </div>
    </body>
  </text>
</TEI>
