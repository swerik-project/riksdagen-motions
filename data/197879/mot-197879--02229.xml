<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-197879--02229">
  <teiHeader>
    <fileDesc>
      <titleStmt>
        <title>med anledning av propositionen 1978/79:115 om riktlinjer för energipolitiken</title>
        <author>av Nils Hörberg</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>med anledning av propositionen 1978/79:115 om riktlinjer för energipolitiken</title>
          <idno type="rdwebb">G2022229</idno>
          <rs type="number">2229</rs>
          <ref type="dokument_url_text">http://data.riksdagen.se/dokument/G2022229/text</ref>
          <ref type="dokument_url_html">http://data.riksdagen.se/dokument/G2022229</ref>
          <ref type="dokumentstatus_url_xml">http://data.riksdagen.se/dokumentstatus/G2022229</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-PMHdnyf7B6baPyjrwkYv5e</idno>
            <name>NILS HÖRBERG</name>
            <state type="partyAffiliation" ref="Q110857">
              <desc>fp</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-UqWtjdWhh1zh7NfF4nm4wU" type="signed"/>
        <correspContext corresp="i-UqWtjdWhh1zh7NfF4nm4wU">
          <note type="signatory" corresp="i-PMHdnyf7B6baPyjrwkYv5e"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/197879/mot_197879__2229/mot_197879__2229-001.pdf"/>
      <fw xml:id="i-33uN8DbVbXMfXLyBmHnqWU">
        Mot. 1978/79:2229
      </fw>
      <div xml:id="i-Kdv9rVtCAmeDKjPZhE6nF6" type="motHeader">
        <div xml:id="i-LaBQ6RjuGpn2DipZHHSLAh" type="motTitle"/>
        <div xml:id="i-WVbcZ1WziyD437yxVHsJne" type="motSubmissionInfo"/>
      </div>
      <div xml:id="i-PjvJa6kBr8W7NCtS7nXd5X" type="motBody">
        <div xml:id="i-RcbucRh3iNxtSzXtoxzMS">
          <fw xml:id="i-R6tV4mYLAEzLgEjXCWjNxs">
            Motion 1978/79:2229
          </fw>
          <p xml:id="i-H7t5osyQGYaxhSFr5RfqC2">
            av Nils Hörberg med anledning av propositionen 1978/79:115 om
            riktlinjer för energipolitiken
          </p>
          <p xml:id="i-PASfh7DGMLfKYVcgBfXqR1">
            Ekologi och energipolitik ILLUSTRATION
          </p>
          <p xml:id="i-hsbL4DmioMGxRqUUZGakX">
            Gaslågor flammar kring stadens krogar till intet gagn eller ändamål.
            Där förintas i onödan forntida skogar, där brinner på okynne framtidens
            kol. När våra barnbarn får svälta och frysa på den blankslitna
            jord som vi lämnar i arv skall de veta att vi har sett kolvätet
            lysa uppåt väggarna liksom på lek och på slarv. Till aska är jordens
            skatter förbytta, förbrukad är markens näring och kraft. Till
            ringa glädje och ingen nytta brände vi upp vad de skulle haft.
          </p>
          <p xml:id="i-RuhTN2AiAtR1SPLQtJCPHN">
            Ur Gaslågor av Alf Henrikson.
          </p>
          <p xml:id="i-5s7PKgAv3LDgTziTAvewyF">
            Dikten inledde motionen 1975:2009, men dess enkla budskap kan
            inte upprepas tillräckligt ofta. Ekologins övergripande krav måste
            beaktas vid alla långsiktiga beslut av teknisk, ekonomisk och
            liknande karaktär, om mänskligheten skallkunnaöverleva på vår
            jord. Det måste vara den obotfärdiges tro och inte teknisk insikt
            som utgör beslutsunderlaget för fortsatt satsning på fissionskraften,
            eftersom dess bristande ekologiska anpassning är uppenbar redan
            i uppbyggnadsskedet för denna ”nyateknologi”.
          </p>
          <p xml:id="i-Q2uobVmULwNFPiBCNT9u8B">
            1 Sammanfattning
          </p>
          <p xml:id="i-QbXiJJFWqTfLebAct3qUKb">
            Jag anser att ekologins krav i högre grad måste beaktas inom
            energipolitiken och kräver därför:
          </p>
          <p xml:id="i-MjcdEiqrejiDGzLLepbo7h">
            — avvisa satsning på fissionskraft, — utarbeta avvecklingsplan
            för densamma,
          </p>
          <p xml:id="i-NcBeyTdyDq9bN2zZiWG4U8">
            1 Riksdagen 1978179. 3 saml. Nr 2229
          </p>
          <pb facs="riksdagen-motions-pdf/data/197879/mot_197879__2229/mot_197879__2229-002.pdf"/>
          <fw xml:id="i-XGykASzuXGbmRmHeTmLf8y">
            Mot. 1978/79:2229 2
          </fw>
          <p xml:id="i-NqNVAb4pfet5fbYDSZcvLw">
            — gör individuell debitering obligatorisk för energiförbrukning
            i avsikt att skapa aktivt intresse för hushållning bland medborgarna,
            — använd veden såsom stor, inhemsk och förnybar energikälla i
            betydligt högre grad som ersättning för oljan, — forcera ”Sol
            85” genom obligatorium för solfångarvärme i all nybyggnation från
            år 1986, — använd havsvinden och pröva lagring av vindkraft i
            form av tryckluft.
          </p>
          <p xml:id="i-Bf1HLPUAbwtvndS2UfnnGT">
            2 Ekologi
          </p>
          <p xml:id="i-PNutqsfxfk3x799GJbjgWj">
            Ordet ekologi är grekiskt och betyder ungefär ”läran om huset/hemmet”.
            Mera fritt översatt omfattar ordet läran om samspelet mellan de
            levande varelserna och deras omgivning/miljö. Årsmiljoners solljus
            har påverkat vår planet. En långsam utvecklingspro- cess med solenergin
            som urkraftkälla har byggt upp ett naturens eget råvaru- och energiomvandlingssystem.
            På flera sätt tillgodogör sig vår planet solenergi. Vid sina försök
            att göra tillvaron drägligare har människan i årtusenden samverkat
            med naturen. Men på senare tid har vi börjat bryta mot ekologins
            lagar. Vi förbrukar nu i ökande takt jordens ändliga tillgångar
            och ser inte till att returprodukter återlämnas till naturen osv.
            Om man tänker sig jordens hela existenstid såsom ett 24 timmars
            pass, så har mänskligt liv funnits i ca tre minuter. Människan
            har i ca en och en halv minut idkat jordbruk och boskapsskötsel
            i stort sett enligt naturlagarna, och endast i några sekunder
            har det nuvarande brottet mot ekologin pågått. Redan denna mycket
            korta tid — i verkligheten ca 200 år — har fått oerhörda konsekvenser.
            Var och en kan begripa att så kan vi inte fortsätta. Vi måste
            både efter hand ”sona” de brott som vi nu begår genom att så långt
            möjligt eliminera deras konsekvenser och se till att vi inte börjar
            begå nya brott mot ekologin. Det går inte att planera tekniska
            och ekonomiska åtgärder m. m. utifrån stundens optimala beräkningar.
            Ett mänskligt samhälle — hur rationellt och drägligt det än försöker
            vara — har ”inte råd” att nonchalera de ekologiska perspektiven.
            Mot ekologins övergripande krav som bakgrund måste vi bl.a. se
            energipolitiken.
          </p>
          <p xml:id="i-AVnJpJ4p4PZsCvcz8xqdQY">
            3 Fissionskraft Det finns flera skäl för att bromsa och avveckla
            satsningarna på fissions- kraften.
          </p>
          <p xml:id="i-Pe2DhJKuXoCmSiDGQLMGFQ">
            3.1 Ekologiska skäl
          </p>
          <p xml:id="i-U3bEEA8deP27XqPdJtYGSL">
            Fissionskraften är en från ekologisk synpunkt icke godtagbar
            form för energiproduktion. Det är lätt att vara efterklok, men
            detta borde ha stått klart
          </p>
          <pb facs="riksdagen-motions-pdf/data/197879/mot_197879__2229/mot_197879__2229-003.pdf"/>
          <fw xml:id="i-9bzTQJNWeaJG8YiwbcaAqQ">
            Mot. 1978/79:2229 3
          </fw>
          <p xml:id="i-QUgXntyZWLJUK9yw2CPf31">
            för berörda tekniker redan när initialsatsningar gjordes under
            femtiotalet. Gjort är gjort, men när nu den bristande ekologiska
            anpassningen — med bl. a. stora uranbrytnings-, avfalls-, transport-
            och förvaringsproblem — står fullt klar för oss måste det vara
            felaktigt att fortsätta uppbyggandet av en omfattande och lånsiktig
            industristruktur för en sådan produktion. Fissionskraften är ett
            av vårt sekels största brott mot mänskligheten. Kapprustningen
            och den vansinniga förbränningen av olja och kol är andra sådana
            brott. Dessa senare är mycket mera omfattande, är därför svåra
            att eliminera och kräver lång tid och tålamod att komma till rätta
            med. Fissionskraften däremot är ett relativt ”nytt” brott mot
            ekologin — en icke försvarbar teknologi i sitt uppbyggnadsskede.
            Det är därför som det är så angeläget att snarast möjligt stoppa
            den och börja avvecklingen!
          </p>
          <p xml:id="i-RmeoXMvqim4TTHZhU2tvS4">
            3.2 Ekonomiska skäl
          </p>
          <p xml:id="i-FDodEM6LfvJuB5wsbe4VHf">
            Såsom kärnkraftsproduktionens kostnader i dag beräknas är den
            relativt sett inte särskilt dyr. Vad ingen i dag kan kalkylera
            är vilka kostnaderna i framtiden kan bli, t. ex. för uranbrytning
            och återställande av landskap, för anrikningen med sitt utlandsberoende,
            för avfallstransporter och -förvaring med alla sina säkerhetsarrangemang
            och med århundradens bevakning, för det särskilda skyddet av plutonium
            m. m.-i avfallet mot både läckage och sabotage m. m. och för nedmontering
            av aggregat med omhändertagande av byggnadsmaterial m. m. som
            är ”strålningssmittat” osv. Kärnkraftsutnyttjandet innebär en
            bindning, som kräver kostnader långt in i framtiden. Det finns
            därför anledning att räkna med att kärnkraften egentligen blir
            en dyr kraftproduktionsform till skillnad från de förnybara energikällorna
            som — även om dyrbar forskning och produktutveckling krävs — så
            att säga har ”drivmedlet” gratis (solstrålning, vind, vågor, vatten
            m. m.) och inte lämnar efter sig något kostnadskrävande avfall
            att ta hand om.
          </p>
          <p xml:id="i-KEQCn6gPnR5VqroU3SuYy8">
            3.3 ”Centralistiska” skäl
          </p>
          <p xml:id="i-2NCuLbD7CAdgW43TLyF4Y4">
            Stora centraliserade anläggningar, som dessutom innebär ett betydande
            riskmoment för omgivningen, är en olämplig form för kraftproduktion.
            Utöver stora kostnader för distribution av kraft tillkommer en
            extra sårbarhet vid fel i anläggningen, vid krig och vid terrordåd.
            En kostnadskrävande bevakningsapparat måste bli följden utan att
            säkra garantier uppnås mot driftavbrott, t. ex. på grund av våldshandlingar.
            Det finns skäl att för framtiden i det öppna demokratiska samhälle
            som vi önskar ha i stället satsa på energiproduktion i decentraliserade
            anläggningar av för omgivningen ofarlig typ. — Oenigheten om energipolitiken
            rör sig inte bara om valet mellan olika energiformer. Den handlar
            också om vilket slags samhälle vi vill planera för.
          </p>
          <p xml:id="i-VuYg2eLRQpKZWoFg4Li255">
            1" Riksdagen 19781/79. 3 saml. Nr 2229
          </p>
          <pb facs="riksdagen-motions-pdf/data/197879/mot_197879__2229/mot_197879__2229-004.pdf"/>
          <fw xml:id="i-3CMbn3ir5AWNzCF6zPm3DD">
            Mot. 1978/79:2229 4
          </fw>
          <p xml:id="i-GCQs4AdykzfPcJrBin54j5">
            3.4 Avvecklingsplan
          </p>
          <p xml:id="i-4keNFrDR1dX8Eff6G8QM8b">
            Ingen vet hur stora problemen blir vid nedmonteringen av ett
            kärnkrafts- aggregat. Såväl reaktorutrustning som byggnadsmaterial
            kan beräknas vara så ”nedsmittat” av radioaktiv strålning att
            särskild hänsyn måste tas till hanteringen av allt material både
            under nedmontering och vid senare förvaring. I en avvecklingsplan
            måste därför såsom err led ingå nedmontering av ett äldre kärnkraftverk
            för att få klarlagt hur stora problemen är och vilka kostnaderna
            blir. Innan sådan erfarenhet vunnits bör bränsle inte tillföras
            någon ytterligare reaktor!
          </p>
          <p xml:id="i-U8ypK4FiqRX1Cx2wic2EjR">
            4 Energihushållning
          </p>
          <p xml:id="i-QGEPT2gU4Nd4nfP8muw4sP">
            All energiomvandling är förenad med risker från ekologisk synpunkt.
            Det blir därför ett oavvisligt krav att den energi som framställs
            utnyttjas på ett meningsfullt sätt och att energislöseriet begränsas.
            Sträng energihushållning är det mest miljövänliga sättet att minska
            all energiomvandlings skadeverk- ningar! ”Det finns ett klart
            behov av en effektivisering av energi- sparverksamheten”, säger
            bostadsministern i propositionen. I denna kon- stateras också
            att energistödet budgetåret 1977/78 inte nådde den nettoener-
            gibesparing som var avsedd. Propositionen förbättrar reglerna
            för utgående energisparstöd men förbigår den effektivaste metoden
            för energihushållning.
          </p>
          <p xml:id="i-6wjW6h6oK1SYFsEo1w6LBV">
            4.1 Individuell debitering
          </p>
          <p xml:id="i-3QBdipWpY8mHnnMfeAcy29">
            Sammanlagt svarar bostäder, service m. m. för ca 40 96 av vår
            energi- förbrukning, varav hushållens andel uppgår till ca 100
            TWh per år. Det är därför av särskilt stor betydelse att de många
            hushållens beteenden styrs i energisparande riktning. Bästa sättet
            att skapa motiv för hushållning med ener- gi är att låta förbrukaren
            själv få betala. Ett exempel lär vara tillräckligt för att belysa
            riktigheten av ovanstående påstående. Energiprognosutredningen
            visade 1974 i två svenska. undersök- ningar att varmvattenförbrukningen
            minskade vid införandet av individuell mätning med 53 96 resp.
            25 96. En amerikansk undersökning anger att vattenförbrukningen
            inomhus blev ca 36 96 lägre vid införandet av individu- ell mätning,
            medan undersökningar i Helsingborg resp. i anslutning till Skånes
            och Hallands vattenförsörjningsfråga visade minskning av den totala
            vattenförbrukningen med ca 18 96 resp. ca 30 26. Enligt en aktuell
            under- sökning i Göteborg är vattenförbrukningen i lägenhet i
            flerfamiljshus 66 96 högre än i en jämförbar villalägenhet.
          </p>
          <pb facs="riksdagen-motions-pdf/data/197879/mot_197879__2229/mot_197879__2229-005.pdf"/>
          <fw xml:id="i-93hWMRPU7vexVJnw2kDyqU">
            Mot. 1978/79:2229 5
          </fw>
          <p xml:id="i-TqnbRhRZxSw2YxmkfaDka2">
            Även om hänsyn tas till att högre antal boende i enfamiljshus
            än per lägenhet i flerfamiljshus genom viss ”rationaliseringsvinst”
            beräknas minska förbrukningen i de förra med 6 å 7 96, så skulle
            vid övergång till individuell mätning en minskning uppstå vid
            förbrukning av varmvatten med minst 30 96 och av vattenförbrukningen
            totalt med minst 20 96. Det torde vara obestridligt att samma
            tendens skulle bli följden vid individuell debitering av rumsvärme
            och el. F. n. har många av våra nya förorter debitering av rumsvärme,
            varmt och kallt vatten samt el inräknad i hyran. En hyresgäst
            vet därför inte vad detta egentligen kostar, och något intresse
            för att spara kan man därför inte begära skall finnas. Man lämnar
            det lilla sovrumsfönstret öppet när man går till arbetet på morgonen
            för att ha lite friskare till kvällen, i lägenheten hålls full
            rumsvärme under vintersportlovets frånvaro, man badar i stället
            för att duscha, det centrala fläktsystemet över spisen suger med
            samma höga effekt hela dagen, oavsett om matlagning sker eller
            ej (även under semesterfrån- varon), den rymliga frysboxen är
            tillkopplad trots att den sedan månader endast innehåller ett
            paket glass, intresse saknas att utnyttja ugnens värme för flera
            ändamål medan den är uppvärmd eller att regelbundet ta till vara
            elplattornas eftervärme osv. Exemplen kan tusenfaldigas! Att ovanstående
            innebär slöseri med energi är obestridligt. Det ärinte omöjligt
            att enbart övergång till individuell debitering skulle kunna minska
            ener- giförbrukningen i bostäder med 15 å 20 94 eller lika många
            TWh. Först med individuell debitering av energiförbrukningen på
            de verkliga förbrukarna uppstår hos hushållen intresse för fastighetens
            isolering, venti- lation m. m. F.n. är det fastighetsägarna som
            skall söka och få utgående energisparstöd. De utgörs mycket ofta
            av fastighetsbolag, vilka normalt låter kostnader för energiförbrukningen
            vältras över på hyran och hyresgästen. Därför kan påstås att först
            när de individuella hyres- gästerna får ett reellt intresse för
            hushållning, får bostadsministerns energisparstöd sin stora framgång
            genom större efterfrågan. Övergången till obligatorisk debitering
            av kostnaderna för rumsvärme, varmt och kallt vatten samt el bör
            ske successivt och vara avslutad före 1990. Alla byggnader för
            bostäder och lokaluthyrning (med vissa dispensmöjlighe- ter för
            äldre hus) bör bli föremål för sådan ominstallation, varvid det
            kan övervägas att påskynda denna för nyare hus med lättare ominstallationsar-
            bete.
          </p>
          <p xml:id="i-5QChCgEE3y6kgTyAqEJb6y">
            Individuell debitering är det enda sättet att på lång sikt få
            ett aktivt intresse för energihushållning spritt tillde många
            medborgarna.
          </p>
          <pb facs="riksdagen-motions-pdf/data/197879/mot_197879__2229/mot_197879__2229-006.pdf"/>
          <fw xml:id="i-XZ4s61Q1o43wYGPvCTyH9c">
            Mot. 1978/79:2229 6
          </fw>
          <p xml:id="i-4xVSS8ZwCJoQK8uc8iyocp">
            4.2 Spjällregulator och mulltoa
          </p>
          <p xml:id="i-KqWZTvuu1bW82k5iRC1wSu">
            Många ytterligare detaljåtgärder för att spara energi kan anföras.
            Här skall endast beröras två sådana. Spjällregulator vid oljeeldning
            bör göras obligatorisk. Sådana finns redan och har visat sig minska
            oljeförbrukningen med mellan 10 och 3096. En automatisk spjällregulator
            kan inställas medels minidator, så att den uppnår just för den
            individuella pannan bästa effektiviteten. Den stänger spjället
            när termostaten avbryter uppvärmningen, den öppnar spjället helt
            när eldning på nytt behöver igångsättas och dämpar spjällinställningen
            sedan lågan tagit sig så att just för pannan avpassad spjällöppning
            blir följden. Automatisk spjällregulator kostar i dag från ca
            3 000 kr. och uppåt beroende på pannans storlek. Spjällregulator
            bör kunna göras obligatorisk utan eller med endast blygsamt statligt
            stöd. ”Mulltoatekniken” har på senare tid förbättrats på ett avgörande
            sätt. Det finns i dag ”mulltoaletter” som inte ens kvarlämnar
            mull! En sådan toalett kombineras med en snålspolande WC, som
            förbrukar ca 0,2 I vatten per spolning (normalt ca 10 liter).
            Tillförsel av ca 0,2 liter vid varje spolning gör att bakteriehärden
            i toaletten ”avancerar” så att slutprodukten endast utgörs av
            dels ökad kolsyra i utluften från ventilationsröret, dels ca 0,15
            I vatten per person och timme, vilket i vanliga rör kan kopplas
            direkt till avloppet från dusch, tvättvask o. d. Någon mull att
            tömma blir det över huvud taget aldrig. Denna nya ”mulltoa”, som
            är av samma storlek som ett normalt WC, kan installeras såväl
            i enfamiljshus som i lägenheter i flerfamiljshus. För att hushålla
            med den dyrbara resursen rent dricksvatten (av vilket enbart till
            WC åtgår 40 å 50 liter per person och dygn) bör den nya mulltoan
            bli obligatorisk i all nybyggnation av bostäder senast från 1985.
          </p>
          <p xml:id="i-KHqpFZnyvanCPcDniVmHMY">
            4.3 Kostnadstäckning
          </p>
          <p xml:id="i-MYwkiysJHwMLYd23xF3UhW">
            Staten bör stödja ominstallationen till individuell debitering.
            Om man antar att alla flerfamiljshus i dag har kollektiv debitering
            av ener- giförbrukningen, så skulle ominstallationen beröra ca
            2,8 miljoner lägenhe- ter. Ett statligt stöd per lägenhet av t.
            ex. 5 000 kr. skulle medföra en kostnad för staten av ca 14 miljarder
            kronor i 1979 års pengar fördelad på tio år. Tio års intensivt
            ominstallationsarbete skulle medföra tryggad sysselsättning inom
            byggnads- och VVS-industrin, verksamheter som i stort sett arbetar
            med inhemskt material. I många fall borde arbetet med ominstallation
            för individuell debitering med fördel kunna kombineras med isoleringsarbete
            baserat på energisparstödet. Investeringsbeloppet ca 1,4 miljarder
            kronor per år under tio år såsom energibesparingsinsats är av
            betydande storlek. Härvid bör dock beaktas att hela den omfattande
            investeringen har så att säga evärdlig varaktighet, dvs.
          </p>
          <pb facs="riksdagen-motions-pdf/data/197879/mot_197879__2229/mot_197879__2229-007.pdf"/>
          <fw xml:id="i-Nu3ug9dgdrHYWtoRtFKBqw">
            Mot. 1978/79:2229 7
          </fw>
          <p xml:id="i-S1DyafiJMxupw9qCj8vVWh">
            med samma begränsning som för byggnaden i fråga. Utslaget på
            resp. byggnads återstående livstid blir investeringskostnaden
            för ominstallationen till individuell debitering oftast måttlig.
            Investeringen ger ju också år efter år en besparing, när det gäller
            energiförbrukningen. Investeringsbeloppet — ca 1,4 miljarder kronor
            per år — kan lämpligen uppvägas av en ytterligare höjning av skatten
            per m3 olja med 40 kr., som ger ca 500 milj. kr., kombinerad med
            en fördubbling av elskatten per kWh från 3 öre till 6 öre, som
            ger ca 900 milj. kr. En sådan höjning av elskatten motsvarar för
            ett normalhushåll utan eluppvärmning ca 90 kr. per år, medan höjningen
            av oljeskatten motsvarar 150 å 200 kr. per år, dvs. totalt högst
            ca 25 kr. per månad och hushåll. — Båda ovannämnda skattehöjningsförslag
            bidrar också i sig själva till en ökad hushållning med energi.
            Totala investeringsbeloppet, ca 14 miljarder kronor, för ominstallation
            till individuell debitering under tioårsperioden bör också ses
            i relation till kostnaden för ökad energiproduktion. Beloppet
            torde motsvara ungefär kostnaden för byggandet av två å tre kärnkraftverk
            med en produktionska- pacitet vardera av ca 6 TWh per år.
          </p>
          <p xml:id="i-3FgJjetXkdd7QDeakRJBfh">
            5 Energiomvandling
          </p>
          <p xml:id="i-T6XYiqTcpSkdJKo6eAHWsK">
            Från ekologisk synpunkt finns det anledning att söka påskynda
            omställ- ningen till förnybara energiomvandlingssystem ändå mera
            än vad proposi- tionen anser. Härvid borde på tre områden kunna
            göras ytterligare insatser: när det gäller ved i stället för olja,
            snabbare övergång till solvärme och produktion av vindkraft till
            havs.
          </p>
          <p xml:id="i-4NjgmgqEAdabFWhxy8VjQy">
            3.1 Använd veden
          </p>
          <p xml:id="i-CNZjrMPECTAJTBZ8UgVB8W">
            Enligt propositionen 1978/79:123 om riktlinjer för industripolitiken
            m. m. har ”konkurrensen för våra råvarubaserade industrier ökat
            väsentligt på den västeuropeiska marknaden genom exploatering
            av nya råvarutillgångar i andra världsdelar och genom sänkta transportkostnader
            som minskat fördelen av att ligga nära marknaderna”. Eftersom
            hälften av Sveriges utrikeshandel går till EG-marknaden är ovanstående
            av stor betydelse. De nya industriländerna har tillägnat sig samma
            produktionsteknik som vi, utnyttjar sina egna råvarutillgångar,
            håller lägre produktionskostnader och avståndet till deras köparländer
            betyder nu inte längre någon kostnadsför- dyring. Den industripolitiska
            propositionen uttrycker det så, att ”även på områden där produktionen
            bygger på egna råvarutillgångar, t. ex. gruv- och skogsindustrin,
            synes utvecklingen peka på ett snabbare genomslag i ländernas
            utnyttjande av sina komparativa fördelar”. Vi måste således räkna
            med en ökande konkurrens från dessa länder när det gäller våra
            traditionella och på egna råvaror baserade produkter såsom skog,
            malm och stål. Härtill kommer att många bedömare anser att tillväxten
          </p>
          <pb facs="riksdagen-motions-pdf/data/197879/mot_197879__2229/mot_197879__2229-008.pdf"/>
          <fw xml:id="i-HiV47w4fHQikH48GejZVnA">
            Mot. 1978/79:2229 8
          </fw>
          <p xml:id="i-BWVGe7o2qtSohuk22tJ8Xx">
            inom OECD-länderna blir lägre än vad den tidigare varit, varigenom
            ”relativprisförändring till svensk förmån försvåras”. Svårigheterna
            för Sverige att i framtiden få lika bra avsättning som hittills
            för sina, på egna råvaror baserade, produkter blir betydande.
            Den frågan kan vara berättigad att ställa: Kommer priset på vår
            malm, vårt stål och vår skog att över huvud taget kunna uppväga
            kost- naden för vår oljeimport en bit fram på 1980-talet med fortsatta
            prisstegringar för oljan? Det kan finnas anledning att i mycket
            högre grad än f. n. utnyttja den svenska skogen såsom bas för
            vår energiproduktion, särskilt inom uppvärm- ningssektorn. Härvid
            bör både ”vanlig skog” och särskild snabbväxande sådan liksom
            restprodukter såsom stubbar och toppar utnyttjas för flispro-
            duktion. Stora, styrande statliga satsningar behövs för en sådan
            strukturomläggning inom vår med inhemska råvaror arbetande basindustri
            i den dubbla avsikten att både öka vårt inhemska utnyttjande av
            dess produkter som ersättning för vikande exportchanser och minska
            vår import av råvaror, vilka kan ersättas med svenska produkter.
            Därtill kommer att förbränningsavfallet från skogsprodukter innehåller
            mindre av skadliga beståndsdelar än avfall från olja och kol.
            Vidare är skogen som energikälla förnybar till skillnad från olja
            och kol. Att anpassa vår produktion efter ekologins övergripande
            krav måste vara ett huvudmål! I motionen 1978/79:2216 skisseras
            olika statliga stödåtgärder för att ersätta oljeeldning med fliseldning.
            Allmänt verkande statliga insatser för ökad fliseldning kommer
            att stimulera såväl skogs- och maskinindustrin som varven och
            transportsektorn att ta del i denna nya inhemska energi- produktionsstruktur.
            Målet för en sådan satsning borde kunna bli att ytterligare 20
            å 25 TWh oljeeldning fram till år 1990 ersattes med vedeldning
            enbart genom att vi drar ner exporten av skogens produkter! Övergångsvis
            borde också torv kunna utnyttjas i stort inom ramen för denna
            inhemska energiproduktionsstruktur. . Kostnaderna för det statliga
            stödet till uppbyggandet av denna omfattande produktion av flis
            (och torv) bör i huvudsak täckas av däremot svarande bortfall
            av oljeimportkostnader.
          </p>
          <p xml:id="i-Lg7ftZbD3PkdMGzEFQypvD">
            5.2 Forcera solvärmen
          </p>
          <p xml:id="i-N5aUKw8LhvyUGQY8wuuVGp">
            Propositionen ägnar med rätta betydande intresse åt övergången
            till solfångarvärme. Även om de åtgärder som ovan föreslagits
            beträffande individuell debitering och ökat utnyttjande av ved
            skulle få beräknad effekt finns det all anledning att driva projektet
            ”Sol 85”. Det tekniska utvecklingsarbetet beträffande både solfångarkonstruktion
            och solvärmelagring är i dag inte så långt kommet att en mera
            allmän övergång till solfångarvärme kan påräknas. Propositionens
            tanke att staten
          </p>
          <pb facs="riksdagen-motions-pdf/data/197879/mot_197879__2229/mot_197879__2229-009.pdf"/>
          <fw xml:id="i-CDXkUsLnUzAi8dzLKnNNL7">
            Mot. 1978/79:2229 9
          </fw>
          <p xml:id="i-Xs4WdDmh5EXrPtLRN4BAtB">
            genom upphandling av solvärmesystem till statliga byggnader skall
            stimulera utvecklingsarbetet är tilltalande. Andra statliga stödinsatser
            föreslås också, vilka tillsammantagna bör påskynda utvecklingen
            för solfångarvärmen. Jag vill endast erinra om att ett obligatoriskt
            införande av ett visst system eller viss verksamhet ofta innebär
            ett påskyndande av systemets resp. verksamhetens utveckling. Sådant
            har tydligt kunnat märkas i krissituatio- ner, då en produkt som
            det varit brist på snabbt ersatts av en annan, t. ex. övergången
            från bensin- till träkolsdrivna bilar under andra världskriget.
            Obligatorisk solfångarvärme med kompletteringsvär- me i form av
            eldning med fasta inhemska bränslen i alla nybyggnader (givetvis
            med dispensmöjligheter) från 1986 skulle innebära ett starkt incitament
            till snabbare produktutveckling och utgöra ett ytterligare led
            att förstärka projektet Sol 85!
          </p>
          <p xml:id="i-QbVS5tJ4xNLVgPu1tDRr4Q">
            5.3 Använd havsvinden
          </p>
          <p xml:id="i-3q46R5Cdb6DNJjFDwRzeGY">
            Energikommissionen räknar i sina olika alternativ med vindkraft
            år 1990 på 2å 10 TWh. Som hinder för snabbare utökning av vindkraftproduktionen
            anförs bl. a. problem när det gäller anspråk på mark och sättet
            för lagring av el, producerad via vindkraft. Allmänt verkar det
            som om vindkraftfrågan ”gått i stå”. Man har låst sig för vindkraftverk
            av viss typ och storlek, och lagringsfrågan för vindkraft synes
            inte ha avancerat. Här skall blott skisseras två varianter som
            kunde vara värda att prövas. Tekniken att bygga havsplattformar
            har snabbt avancerat i takt med behoven vid Nordsjöborrningarna.
            Svenska företag har därvid varit före- gångare i många avseenden.
            Havsplattformar för vindkraftverk, placerade utom syn- och hörhåll
            från kusten, vore en metod att ”lösa markfrågan” och samtidigt
            komma ifrån miljöproblemen med inpassningen i naturen och bullret.
            Vattnen utanför västkusten, farvattnen kring Öland och uppåt ostkusten
            skulle kunna utnyttjas för gruppvis placering av vindkraftverk
            på havsplattformar. Vindkraftprojekten tycks genomgående vara
            inriktade på direktproduk- tion av el. Man får därvid automatiskt
            problemet med ojämn produktion och lagringssvårigheter. Vindkraft
            för tryckluftslagring ät en form som har hamnat i skymundan. Den
            har två fördelar framför direkt vindkraftproduktion av el. Dels
            kan ett vindkraftaggregat för tryckluftsproduktion fungera mera
            kontinuerligt, då även de lägsta vindstyrkorna räcker för en blygsam
            produktion av tryckluft. Dels kan tryckluftsproduktionen lagras
            i stora utrymmen (även bergrum kan tänkas) för mera regelbundet
            utsläpp till generatorer för elproduktion. Med vindkraft för tryckluftspro-
            duktion har man löst lagringsproblemet och kan få en bättre utjämning
            i tiden av elproduktionen.
          </p>
          <pb facs="riksdagen-motions-pdf/data/197879/mot_197879__2229/mot_197879__2229-010.pdf"/>
          <fw xml:id="i-FK5USecPHy3DNfe38cNkt3">
            Mot. 1978/79:2229 10
          </fw>
          <p xml:id="i-Vc3npvvn7oCsvwL5vhVRXB">
            6 Sammanställning
          </p>
          <p xml:id="i-Gt8a7wdxTVy4ko7wqBG6tm">
            En försiktig bedömning av effekten av ovanstående olika förslag
            ger minskning av oljeberoendet av följande omfattning fr. o. m.
            år 1990:
          </p>
          <p xml:id="i-ANstHrERvDBCX54BTVYzVc">
            TWh — övergång till individuell debitering av energiförbrukningen
            15 å 20 — betydande satsning på fliseldning 20 å 25 — ökad solvärmeproduktion
            2ä-3 —- vindkraft producerad till havs och via tryckluftslagring
            0å I Total minskning av oljeberoendet år 1990 ca 37 äå 49
          </p>
          <p xml:id="i-55iSZ56oyHh3cucPtGNksG">
            Med åtgärder enligt ovan behåller vi vår goda stan- dard, dämpar
            slöseriet med jordens ändliga tillgångar och får därmed bättre
            anpassning till ekologins krav än enligt propositionen. Även om
            majoritet för propositionens kärnkraftsut- byggnad uppnås kan
            samtliga ovanstående åtgärder med oförminskad effekt genomföras,
            varigenom en ännu bättre energisituation föreligger år 1990 än
            den propo- sitionen vågar utgå ifrån.
          </p>
          <p xml:id="i-5ufBiiHsxk4DEuELqGoyYk">
            7 Hemställan
          </p>
          <p xml:id="i-K278wkKzqM3mGkkvzU2XGS">
            Med hänvisning till vad som anförts hemställs 1. att riksdagen
            beslutar avvisa förslaget om fortsatt utbyggnad av fissionskraften,
            2. att riksdagen hos regeringen begär a) förslag till avvecklingsplan
            för fissionskraften, b) förslag till obligatorisk ominstallation
            till individuell debite- ring av förbrukningen av rumsvärme, varmt
            och kallt vatten samt el, c) förslag till åtgärder för omfattande
            satsning på energiproduktion via flis, d) förslag om obligatorisk
            solvärme i all nybyggnation från år 1986, e) utredning om möjligheterna
            att utnyttja vindkraft på de två nya sätt som motionen skisserar.
          </p>
          <p xml:id="i-DEXQfG7Ph8KiW8NQ8LXw7g" type="date">
            Stockholm den 26 mars 1979
          </p>
          <p xml:id="i-UV8YAKpr6JaCgUyeW215mv" type="signatureBlock">
            NILS HÖRBERG (fp)
          </p>
          <pb facs="riksdagen-motions-pdf/data/197879/mot_197879__2229/mot_197879__2229-011.pdf"/>
          <pb facs="riksdagen-motions-pdf/data/197879/mot_197879__2229/mot_197879__2229-012.pdf"/>
          <p xml:id="i-4ugHvYjXxCpvGeLkkMzSkh">
            'GOTAB 61805 Stockholm 1979
          </p>
        </div>
      </div>
    </body>
  </text>
</TEI>
