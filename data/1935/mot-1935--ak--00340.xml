<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1935/mot_1935__ak__340/mot_1935__ak__340-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Motioner i Andra kammaren, Nr 340. 3
          </p>
          <p>
            Nr 340.
          </p>
          <p>
            Av fru Eklund och fru Gustafson, angående straffskärpning för
            djur- plågeri.
          </p>
          <p>
            Ett folks sätt att behandla sina djur kan sägas vara en effektiv
            värdemätare på det folkets allmänna kulturnivå. Att förbryta sig
            mot värnlösa varelser, som ej kunna försvara sig, kan svårligen
            anses förenligt med upplysning och humanitet. Om man ser till
            svenskarna i detta fall, har man tyvärr ej anled- ning att vara
            fullt tillfreds. Man behöver bara draga sig till minnes de ofta
            förekommande notiserna i dagspressen, där rubriken ej sällan är
            »rått djur- plågeri», för att få belägg för det påståendet, och
            det förefaller även, som om notiser av det slaget, där upprörande
            djurplågerifall relateras, under senare år skulle ha ökat. När
            man sedan jämför de förbrytelser, som begåtts mot djuren, med
            det ovanligt lindriga straff, som nästan undantagslöst utmätes,
            kan man ej undgå att göra den reflektionen, att en straffskärpning
            här verkligen vore av nöden. Om man ser saken i dess stora sammanhang,
            är straffets lindriga art lika frappant, när det gäller t. ex.
            barnmisshandel eller andra förbrytelser mot levande varelser till
            skillnad mot när det rör sig mot döda ting. Ett par typiska exempel
            förtjäna anföras. En person, som en hel sommar kört med en gammal
            selbruten häst, fick endast böta 50 kr., en person, som kastade
            en hundvalp att stekas till döds i en pyrande ugn, slapp undan
            med 160 kr. böter, en tredje person, som till döds misshandlade
            en efter kalvning orkeslös ko, ådömdes endast 350 kr. böter, och
            en lastbilschaufför, som lät levande djur släpas på landsvägen
            efter sin snabbt framilande bil, slapp likaledes undan med blott
            böter. I strafflagens 18 kap. 16 $ heter det: »Visar någon i behandling
            av djur uppenbar grymhet, genom misshandel, överansträngning,
            vanvård eller annor- ledes, straffes för djurplågeri med böter.
            Är djurplågeriet av svår beskaffenhet eller äro omständigheterna
            eljest synnerligen försvårande, må till fängelse i högst sex månader
            dömas». Lagstiftarna ha sålunda ansett bötespåföljden som det
            normala straffet och utgått från att frihetstraffet endast bör
            tillämpas undan- tagsvis, nämligen då djurplågeriet var av svår
            beskaffenhet eller eljest synner- ligen försvårande omständigheter
            förelågo. Det är att märka, att man ej stan- nat vid enbart försvårande
            omständigheter utan till och med fordrat, att om- ständigheterna
            skola vara »synnerligen försvårande» för att den högre straff-
            skalan skall tillämpas. Denna fordran återverkar naturligtvis
            då det gäller att bedöma, huruvida det begångna djurplågeriet
            var av svår beskaffenhet eller ej enligt den nämnda lagparagrafen.
            Det åberopade lagrummets olämpliga formulering torde förvisso
            vara skuld till att så låga straff allmänt utdömas för de ifrågavarande,
            nästan alltid om synnerligen stor råhet vittnande djurplågeribrotten.
            Ty det är ju lönlöst för en åklagare att yrka straff såsom för
            ett under synnerligen försvårande omstän-
          </p>
          <pb facs="riksdagen-motions-pdf/data/1935/mot_1935__ak__340/mot_1935__ak__340-002.pdf"/>
          <p>
            4 Motioner i Andra kammaren, Nr 340.
          </p>
          <p>
            digheter begånget brott, där brottet enligt lagens terminologi
            endast är av »ordinär» beskaffenhet. Detta har givetvis till följd,
            att de som beivra djur- plågeri inskränka sig till att få den
            brottslige fälld och avstå från den ofta nog otacksamma uppgiften
            att framdraga »synnerligen försvårande» omstän- digheter. Det
            synes oss i anslutning till vad som nu anförts viktigare att utgå
            från att djurplågeri är ett i och för sig så svårt brott, att
            det bör medföra fängelse- straff, såvida ej omständigheterna vid
            dess begående (såsom t. ex. oförstånd) kunna efter noggrann prövning
            visas vara förmildrande, i vilket fallet straffet kan stanna vid
            böter — en tankegång sålunda, som är omvänd mot den, som kommer
            till synes i det åberopade lagrummet. Ett område, där behovet
            av humanisering vid behandlingen av djur gör sig särskilt starkt
            kännbart, är slaktningen. Efter riksdagens beslut i denna fråga
            i fjol torde en sådan lag, genom vilken bedövning blir obligatorisk
            och bl. a. skäktning förbjudes, kunna förväntas komma till stånd
            under den när- maste framtiden även i vårt land liksom i Norge.
            En jämförelse med detta vårt grannland visar därjämte, att man
            där ägnar större uppmärksamhet åt här berörda företeelser än i
            vårt länd. Så har norska regeringen i sin propo- sition nr 3 av
            den 4 jan. detta år för Odelstinget framlagt förslag till lag
            om värn av djur, innehållande bl. a. nya regler om transport av
            djur, bestäm- melser om att en som dömes för djurplågeri också
            kan fråndömas rätten till att hålla husdjur, nya bestämmelser
            om handel med gamla hästar, om behand- ling av skadade och sjuka
            djur samt om snare- och saxfångst, m. m. Ehuru behandlingen av
            djuren djupast grundar sig på människans sinnesart och kulturnivå
            torde dock lagstiftning härom vara av stor betydelse när det gäller
            människornas uppfattning av sin ställning gent emot de värnlösa
            djuren och för att bespara dessa ohödigt lidande. Under åberopande
            av vad som ovan framhållits tillåta vi oss därför yrka,
          </p>
          <p>
            att riksdagen ville besluta om en ingående och förutsättnings-
            lös utredning av de ovan påtalade förhållandena, varigenom be.
            hovet av straffskärpning för djurplågeribrotten skulle klarläggas
            och en mera human behandling av djuren befordras.
          </p>
          <p>
            Stockholm der 22 januari 1935.
          </p>
          <p>
            Vira Eklund. Buth Gustafson.
          </p>
          <p>
            I motionens syfte instämmer
          </p>
          <p>
            Bertha Wellin.
          </p>
        </div>
      </div>
    </body>
  </text>
</TEI>
