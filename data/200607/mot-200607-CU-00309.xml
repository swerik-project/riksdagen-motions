<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200607-CU-00309">
  <teiHeader>
    <fileDesc>
      <titleStmt>
        <title>Bostadsaffärer</title>
        <author corresp="i-9Kt7koTgzUZUA9ovNXYdWj">av Marietta de Pourbaix-Lundin (m)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Bostadsaffärer</title>
          <idno type="rdwebb">GU02C309</idno>
          <rs type="number">C309</rs>
          <orgName type="comitteeAbbreviation">CU</orgName>
          <ref type="dokument_url_text">http://data.riksdagen.se/dokument/GU02C309/text</ref>
          <ref type="dokument_url_html">http://data.riksdagen.se/dokument/GU02C309</ref>
          <ref type="dokumentstatus_url_xml">http://data.riksdagen.se/dokumentstatus/GU02C309</ref>
          <ref type="doc">http://data.riksdagen.se/fil/4447DF6E-ABCA-4488-A527-8D22E9328E2A</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-9Kt7koTgzUZUA9ovNXYdWj</idno>
            <name>Marietta de Pourbaix-Lundin</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-FSajmwtq7S186ejvJ8b1GZ" type="signed"/>
        <correspContext corresp="i-FSajmwtq7S186ejvJ8b1GZ">
          <note type="signatory" corresp="i-9Kt7koTgzUZUA9ovNXYdWj"/>
        </correspContext>
        <correspAction xml:id="i-QXn9Utnnb3cNZTnqDZg18K" type="referral">
          <date when="2006-11-07"/>
        </correspAction>
        <correspAction xml:id="i-FtRDonwNuDiwrBY2tEz6b2" type="dismissal">
          <date when="2006-11-07"/>
        </correspAction>
        <correspAction xml:id="i-8TLFt73tk3HBp2bZh6NWNx" type="numbering">
          <date when="2006-11-01"/>
        </correspAction>
        <correspAction xml:id="i-VbcuwMcC3rYJBjttTJgNQY" type="submission">
          <date when="2006-10-31"/>
        </correspAction>
        <correspAction xml:id="i-KPCQjrcgY6ij1mEJawXiKY" type="transfer">
          <date when="2006-10-30"/>
        </correspAction>
        <correspAction xml:id="i-4wcMUXNJZaSyk8zuy8eW17" type="assigned"/>
        <correspContext corresp="i-4wcMUXNJZaSyk8zuy8eW17">
          <ref type="assignedTo">Civilutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="motProposal" subtype="förslag">
          <head xml:id="i-JyKwRxBrGSt3yPMpS5Q4by">
            Förslag till riksdagsbeslut
          </head>
          <p xml:id="i-G7AVbSM5yqgpNLKsJRa2aB">
            Riksdagen tillkännager för regeringen som sin mening vad i motionen
            anförs om behovet av att göra en översyn av lagstiftningen avseende
            ansvaret för fel på fastighet vid överlåtelse.
          </p>
        </div>
        <div type="motContent">
          <head xml:id="i-BmzUH7RomBsyEcjSQag5X3" type="h1">
            Bostadsaffärer
          </head>
          <head xml:id="i-AYgBsUFFUf241qorebiLeZ" type="h1">
            Motivering
          </head>
          <p xml:id="i-SM6DYW58vvJJvSHFmqf62F">
            Tillväxt i vårt svenska samhälle kräver en flexibel arbetsmarknad,
            vilket i sin tur förutsätter en rörlig bostadsmarknad. För att
            människor ska vilja byta bostad efter livets skiftande förutsättningar
            och nya möjligheter i arbetslivet krävs att regler och villkor
            vid köp och försäljning av bostad är tydliga, långsiktiga och
            ekonomiskt hållbara.
          </p>
          <p xml:id="i-UCM1v2QgusCGCidyAo3CtF">
            Ansvarsförhållandet mellan säljare och köpare på bostadsmarknaden
            är av särskilt intresse, eftersom oklarheter kan leda till segslitna
            tvister och i värsta fall en oro och ovilja att ge sig in i en
            bostadsaffär.
          </p>
          <head xml:id="i-3eT5Htppp5WbKKWK5YhKeh" type="h2">
            Säljarens respektive köparens skyldigheter vid fel i fastighet
            vid överlåtelse
          </head>
          <p xml:id="i-7KBbgrkn7tx6wjzkFWbZNF">
            Jordabalken 4 kap 19 § reglerar förhållandet mellan säljaren
            och köparen avseende fel i fastighet vid en överlåtelse. Enligt
            lagen är köparen ålagd en omfattande undersökningsplikt medan
            säljaren inte har motsvarande upplysningsplikt. Dock bär säljaren
            ansvaret för så kallade dolda fel under en tioårig period från
            köpet, men med möjlighet till friskrivning från detta ansvar.
            Syftet med lagstiftningen är att köparen genom sin undersökning
            och säljaren genom sin kunskap ska uppnå en gemensam syn på fastigheten
            och dess skick, vilken i sin tur blir underlag i parternas diskussion
            om priset på fastigheten. I verkligheten fungerar sällan denna
            avvägning mellan parternas intressen, utan lagstiftningen har
            istället gett upphov till många tvister och oväntade kostnader.
            Oavsett om det är säljaren eller köparen som enligt lagen bär
            det ekonomiska ansvaret kommer fel i en fastighet som man inte
            tagit hänsyn till i samband med överlåtelsen att påverka säljarens
            eller köparens ekonomi för lång tid framöver. Detta gör att det
            finns en ekonomisk otrygghet i den för många människor enskilt
            största ekonomiska affären i livet, bostadsaffären.
          </p>
          <p xml:id="i-S2KNMeefMf5pNZsB9rznGz">
            Den aktuella marknaden för bostadshus får effekter på säljarens
            och köparens beteende i fastighetsaffären. När det råder stor
            efterfrågan men finns ett litet utbud eftersätter köparna alltför
            ofta sin undersökningsplikt eftersom de upplever att de inte hinner
            ta sig tid att undersöka sitt önskade hus ordentligt av rädsla
            för att den tid som en besiktning eller grundlig undersökning
            tar i anspråk kan leda till att någon annan lyckas locka säljaren
            till avslut under tiden. Istället väljer många köpare i den situationen
            en tvivelaktig trygghet genom att skriva in olika former av besiktningsklausuler
            i köpeavtalet, klausuler som när de sedan väl ska infrias ibland
            leder till att tvister uppstår mellan parterna då utformningen
            inte varit tillräckligt genomtänkt. Oberoende av marknadssituationen
            är det viktigt att både köpare och säljare får bästa möjliga skydd
            mot ekonomiska överraskningar.
          </p>
          <head xml:id="i-Xbmc2tKM98M3HzGtmRRaDg" type="h2">
            Europeisk jämförelse
          </head>
          <p xml:id="i-T4ohsPWCrKexPy4og8Bz5R">
            I andra länder går utvecklingen mot att säljaren får ett ökat
            ansvar för att informera om det faktiska skicket på fastigheten.
            I jämförelse med nuvarande svenska regler innebär det i praktiken
            att man genom avtal avviker från jordabalkens felregler. I vårt
            grannland Danmark ska säljaren t.ex. presentera en s.k. tillståndsrapport
            för köparen. Rapporten upprättas efter en mall som beslutats av
            myndigheterna och ska utföras av en fackman på säljarens bekostnad.
            Systemet har inneburit att spekulanterna ända från börjat fått
            ett bra underlag med information om fastighetens skick inför eventuell
            budgivningen och köp. Ansvaret för fel och brister i besiktningen
            ligger här på besiktningsmannen, som är skyldig att ha en ansvarförsäkring.
            För de eventuella dolda felen kompletteras systemet med en försäkring
            till köparens förmån. För att stimulera utvecklingen på bostadsmarknaden
            har man i Danmark skapat en modell där en säljare får frihet från
            ansvar för fastighetens skick. Villkoret för denna s.k. friskrivning
            är att förfarandet gått till på rätt sätt och att säljaren medverkat
            till tecknandet av försäkringen för de eventuella dolda felen.
          </p>
          <p xml:id="i-42iaWHNLpa3pfUF5oUCN7b">
            I England och Wales har man antagit ett motsvarande system avseende
            ansvaret mellan säljare och köpare som ska träda i kraft under
            2007.
          </p>
          <p xml:id="i-3EMXYgwLahb1f3rdVU23G4">
            I Sverige har lagstiftaren genom åren förändrat reglerna för
            hur man kan säkra fastigheters kvalitet vid nybyggnation. Några
            likvärdiga regler för det befintliga bostadsbeståndet har knappt
            diskuterats, detta trots att den övervägande delen omsatta fastigheter
            är redan befintliga fastigheter, inte nybyggda. På den svenska
            bostadsmarknaden byter i genomsnitt 160 000 befintliga bostäder
            ägare varje år, medan bara ca 20 000 bostäder nyproduceras.
          </p>
          <head xml:id="i-2RbzZJLHG9QN7ZpjCRWLvr" type="h2">
            Ett stort problem som kräver en översyn av lagstiftning
          </head>
          <p xml:id="i-WFsxLzAkDKsB4H9Gq5JRji">
            Dagens situation har skapat ett behov av en översyn av jordabalkens
            regler vad gäller fel i fastighet. En sådan översyn bör syfta
            till att skapa en bättre balans mellan köparens och säljarens
            ansvar och skyldigheter i samband med en överlåtelse av fastighet
            för att göra överlåtelsen till en trygg affär för båda parter.
            Genom att skapa tydliga och rättvisa regler för parterna på bostadsmarknaden
            skapas incitament för att fler ska våga ta steget och anpassa
            sin bostadssituation när livet skiftar. Om alltför många människor
            tvekar skapas en trögrörligare bostadsmarknad vilket gör förutsättningarna
            för en flexibel arbetsmarknad och ökad tillväxt i vårt land sämre.
          </p>
          <p xml:id="i-BT6QjjjHWwL1BkNP6EwHex">
            Det finns därför starka skäl för att genomföra en översyn av
            dagens lagstiftning för att åstadkomma tryggare köp och försäljningar
            genom ett mer jämbördigt partsförhållande mellan säljare och köpare
            av befintliga bostäder.
          </p>
        </div>
        <div type="motSignatures">
          <list>
            <item xml:id="i-HivmbZm7stPA7bKyDGyS7D" who="i-9Kt7koTgzUZUA9ovNXYdWj">
              Marietta de Pourbaix-Lundin (m)
            </item>
          </list>
        </div>
      </div>
    </body>
  </text>
</TEI>
