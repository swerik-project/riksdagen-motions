<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-199091-AU-00451">
  <teiHeader>
    <fileDesc>
      <titleStmt>
        <title>Arbetsmarknaden i Värmlands län</title>
        <author corresp="i-5sxzSZSUx9KLqvREcwz58f i-V193Sbzem4fs1MBp32cuww i-5sxzSZSUx9KLqvREcwz58f i-V193Sbzem4fs1MBp32cuww">av Gullan Lindblad och Göthe Knutson (m)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Arbetsmarknaden i Värmlands län</title>
          <idno type="rdwebb">GE02A451</idno>
          <rs type="number">A451</rs>
          <orgName type="comitteeAbbreviation">AU</orgName>
          <ref type="dokument_url_text">http://data.riksdagen.se/dokument/GE02A451/text</ref>
          <ref type="dokument_url_html">http://data.riksdagen.se/dokument/GE02A451</ref>
          <ref type="dokumentstatus_url_xml">http://data.riksdagen.se/dokumentstatus/GE02A451</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-5sxzSZSUx9KLqvREcwz58f</idno>
            <name>Gullan Lindblad</name>
            <state type="partyAffiliation" ref="Q110843">
              <desc>m</desc>
            </state>
          </person>
          <person gender="man">
            <idno>i-V193Sbzem4fs1MBp32cuww</idno>
            <name>Göthe Knutson</name>
            <state type="partyAffiliation" ref="Q110843">
              <desc>m</desc>
            </state>
          </person>
          <person gender="woman">
            <idno>i-5sxzSZSUx9KLqvREcwz58f</idno>
            <name>Gullan Lindblad</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-V193Sbzem4fs1MBp32cuww</idno>
            <name>Göthe Knutson</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-QUpYJAnGbKap6fYTN3Taca" type="signed"/>
        <correspContext corresp="i-QUpYJAnGbKap6fYTN3Taca">
          <note type="signatory" corresp="i-5sxzSZSUx9KLqvREcwz58f"/>
          <note type="signatory" corresp="i-V193Sbzem4fs1MBp32cuww"/>
          <note type="signatory" corresp="i-5sxzSZSUx9KLqvREcwz58f"/>
          <note type="signatory" corresp="i-V193Sbzem4fs1MBp32cuww"/>
        </correspContext>
        <correspAction xml:id="i-FDvjZ2smCwzSexdE7NwG4C" type="referral">
          <date when="1991-02-06"/>
        </correspAction>
        <correspAction xml:id="i-Ls7Qz2FoWDKi1eX7EUnQuX" type="dismissal">
          <date when="1991-02-05"/>
        </correspAction>
        <correspAction xml:id="i-8H4bHhUmvXvKaGRTjjvceR" type="submission">
          <date when="1991-01-25"/>
        </correspAction>
        <correspAction xml:id="i-7bxt6HoS1Qyd9fhPL5Yhz1" type="referral">
          <date when="1991-02-06"/>
        </correspAction>
        <correspAction xml:id="i-JXun1nrnURmFo5Ei3ibE7w" type="dismissal">
          <date when="1991-02-05"/>
        </correspAction>
        <correspAction xml:id="i-BgwFRKjFqrnCv6hEgqCxAL" type="submission">
          <date when="1991-01-25"/>
        </correspAction>
        <correspAction xml:id="i-BjvPQWLBUiP1uBazezcoxb" type="assigned"/>
        <correspContext corresp="i-BjvPQWLBUiP1uBazezcoxb">
          <ref type="assignedTo">Arbetsmarknadsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/199091/mot_199091_AU_451/mot_199091_AU_451-001.pdf"/>
      <div xml:id="i-FJHPfeg4CEXQv4pqxmnYV7" type="motHeader">
        <div xml:id="i-Radg2B3svEhTU5383BQtSR" type="motTitle"/>
        <div xml:id="i-9eVbeZh7fnTm5XknTLZMHy" type="motSubmissionInfo"/>
      </div>
      <div xml:id="i-NNViQd8C4Yn5qxP8nQsa6c" type="motBody">
        <div xml:id="i-Dej58FVoz8JrT97wr1arVS">
          <p xml:id="i-SuAsFWAbGa17xNxcXavi6Q">
            Motion till riksdagen
          </p>
          <p xml:id="i-SFeqhbNqMhd37Z2h1TFWq">
            1990/91:A451
          </p>
          <p xml:id="i-DvVxd7iBGRdMo4JxAwEEXy">
            av Gullan Lindblad och Göthe Knutson (m) Arbetsmarknaden i Värmlands
            län
          </p>
          <p xml:id="i-6iKsUtDRPSkpCE3gmwYirb">
            Molnen hopar sig över Värmland
          </p>
          <p xml:id="i-6qYztrrcwoGcToZcj1pKdf">
            Ökande arbetslöshet
          </p>
          <p xml:id="i-1319ekNMHSB2eD5nf4mevT">
            I en motion till föregående riksmöte erinrade vi om att Värmland
            i många år haft den högsta arbetslösheten i landet näst Norrbotten,
            men att utveck- lingen på arbetsmarknaden glädjande nog vänt och
            att länet då ”endast” låg på en femte-sjätte plats vad gällde
            arbetslösheten i landet. Vi gladdes åt den ljusare situationen
            på den värmländska arbetsmarknaden men varnade för att högkonjunkturen
            höll på att vända. Vi kunde konstatera att arbetslöshe- ten inte
            längre var i sjunkande och att mörka moln började segla upp vid
            horisonten. När denna motion skrivs kan vi konstatera att farhågorna
            för ett försämrat arbetsmarknadsläge tyvärr besannats och Värmland
            har nu klättrat uppåt i ”arbetslöshetsligan” igen. Som lägst hade
            Värmland 1,5 procent öppet arbetslösa. Siffran är idag ca 2,5
            procent. Antalet öppet arbetslösa är ca 4300 i början av 1991
            och antalet beräknas öka. Länsarbetsnämnden har beräknat att minst
            4 procent kommer att vara öp- pet arbetslösa i genomsnitt under
            1991. Kanske kommer Värmland att drab- bas ännu hårdare av det
            ”arbetslöshetens stålbad” som förre finansministern siade om vid
            sin avgång? Vissa kommuner har särskilt höga arbetslöshetssiffror,
            t.ex. Storfors, som har 4 procent öppet arbetslösa, Hagfors 3,9,
            Årjäng och Torsby 3,8, Munk- fors 3,7, Eda 3,6 och Sunne 3,2.
            Antalet varsel och uppsägningar ökar... Talet om att socialdemokratisk
            politik skulle vara särskilt effektiv för att motverka arbetslöshet
            framstår som alltmer ihåligt. Det är tvärtom så att den socialdemokratiska
            politiken skapat de problem som är orsak till arbetslösheten,
            bl.a. ett alltför högt kost- nadsläge och en kraftig inflation.
          </p>
          <p xml:id="i-3WEY6eYrJSqAJhKtSThKAp">
            Dystra näringslivsprognoser
          </p>
          <p xml:id="i-8s7enHtMxFXNXN5E9XwQ7X">
            Enligt konjunkturmätningar som gjorts av SCB för Wermlandsbankens
            räk- ning är prognoserna beträffande det värmländska näringslivet
            de dystraste som framlagts under den senaste sjuårsperioden.
          </p>
          <pb facs="riksdagen-motions-pdf/data/199091/mot_199091_AU_451/mot_199091_AU_451-002.pdf"/>
          <p xml:id="i-JC2tjBSJcemTbemvTqXCUm">
            De flesta tecken tyder enligt undersökningen på att Sverige är
            på väg in i en lågkonjunktur och att den nuvarande konjunkturnedgången
            i Värmland med stor säkerhet kommer att fortsätta på bred front
            under år 1991. Länets byggnadsindustri beräknas t.ex. stå inför
            en snabb och kraftig ned- gång. Som främsta orsaker till den kraftigt
            vikande konjunkturen anges det höga ränteläget, minskade ränteavdragsmöjligheter
            och höjd byggmoms fr.o.m. årsskiftet. Det mest påfallande i företagens
            konjunkturbild är enligt undersökningen att den mycket negativa
            utvecklingen av hemmamarknaden fortsätter. De mindre och medelstora
            företagens försämring sedan våren 1990 bedöms fort- sätta nästa
            år. Den värmländska ftillverkningsindustrin har kommit in i den
            djupaste konjunktursvackan sedan början av 1980-talet. Trots de
            mindre och medelstora företagens fallande produktion visar de
            värmländska industriföretagens planer på en oförändrad produktionsnivå
            under våren 1991. Detta beror på att den tungt vägande pappers-
            och massa- industrin räknar med en viss återhämtning våren 1991.
            Trävaruindustrin har försvagats snabbt under hösten 1990 och nedgången
            på hemmamarknaden accelererar. Trots denna mörka bild räknar företagen
            inom branschen med att kunna hålla sysselsättningen på nuvarande
            nivå våren 1991. En strimma av hopp eller en alltför ljus bedömning
            av läget? Verkstadsindustrin befinner sig i en djup konjunktursvacka
            och hemma- marknaden rasar. Utvecklingen under hösten 1990 har
            t.o.m. varit sämre än väntat och konjunkturnedgången väntas fortsätta
            med oförminskad styrka. Maskinindustrin väntar kraftig konjunkturnedgång
            våren 1991 p.g.a. kraf- tigt minskad efterfrågan. Detaljhandeln
            har försämrats mera än väntat under hösten 1990 och bran- schen
            räknar med fortsatt stagnation inför den närmaste framtiden.
          </p>
          <p xml:id="i-3Jh5ANPL7okiuDscReUFVT">
            Utvecklingen dystrare än väntat
          </p>
          <p xml:id="i-K2xwkv3jCDNbjFy6yyPkKD">
            Länsarbetsnämnden anser att utvecklingen under senare delen av
            år 1990 är mer negativ än vad länsarbetsnämnden förutspådde i
            vårprognosen. Syssel- sättningen har stagnerat eller minskat inom
            alla branscher med undantag för landstingets verksamhet. Länsarbetsnämndens
            prognos sammanfaller ganska väl med den prognos som redovisats
            ovan. Nämnden räknar i stort sett med oförändrat antal anställda
            våren 1991 inom privata byggnadsindustrin, den privata tjänstesektorn,
            järn- och stål- industrin, elektroindustrin, livsmedelsindustrin,
            massa- och pappersindu- strin, sågverksindustrin, offentliga sektorn
            och varuhandeln. Vad gäller bygg- nadsindustrin råder stor osäkerhet
            efter andra kvartalet 1991. Vi är tyvärr mer pessimistiska än
            länsarbetsnämnden, kanske snarare mer realistiska. När det gäller
            verkstadsindustrin beräknas en fortsatt minskning av antalet anställda.
            Övriga branscher — kemisk industri, trävaruindustri, transportindustri
            samt jord- och skogsbruk — räknar med en osäker utveckling, som
            torde leda till en minskad sysselsättning. Länsarbetsnämnden bedömer
            att man som helhet kan räkna med en ökad arbetslöshet i länet.
          </p>
          <p xml:id="i-AhD34uYQswXQLAw9YFSasg">
            Mot. 1990/91 A451
          </p>
          <pb facs="riksdagen-motions-pdf/data/199091/mot_199091_AU_451/mot_199091_AU_451-003.pdf"/>
          <p xml:id="i-CZz9Lx4xTqFXM1n3QhmbWn">
            Särskilda Värmlandsproblem
          </p>
          <p xml:id="i-5HwnA42XK1agdykt58SwTG">
            Ett av Värmlands största problem är att så stor andel av arbetskraften
            arbe- tar inom den offentliga sektorn. Landstinget är länets största
            arbetsgivare med ca 18.000 anställda. I debatten från socialdemokratiskt
            håll framhålls att den offentliga sektorn är någon slags ”motor
            i värmländskt näringsliv” och att den skulle vara sär- skilt bra
            för kvinnorna, som ofta får sin utkomst inom denna sektor. Detta
            tal är helt falskt! Visst är det så att många kvinnor får sin
            försörjning via den offentliga sektorn, men dessa kvinnor skulle
            ju ingalunda vara arbetslösa inom branscher som vård, omsorg och
            service om sådan verksamhet kunde bedrivas inom enskild regi på
            samma villkor som för det offentliga! Den ensi- diga satsningen
            på den offentliga sektorn och monopolställningen för kom- muner
            och landsting beträffande de nämnda branscherna förhindrar en
            sund konkurrens och därmed en sund utveckling av den privata tjänstesektorn.
            För glesbygdens kvinnor innebär det försämrade arbetstillfällen,
            då den of- fentliga sektorn kännetecknats av en viss centralisering
            till städer och tätor- ter. Mycket talar nu för 0-tillväxt inom
            den offentliga sektorn och därför kan inte någon ökning av antalet
            anställda påräknas inom denna sektor heller. Ett annat problem
            är Värmlands stora beroende av de stora basindustri- erna, som
            är mycket exportberoende och konjunkturkänsliga. Vi har tidigare
            i våra motioner påtalat att länet kan drabbas av ytterligare rationaliseringar
            och strukturomvandlingar samt att verksamhet kan flytta utomlands
            om skatter och avgifter blir alltför betungande — och kostnadslä-
            get därmed för högt. Våra farhågor har tyvärr besannats. Vissa
            kommuner har särskilt svåra arbetsmarknadsproblem. Det gäller
            särskilt norra Värmland med få arbetstillfällen samt Bergslagskommunerna.
            De sistnämnda har tidigare drabbats hårt av strukturomvandlingar
            och nå- gon ersättningsindustri av större omfattning har inte
            etablerats. Deltidsarbetslösheten är stor i Värmlands län. För
            kvinnornas del har del- tidsarbetslösheten gällt cirka 2.500 anställda
            även under högkonjunkturen. Vi har tidigare ifrågasatt varför
            Värmlands läns landsting har så många del- tidsanställda, då efterfrågan
            på personal inom vård och omsorg varit stor i hela länet, och
            då landstinget uttalat ambitioner att minska deltidsarbetslös-
            heten. Den höga sjukfrånvaron är inte bara ett Värmlandsproblem
            men dock ett arbetsmarknadsproblem av stor betydelse, då den ökar
            företagens kostnads- läge högst väsentligt. Vi har förhoppningen
            att den nyligen genomförda be- sparingen inom sjukförsäkringssektorn
            ska visa sig ha positiva effekter be- träffande företagens kostnader.
            Viktigt är att införa den arbetsgivarperiod, som riksdagen beslutat
            om, för att ytterligare få ned det s.k. sjuktalet genom ökat incitament
            för arbetsgivaren beträffande arbetsmiljöerna. Vissa grupper —
            ungdomar, kvinnor, handikappade, invandrare — har en särskilt
            besvärlig arbetsmarknadssituation. Minskningen av antalet arbets-
            tillfällen vid länets legoindustrier inom bilindustrin — bl.a.
            i Kristinehamn, Säffle, Töcksfors och Koppom — har drabbat kvinnorna
            hårt. Åldersstrukturen är oroande. Flera kommuner har 25 procent
            invånare
          </p>
          <p xml:id="i-C8mD274cr7MpKQXC24toQB">
            Mot. 1990/91 A451
          </p>
          <pb facs="riksdagen-motions-pdf/data/199091/mot_199091_AU_451/mot_199091_AU_451-004.pdf"/>
          <p xml:id="i-GQEee6oJLjTWn6S3NWwndR">
            som är över 64 år: Munkfors, Torsby, Filipstad och Sunne. Samma
            kommu- ner visar också stora arbetslöshetssiffror. Filipstad,
            Hagfors och Kristine- hamn har negativ befolkningsutveckling medan
            länet i övrigt numera visar en viss befolkningsökning. Denna består
            till stor del av invandring. Länet tillhör landets befolkningssvagaste.
          </p>
          <p xml:id="i-Fs5Spui4ErebSaM9S3UKuJ">
            Värmländskt näringsliv
          </p>
          <p xml:id="i-L569no1sBEJK2xpqD21RPH">
            Det värmländska näringslivet har präglats av de stora bruken
            (järn-stål-pap- per-massa) och gör så fortfarande. Ändå arbetar
            ca 67 procent av de an- ställda i länet vid företag med mindre
            än 200 anställda. Det är därför särskilt oroande att det är just
            de små och medelstora företagen som visar de sämsta prognoserna
            inför den närmaste framtiden. Värmland har tidigare drabbats av
            stora strukturomvandlingar och det förefaller nu som att vi har
            en ny strukturkris att vänta. Trots allt växte en ny företagaranda
            fram i Värmland under de svåra åren och det är naturligtvis vår
            förhoppning att det värmländska näringlivet inte helt ska präglas
            av pessimism de kommande åren.
          </p>
          <p xml:id="i-DRzAX6QgNEYm6cDidAVSXi">
            Arbetslöshet — och arbetskraftsbrist
          </p>
          <p xml:id="i-DcF3WrY7LHzTHVtnGKS8CQ">
            Trots att arbetslösheten ökat i Värmland finns det brist på arbetskraft
            inom vissa sektorer. Det gäller framförallt högutbildad personal
            eller personal inom speciella yrken. Som svårrekryterade yrken
            räknar länsarbetsnämnden högskolelektorer i teknikämnen, ADB,
            statistik, juridik och företagseko- nomi, naturvetare och jurister,
            socialsekreterare, förskollärare, högskoleut- bildade ekonomer
            samt vårdpersonal och lokalvårdare. Sedan lång tid till- baka
            är det brist på läkare och sjuksköterskor, sjukgymnaster och arbetste-
            rapeuter inom länets sjukvård.
          </p>
          <p xml:id="i-DjocP1oeyJMo94YWPDK8GL">
            Hur skall framtiden mötas?
          </p>
          <p xml:id="i-SujVTX4RA6CxHu1vsZ8gVK">
            För att en positiv utveckling ska bli möjlig för de värmländska
            företagen är det A och O att kostnaderna kan sänkas. Detta har
            stor betydelse därför att många av de värmländska företagen är
            extremt exportberoende. Skogsindu- strin exporterar t.ex. 85 procent
            av sina produkter. En av de viktigaste faktorerna för den värmländska
            industrin är hur ener- gipolitiken utformas. Inte minst vår pappers-
            och massaindustri är mycket beroende av god tillgång på billig
            energi. En för tidig kärnkraftsutveckling skulle vara något av
            ett dråpslag för den värmländska industrin och ytterli- gare öka
            arbetslösheten. Vi hälsar med tillfredsställelse att hotet om
            en så- dan tycks vara avvärjd, åtminstone vad gäller de närmaste
            åren. Vårt län är mycket beroende av den internationella utvecklingen,
            särskilt av förhållandet till EG. Ca 60 procent av skogsindustrins
            export går till EG- marknaden. Enligt utredningar som gjorts är
            Värmland ett av de län som skulle gynnas starkt av en anslutning
            till EG. En sänkning av skattetrycket är en mycket viktig faktor
            för företagens ut- veckling men även att arbetsgivaravgifterna
            hålls på en så låg nivå som möj- ligt.
          </p>
          <p xml:id="i-KR999uXU9EKxYHudVxRsQj">
            Mot. 1990/91 A451
          </p>
          <pb facs="riksdagen-motions-pdf/data/199091/mot_199091_AU_451/mot_199091_AU_451-005.pdf"/>
          <p xml:id="i-4ZovExFdXdbsafYeDfGaTb">
            Många värmländska företag har tråkig erfarenhet av att välutbildad
            ar- betskraft inte söker sig hit p.g.a. att de höga kommunal-
            och landstingsskat- terna gör att nettoinkomsten kan bli 500-600
            kr lägre per månad än i en låg- skattekommun. Ett sänkt skattetryck
            är långt viktigare än konstlade åtgärder för att för- söka locka
            företag till Värmland. Företagen är beroende av fasta spelregler.
            De beslut om arbetsmiljöavgif- ter och ”turistmoms” liksom ändrade
            avdrags- och avgiftsregler för reseer- sättningar som fattats
            de senaste åren har blivit precis så negativa för vårt näringsliv
            som vi förutspådde. Detsamma gäller den slopade kvittningsrät-
            ten mellan inkomster från olika förvärvskällor liksom den alltför
            höga ben- sinskatten. Turistnäringen skulle kunna vara en av Värmlands
            framtidsnäringar, men nu har den positiva utvecklingen brutits
            p.g.a. den nytillkomna momsen. Företagen i Värmland har ofta långa
            reseavstånd och höjda bensinskatter liksom försämrade avdrags-
            och avgiftsregler har drabbat värmländska före- tag hårt. Eftersom
            de samlade effekterna av ”turistmomsen” är negativa för sam- hällsekonomin
            föreslår vi att den avskaffas. Människor på landsbygden har ofta
            sin inkomst från olika förvärvskällor, t.ex. från en mindre jord-
            och skogsbruksfastighet eller småföretag samt ett lönearbete.
            Den slopade kvittningsrätten slår därför hårt mot mindre företag
            i glesbygd. Kvittningsrätten mellan olika förvärvskällor bör därför
            återin- föras. Vi anser vidare att den faktiska utgiften för resor
            i tjänsten bör vara av- dragsgill samt att bensinskatten bör sänkas.
            Näringspolitiken skall främja småföretagande och entreprenörskap.
            För att en positiv utveckling av tjänstesektorn ska kunna ske
            krävs att de kommunala monopolen upphör och att det t.ex. blir
            möjligt att driva eget inom vård samt barn- och äldreomsorg på
            samma villkor som för det offent- liga. Detta skulle gagna glesbygdomsrådena
            som idag tvingas betala barnom- sorgsavgifter till storstadsområdena.
            Det är också en viktig jämställdhets- fråga för kvinnorna i vården
            att slippa det ”näringsförbud” som i praktiken råder idag. I en
            särskild motion föreslår vi skattelättnader för småföretagen som
            vä- sentligt skulle underlätta ett sådant, t.ex. borttagande av
            skatten på arbe- tande kapital.
          </p>
          <p xml:id="i-MDRjPPJii6t6QwUHCKeq7K">
            Vägar och kommunikationer
          </p>
          <p xml:id="i-9FTkXrorua9skBqSjhTtW3">
            I en gemensam borgerlig motion (c + m + fp) framhåller vi vägnätets
            och kommunikationernas betydelse som en viktig del av länets infrastruktur.
            Vi hänvisar beträffande våra förslag till denna motion. Vi kan
            konstatera att några större satsningar på vägar och kommunikationer
            inte möjliggörs i Värmlands län genom regeringens förslag trots
            talet om kraftfulla satsningar på infrastrukturen.
          </p>
          <p xml:id="i-K6tHjFtLrhhTrXRHqbv9wA">
            Mot. 1990/91 A451
          </p>
          <pb facs="riksdagen-motions-pdf/data/199091/mot_199091_AU_451/mot_199091_AU_451-006.pdf"/>
          <p xml:id="i-TiEVQrttfMqhuJ2QXQvYxr">
            Arbetsmarknadspolitiken
          </p>
          <p xml:id="i-4KFKHKTq8XPhYWxZvH1Wm5">
            Det står nu klart att det inte blir några större satsningar på
            beredskapsarbe- ten och liknande. Regeringen prioriterar utbildningsinsatser
            som gör den en- skilde bättre rustad på arbetsmarknaden. Vi delar
            i princip regeringens upp- fattning i denna fråga men anser att
            utvecklingen måste följas noga för Värmlands del. Det finns kommuner
            som har ett mycket ensidigt näringsliv och som är beroende av
            en eller ett fåtal industrier, som nu varslat eller sagt upp personal.
            Sådana kommuner är t.ex. Årjäng, Säffle och Kristinehamn. Det
            kan visa sig nödvändigt med ytterligare arbetsmarknadspolitiska
            sats- ningar för att inte länet ska bli utarmat vad gäller ung
            arbetskraft. Rege- ringen bör uppmärksamt följa utvecklingen av
            arbetslösheten. De s.k. trygghetslagarna är bra för dem som redan
            har ett arbete. För ny- tillträdande på arbetsmarknaden — ungdomar,
            kvinnor, handikappade och invandrare — kan de snarast vara ett
            hinder. Arbetssökande från dessa grup- per skulle ha större chans
            om det fanns en generell rätt till provanställning. Vi anser att
            en översyn bör göras av trygghetslagarna men hänvisar i denna
            fråga till en moderat kommittémotion. När det gäller arbetshandikappade
            kan vi med tillfredsställelse notera att regeringen nu följt våra
            tidigare förslag om ett flexibelt lönebidrag, som är knutet till
            individen och inte till arbetsplatsen. Detta bör medge anställning
            inom det reguljära arbetslivet på ett annat sätt än hittills.
            Vad beträffar ungdomarnas yrkesutbildning anser vi att den praktiska
            yr- kesutbildningen bör förläggas direkt ute på arbetsplatserna
            i större utsträck- ning än idag. I denna fråga hänvisas till en
            moderat kommittémotion. En ny kategori arbetssökande är våra invandrare.
            Det är ett misslyckande för svensk flykting- och arbetsmarknadspolitik
            att de inte har kunnat få ar- bete i större utsträckning trots
            den högkonjunktur som rått. Kommunerna har nu genom ett nytt ersättningssystem
            getts ett större in- flytande och ansvar när det gäller flyktingpolitiken.
            Vi beklagar att detta inte skedde redan under högkonjunkturen.
            Det är viktigt att kommunerna och arbetsförmedlingarna samarbetar
            väl för att bereda invandrarna arbete. Bl.a. behövs direktkontakter
            med företagen. Vi anser också att företag bör kunna ta direktkontakter
            med flyktingför- läggningarna i länet liksom att privat arbetsförmedling
            skall tillåtas. För övrigt hänvisas i denna fråga till parti-
            och kommittémotioner rörande invandrings- och flyktingpolitiken.
          </p>
          <p xml:id="i-KWMjbd5zP6YpoQbWYoMoZc">
            Utvecklingsinsatser
          </p>
          <p xml:id="i-FvAAg9cm6fN78u87ehaJvw">
            Det bör finnas tillväxtkraft i de värmländska bygderna inför
            framtiden förut- satt att näringspolitiken i stort utformas på
            ett sådant sätt att den stimulerar till företagande och ägande.
            Regeringens politik har hittills varit negativ för såväl nyföretagande
            som ägande av företag. Vi hänvisar bl.a. till vår motion om småföretagens
            villkor. Länsanslagen har höjts något på senare år och dessa får
            numera användas friare än tidigare, vilket är bra. Länsstyrelsen
            bedriver en rad projekt tillsammans med kommuner och myndigheter
            och på detta sätt kan lokala idéer tas tillvara på ett positivt
            sätt.
          </p>
          <p xml:id="i-K82NjWUMNyQd1hwRvTiu4D">
            Mot. 1990/91 A451
          </p>
          <pb facs="riksdagen-motions-pdf/data/199091/mot_199091_AU_451/mot_199091_AU_451-007.pdf"/>
          <p xml:id="i-44caSJRaaq6sjecEA1H1uu">
            Särskilt glesbygdsanslaget har visat positiva resultat. Det är
            en flexibel stödform, som syftar till att stimulera sysselsättning
            och upprätthålla en god servicenivå på landsbygden. Det är t.ex.
            viktigt att lanthandlarna på detta sätt kan fortsätta sin verksamhet
            samtidigt som pensionärer kan få sina varor hemsända. Affären
            kan också vara ett serviceorgan för t.ex. apoteket och systembolaget.
            Glesbygdsstödet kan vara en positiv stimulans för lands- bygdsbefolkningen
            när det gäller att kanalisera ut idéer och förslag till för- mån
            för hembygden. Det är viktigt att människor i glesbygd ska kunna
            ha kombinationssyssel- sättningar, t.ex. jord- och skogsbruk vid
            sidan om en anställning samt slöjd och konsthantverk vid sidan
            om jordbruket o.s.v. Den förda politiken bör ta hänsyn till detta
            vid beskattningen genom bibehållen kvittningsrätt, vilket vi framfört
            ovan samt i vår motion om småföretagen. Ytterst är den värmländska
            landsbygdens överlevnad beroende av de många enskilda människornas
            idéer och engagemang. Den förda politiken bör därför stödja och
            stimulera och inte drabba glesbygdsbefolkningen som idag. Några
            aktuella exempel på detta är bebyggelsehinder, ökade bensinpri-
            ser, slopad kvittningsrätt, turistmoms och minskade reseavdrag.
            Olika glesbygdsprojekt har bedrivits på olika platser i länet,
            t.ex. i Sunne, Torsby, Hagfors och Säffle kommuner. ”Hela Sverige
            ska leva”- kampanjen under år 1989 gav Värmland möjlig- het att
            ”visa upp sig” i samband med festligheterna på Skansen i Stockholm.
            Det är dock inte kampanjer av olika slag som skapar Värmlands
            framtid. Den förda politiken bör stämma överens med de vackra
            orden! Vi anser att lokaliseringsstöd, glesbygdsstöd och projektmedel
            varit och är till nytta för länet. Länsanslagen bör därför ökas
            och ges en än mer regio- nalpolitisk profil med tanke på vårt
            läns speciella struktur.
          </p>
          <p xml:id="i-KQa889aNo5ziB811YPEjgy">
            Högskolan — en viktig regionalpolitisk resurs
          </p>
          <p xml:id="i-97HY8iSFk1pwPSe8o56wwN">
            All erfarenhet visar att en väl fungerande högskola är av utomordentligt
            stor betydelse för ett län när det gäller att rekrytera och behålla
            välutbildad ar- betskraft. Med sina ca 4.000 elever och utbildning
            i teknik, ekonomi och hu- maniora samt lärar- och vårdutbildningar
            är högskolan utan tvekan den vik- tigaste regionalpolitiska satsningen
            i vårt län. Högskolan har ett mycket nära samarbete med länets
            näringsliv. Det s.k. ”Hjärnbruket” vid högskolan ger god möjlighet
            att utveckla den kreativa miljön. I en särskild motion har vi
            utvecklat de faktorer, som vi anser vara vikti- gast för högskolans
            närmaste framtid.
          </p>
          <p xml:id="i-BAZEZzTd9tpoC9ubwQerW7">
            Hemställan
          </p>
          <p xml:id="i-8L7nu9G16xaAPjPPEzQiER">
            Med hänvisning till det anförda hemställs [att riksdagen som
            sin mening ger regeringen till känna vad i motio- nen anförts
            om att en god tillgång till billig energi är av avgörande betydelse
            för den framtida utvecklingen av värmländsk industri och värmländsk
            arbetsmarknad,!] [att riksdagen som sin mening ger regeringen
            till känna vad i motio-
          </p>
          <p xml:id="i-CigpY3jUcZF33d3fk6wTcH">
            Mot. 1990/91 A451
          </p>
          <pb facs="riksdagen-motions-pdf/data/199091/mot_199091_AU_451/mot_199091_AU_451-008.pdf"/>
          <p xml:id="i-YSd7s4xAbJSbFCFSJ3NuWb">
            nen anförts om att en sänkning av skattetrycket är nödvändig
            för en Mot. 1990/91 positiv näringslivsutveckling,?] A451 1. att
            riksdagen som sin mening ger regeringen till känna vad i mo- tionen
            anförts om att arbetsgivaravgiften bör sänkas, [att riksdagen
            som sin mening ger regeringen till känna vad i motio- nen anförts
            om att monopol, t.ex. inom barn- och äldreomsorg samt vård skall
            avskaffas i syfte att främja tjänstesektorn,?] [att riksdagen
            som sin mening ger regeringen till känna vad i motio- nen anförts
            om nödvändigheten av att invandrare snabbt kommer i arbete,']
            [att riksdagen beslutar att den s.k. ”turistmomsen” skall avskaffas
            ,”] [att riksdagen beslutar att den faktiska utgiften för resor
            i tjänsten skall vara avdragsgill,”] [att riksdagen beslutar att
            kvittningsrätten mellan olika förvärvskäl- lor skall återinföras,”]
            [att riksdagen beslutar att bensinskatten skall sänkas,?] 2. att
            riksdagen som sin mening ger regeringen till känna vad i mo- tionen
            anförts om att utvecklingen på den värmländska arbetsmark- naden
            noga bör följas och att åtgärder vid behov bör insättas, 3. att
            riksdagen som sin mening ger regeringen till känna vad i mo- tionen
            anförts om att länsanslagen bör ges en än mer regionalpolitisk
            profil och att de skall kunna användas fritt av länsstyrelserna.
          </p>
          <p xml:id="i-K8oaUcmeir16PKMQ5dgA5" type="date">
            Stockholm den 24 januari 1991
          </p>
          <p xml:id="i-XfBz2zxDCZFmKQkXdvxyVM">
            Gullan Lindblad (m) Göthe Knutson (m)
          </p>
          <p xml:id="i-Mh6jtCPm7RTGXuf185U2Jz">
            11990/91:N440 21990/91:Sk371 31990/91:Fi513 41990/91:Sf629
          </p>
        </div>
      </div>
    </body>
  </text>
</TEI>
