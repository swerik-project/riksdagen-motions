<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1930/mot_1930__ak__466/mot_1930__ak__466-001.pdf"/>
      <div type="motHeader" xml:id="i-3NMyJqXqfCP7v6rZef3YNz">
        <div type="motTitle" xml:id="i-25VAfFajSVLDrp4whSqvQd"/>
        <div type="motSubmissionInfo" xml:id="i-TSkw5R8Q6oDLWQHK7UmZSB"/>
      </div>
      <div type="motBody" xml:id="i-7neWXiqSrXRLyLcQJCdEmW">
        <div xml:id="i-FzrhbLYi34U89e8ogmh5RK">
          <p xml:id="i-2b91R4HRxw5sQ1PAzCdujT">
            Motioner i Andra kammaren, Nr 466. 15
          </p>
          <p xml:id="i-22doJAsWmWxkshWctF88oj">
            Nr 466.
          </p>
          <p xml:id="i-Kjhdde6GS9tUThKnP4fg1x">
            Av herr Bengtsson i Norup, i anledning av Kungl. Maj:ts proposition,
            nr 99, med förslag till lag om kommunalstyrelse på landet m. m.
          </p>
          <p xml:id="i-7Y6etPRrbi2KyhhkwnKLeS">
            Det förslag till lag om kommunalstyrelse på landet, vilket för
            riksdagen fram- lagts i Kungl. Maj:ts proposition nr 99, bör enligt
            undertecknades mening i några punkter kompletteras eller ändras.
            Den föreslagna anordningen med självständig paragrafering i varje
            kapitel medför verkligt betydande olägenheter. För dem, som skola
            vid sammanträden och annars tillämpa lagen, är det av vikt att
            vara väl orienterade i författnings- texten och kunna snabbt återfinna
            en bestämmelse. Det är långt lättare att hålla i minnet ett paragrafnummer
            än om paragrafnumret är förenat med ett kapitelnummer. Med den
            föreslagna anordningen torde många möjligheter till felaktiga
            citat och felskrivning yppa sig, och det är därför anegläget,
            att paragraferingen göres genomgående för hela lagen. Detta är
            också vanligt i andra kommunala författningar. I förslaget talas
            endast om att å kommunalstämma varje röstberättigad äger en röst.
            Men det finns fall, då en efter vissa grunder graderad röstskala
            kommer till användning vid stämman, såsom vid val av kommunombud
            till vägstämma enligt väglagen, och vid beslut av de jordägande
            socknemännen angående avkastningen av besparingsskog och skogsmedelsfond,
            enligt veder- börande reglementen. För klarhets vinnande borde
            lagen innehålla en erinran om dessa fall. Vidare är det icke lämpligt
            att slopa den nu i kommunalförord- ningarna upptagna bestämmelsen,
            att »om val av nämndemän är särskilt stadgat» Det vore t. o. m.
            icke ur vägen att till tjänst för våra kommunalmän utsäga i vilket
            lagrum därom stadgas. Landshövding Hammarskjöld har i sitt förslag
            till revision av kommunal- lagarna velat skärpa de förvaltande
            nämndernas och styrelsernas ansvar och givit stadgandet härom
            följande lydelse; »Ledamöter av kommunalnämnden, vilka, genom
            att överträda denna lag eller särskilt givna föreskrifter eller
            eljest, uppsåtligen eller av vårdslöshet tillskynda kommunen skada,
            äro, jämte det ansvar enligt allmän lag, som må ifrågakomma, underkastade
            skyldighet, en för alla och alla för en, att ersätta skadan. —
            Vad nu är sagt skall äga motsva- rande tillämpning i fråga om
            styrelser eller personer, som blivit för särskilda förvaltnings-
            eller verkställighetsbestyr utsedda.» Denna paragraf har icke
            upptagits i Kungl. Maj:ts proposition, och ej heller har deti
            nuvarande kommu- nalförordningen förefintliga stadgandet om, att
            kommunalnämndens leda- möter »ansvara gemensamt för de medel,
            nämnden under sin förvaltning haft» etc., upptagits i regeringsförslaget.
            I stället har departementschefen i sitt yttrande till propositionen
            härom anfört följande: »De personer, som avses
          </p>
          <pb facs="riksdagen-motions-pdf/data/1930/mot_1930__ak__466/mot_1930__ak__466-002.pdf"/>
          <p xml:id="i-Wq1DXz1VNGSG89Az5SyQch">
            16 Motioner i Andra kammaren, Nr 466.
          </p>
          <p xml:id="i-LdibBLZVoVF8JhBQsyP3fn">
            i förevarande paragraf, äro enligt 25 kap. 22 $ strafflagen i
            straffrättsligt hän- seende jämnställda med statens ämbetsmän.
            Härav följer, att de, därest de genom överträdelse av lag eller
            särskilt givna föreskrifter eller eljest uppsåt- ligen eller av
            vårdslöshet tillskynda kommunen skada, äro förfallna till äm-
            betsbrott. Med tillämpning av allmänna rättsregler följer vidare,
            att de äro solidariskt ansvariga för uppkommen skada. Den sakkunniges
            förslag torde sålunda på denna punkt icke innehålla något mera
            än vad som redan gäller. Med hänsyn härtill kan jag icke biträda
            de anmärkningar, som framställts mot berörda förslag. Att i något
            avseende minska det ansvar, som nu gäller, torde icke vara tillrådligt.»
            Fråga är icke här om att minska det ansvar, som nu gäller, utan
            propositionen innehåller en skärpning av nu gällande ansvarighet
            för de kommunala förtroendemännen. Att döma av den erfarenhet,
            som en nära 70-årig tillämpning givit, föreligger intet behov
            av ändring å denna punkt. De skäl, som av Landskommunernas förbund
            anförts och som återgivas å sid. 165 i den kungl. propositionen,
            äga sin fulla riktighet. Litet varstädes i landet har det blivit
            allt vanligare, att suppleanter i nämnder och styrelser få vara
            närvarande vid sammanträdena och även deltaga i över- läggningarna,
            ehuru icke i besluten, såvida de icke inträda i stället för en
            från- varande ordinarie ledamot. Man har veterligen inte förmärkt
            några olägen- heter av denna praxis, utan tvärtom. Intresserade
            suppleanter förvärva på detta sätt inblick i ärendena, vilket
            är till nytta, då de inkallas vid det ena eller andra tillfället
            att ersätta en frånvarande ledamot. På många håll råder ovisshet,
            huruvida suppleanters närvaro, då de icke äro tillkallade att
            ersätta ledamot, står i överensstämmelse med lagen. Av regeringsrättsutslag
            att döma behöver ingen tvekan råda därom. Bäst vore att införa
            en bestämmelse i para- grafen om kommunalnämndens suppleanter
            (kap. 4 $ 10), som klargjorde denna sak och undanröjde all tvekan.
            De nu gällande kommunalförordningarna äro oklara i fråga om innebörden
            av uttrycken »avkortning» och »avskrivning». I $ 64 i såväl förordningen
            om kommunalstyrelse på landet som förordningen om kommunalstyrelse
            i stad heter det bl. a.: »Till bestyrkande av uppbörden skall
            debiterings- och uppbörds- längden slutligen innehålla särskilda
            kolumner för anteckning om inbetalningar, restantier och avkortningar.»
            Vad som ligger i uttrycket »avkortningar» anges icke här och ej
            heller på något annat ställe i förordningarna. I $ 70 i förord-
            ningen om kommunalstyrelse på landet stadgas: »Efter uppbördsstämman
            upprättar kommunalnämnden dels avskrivningslängd, upptagande dem,
            för vilka kommunalstämman beviljat avskrivning, med angivande
            tillika av av- skrivningsorsaken, dels ock restlängd å övriga
            skattskyldiga, som vid stämman ej guldit sina kommunalulskylder.
            Dessa längder skola, restlängden i två exem- plar, inom två månader
            efter uppbördsstämmans avslutande överlämnas till utmätningsmannen
            i orten» etc. Men i vad mån begreppet »avskrivning» skiljer sig
            från begreppet »avkortning» angives icke. Vidare finns i $ 21
            i förordningen
          </p>
          <pb facs="riksdagen-motions-pdf/data/1930/mot_1930__ak__466/mot_1930__ak__466-003.pdf"/>
          <p xml:id="i-5bHHPZgv2RfNeFhx6kGsRS">
            Motioner i Andra kammaren, Nr 466. 17
          </p>
          <p xml:id="i-CEif8gMtnJneY44pFZdrT5">
            om kommunalstyrelse på landet liksom i $ 18 förordningen om kommunal-
            styrelse i stad bestämmelsen om att för beslut om efterskänkande
            av oguldna kommunalutskylder kräves två tredjedelars pluralitet.
            Här och var ha tvister uppstått angående innebörden av ifrågavarande
            stadganden, och det är därför anegläget, att denna sak klargöres
            vid revisionen av kommunallagarna. Lands- hövding Hammarskjöld
            har ansett sig hjälpa upp saken genom att ersätta ordet avskrivningslängd
            med avkortningslängd och ordet avskrivning med avkort- ning (se
            hans förslag kap. 6 $ 12), detta »för vinnande av överensstämmelse
            med bestämmelserna om kronoutskylder». Men därmed avlägsnas icke
            den rådande oklarheten och ovissheten. Regeringens proposition
            är dock utförligare. I kap. 6 $ 10 i dess förslag heter det: »Efter
            uppbördsstämman upprättar kom- munalnämnden (resp. drätselkammaren)
            dels avkortnings- och avskrivnings- längd, upptagande ej mindre
            dem, för vilka kommunen, eller församlingen be- slutat efterskänka
            påförda utskylder eller för vilka eljest avkortning ägt rum, än
            även dem, för vilka kommunalnämnden (resp. drätselkammaren) verkställt
            avskrivning, med angivande tillika av avkortnings- eller avskrivningsorsaken,
            dels ock restlängd» o. s. v. Här skiljes således mellan avkortning
            och avskriv- ning, och man avser att beträffande innebörden av
            dessa begrepp ansluta sig till uppbördsreglementet. Är så fallet,
            bör detta uttryckligen utsägas genom en hänvisning till uppbördsreglementet,
            så att kommunalnämnderna må veta vad de ha att rätta sig efter.
            Vidare framgår av lagförslagets text, att kommu- nalnämnden, resp.
            drätselkammaren, har att verkställa avskrivning, men icke avkortning.
            Beträffande sistnämnda åtgärd synes meningen vara, att full- mäktige,
            resp. stämma, skola besluta efter vederbörlig beredning av ärendet.
            Att vid ett beslut om avkortning enkel pluralitet är tillräcklig,
            synes vara me- ningen, men då i motiveringen till förslaget (Kungl.
            Maj:ts proposition sid. 203) säges, att »avkortningen innebär
            ett efterskänkande av betalningsskyldigheten», torde mångenstädes
            två tredjedelars majoritet komma att krävas för ett sådant beslut,
            såvida icke lagstiftaren otvetydigt uttalar, vad hans mening är.
            Sådant förslaget föreligger saknar det nödig klarhet. Enligt förslaget
            skall »restlängden, åtföljd av en uppgift rörande det belopp,
            som influtit vid stämman, samt om verkställd avkortning och avskrivning,
            inom två månader efter uppbördsstämmans slut i två summerade exemplar
            in- sändas till länsstyrelsen». Föredragande departementschefen
            yttrar härom: »Jag har ansett mig i visst avseende böra föreslå
            ett mindre tillägg i syfte att något utöka kontrollmöjligheterna,
            nämligen beträffande restlängdens riktighet, när denna insändes
            till länsstyrelsen. I dylikt avseende föreslås, att en rapport
            skall samtidigt insändas rörande uppbördsresultatet, innefattande
            dels uppgift å influtna belopp, dels uppgift å avskrivet och avkortat
            belopp.» Behovet för länsstyrelsen av uppgift å det belopp, som
            influtit vid stämma, samt om verk- ställd avkortning och avskrivning
            är mycket omtvistat. Att med ledning av dessa uppgifter kunna
            kontrollera restlängdens riktighet är fullständigt Bihang till
            riksdagens protokoll 1930. 4 saml. 87 häft. (Nr 460—466.) 2
          </p>
          <pb facs="riksdagen-motions-pdf/data/1930/mot_1930__ak__466/mot_1930__ak__466-004.pdf"/>
          <p xml:id="i-SPRgPddpr1GnGynWwSJETL">
            18 Motioner i Andra kammaren, Nr 466.
          </p>
          <p xml:id="i-KjcPmqovppp7CC2XBCrx29">
            uteslutet. Restlängdens riktighet skall kommunalnämnden ansvara
            för, och den omständigheten, att restlängden enligt propositionen
            skall ingå till länsstyrelsen i stället för som förut till utmätningsmannen,
            avser väl att ge länsstyrelsen större möjlighet att utöva kontroll
            över restindrivningen. Kommunernas uppbörd samt avkortningar och
            avskrivningar, som företagas av kommunerna, innan beloppen föras
            i restlängd, hava hittills icke varit underkastade statsmyndighets
            kontroll i annan mån än vad som föranletts på grund av besvär.
            Då avsikten nu knappast heller torde vara att ställa kommunernas
            egen uppbörd under statsmyndighets kontroll, får det anses såsom
            onödigt, att restlängderna, som skola insändas till länsstyrelsen,
            skola åtföljas av en uppgift rörande det belopp, som influtit
            vid stämman, samt om verkställd avkortning och avskrivning». Denna
            del kan saklöst utgå ur lagtexten. Det i nu gällande kommunalförordningar
            givna stadgandet, att beslut om arvode åt kommunala förtroendemän
            varje år skola underställas länsstyrelsen för godkännande är icke
            lämpligt. Det borde vara nog, att länsstyrelsens god- kännande
            inhämtas första gången ett arvode beviljas innehavare av ett visst
            uppdrag och sedermera, när arvodet eventuellt förhöjes. Med hänvisning
            till det ovan sagda hemställes, att vid utformning av lag- texten
            till lag om kommunalstyrelse på landet m. m. följande ändringar
            måtte vidtagas i den kungl. propositionens förslag:
          </p>
          <p xml:id="i-UyfkDihXcsCDFaWrn3M3sB">
            1) Paragraferingen göres genomgående och icke kapitelvis; 2)
            De undantagsfall, då graderad röstskala skall tillämpas, omnämnas
            i kommunallagarna, liksom också, att angående nämndemansval är
            särskilt stadgat; 3) Nuvarande bestämmelsen om kommunalnämndsledamö-
            ternas m. fl.:s ansvar — »en var ledamot ansvarar gemen- samt
            med de övriga» etc. — bibehålles; 4) Uttryckligt stadgas, att
            suppleanter i nämnder få vara närvarande vid sammanträdena; 3)
            Bestämmelserna om avkortning, avskrivning och efter- skänkande
            av kommunalutskylder ges sådan formulering, att varje oklarhet
            om deras innebörd avlägsnas; 6) Uppgifter rörande det belopp,
            som influtit vid uppbörds- stämma samt om verkställd avkortning
            och avskrivning, böra ej åtfölja restlängden till länsstyrelsen;
            och 7) beslut om arvode till kommunala förtroendemän skall icke
            underställas konungens befallningshavande varje år, utan endast
            första gången det beviljas samt sedermera vid even- tuell förhöjning
            av detsamma.
          </p>
          <p xml:id="i-2hxPAxKzKQUufADjjALDZf">
            Stockholm den 12 mars 1930. Sv. Bengtsson
          </p>
          <p xml:id="i-EPNj9GauB97vfAgNqfJKz9">
            i Norup.
          </p>
          <p xml:id="i-UoSPDZfw5CwQuhp9D9HAZe">
            Victor Pettersons Bokindustriaktiebolag, Stockholm 1930.
          </p>
        </div>
      </div>
    </body>
  </text>
</TEI>
