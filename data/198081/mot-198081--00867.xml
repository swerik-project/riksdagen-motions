<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-198081--00867">
  <teiHeader>
    <fileDesc>
      <titleStmt>
        <title>om rösträtt för invandrare i riksdagsval</title>
        <author>av Lars Werner m. fl.</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>om rösträtt för invandrare i riksdagsval</title>
          <idno type="rdwebb">G402867</idno>
          <rs type="number">867</rs>
          <ref type="dokument_url_text">http://data.riksdagen.se/dokument/G402867/text</ref>
          <ref type="dokument_url_html">http://data.riksdagen.se/dokument/G402867</ref>
          <ref type="dokumentstatus_url_xml">http://data.riksdagen.se/dokumentstatus/G402867</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-5wPAQ1MDLRTsW1XngYcD46</idno>
            <name>LARS WERNER</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="woman">
            <idno>i-8743Lhyk8SSNk8Ne84jigz</idno>
            <name>EIVOR MARKLUND</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="man">
            <idno>i-FiisfXYQcUpGymcboYQpoF</idno>
            <name>C.-H. HERMANSSON</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="man">
            <idno>i-CMGiiZNVocLdbkuKqXgWTG</idno>
            <name>NILS BERNDTSON</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="man">
            <idno>i-QRDnfz9zaiXo7A1SpAi1dM</idno>
            <name>BERTIL MÅBRINK</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="woman">
            <idno>i-RPvXiWoVbPvNZBh8bxVvbB</idno>
            <name>EVA HJELMSTRÖM</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="man">
            <idno>i-U9We27C3x3JviFqbQPuj3d</idno>
            <name>ALEXANDER CHRISOPOULOS</name>
            <state type="partyAffiliation" ref="Q110837">
              <desc>vpk</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-NDRCv5LytbZhvmyp8354wa" type="signed"/>
        <correspContext corresp="i-NDRCv5LytbZhvmyp8354wa">
          <note type="signatory" corresp="i-5wPAQ1MDLRTsW1XngYcD46"/>
          <note type="signatory" corresp="i-8743Lhyk8SSNk8Ne84jigz"/>
          <note type="signatory" corresp="i-FiisfXYQcUpGymcboYQpoF"/>
          <note type="signatory" corresp="i-CMGiiZNVocLdbkuKqXgWTG"/>
          <note type="signatory" corresp="i-QRDnfz9zaiXo7A1SpAi1dM"/>
          <note type="signatory" corresp="i-RPvXiWoVbPvNZBh8bxVvbB"/>
          <note type="signatory" corresp="i-U9We27C3x3JviFqbQPuj3d"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/198081/mot_198081__867/mot_198081__867-001.pdf"/>
      <fw xml:id="i-5EUo8p7XuW8WTouYj3kw91">
        Mot. 1980/81:867 1
      </fw>
      <div xml:id="i-R41GBX8xuGoT3xmmS4i1PD" type="motHeader">
        <div xml:id="i-AmjNimVPsQwVjVXoWkXkQH" type="motTitle"/>
        <div xml:id="i-WudaDbN7UjHkvFVroynU9L" type="motSubmissionInfo"/>
      </div>
      <div xml:id="i-Y1NUs4vYieMCYx6LWXb58W" type="motBody">
        <div xml:id="i-448tBuaG5kCkYq5wZc7uh5">
          <p xml:id="i-FVMCJCLrAXAZq1fXikpYKL">
            10
          </p>
          <p xml:id="i-MUgV3gLnKhg4JjdGMArHuh">
            Motion
          </p>
          <p xml:id="i-TEFurz6CzYHUYMcmAHxfi">
            1980/81:867
          </p>
          <p xml:id="i-C9QB7UbyYLFicMU4TMvTBW">
            av Lars Werner m. fl. om rösträtt för invandrare i riksdagsval
          </p>
          <p xml:id="i-2yb9BXr2xwKN1ZbzP1R5Y1">
            Vänsterpartiet kommunisterna anser att rösträtt för invandrare
            i riksdags- val är en viktig politisk fråga. Dess betydelse stannar
            inte vid de svenska gränserna. Frågan har en internationell betydelse
            som ofta uppmärksammas alltför litet. Under 10-årsperioden 1966-1975
            invandrade ca 18 miljoner människor till de arbetskraftsimporterande
            länderna i Västeuropa. Av invandrarna tillhörde 80-85 26 arbetarklassen.
            Orsakerna till den mycket kraftiga migrationsvågen under efterkrigspe-
            rioden står att finna i den olikartade utvecklingstakten i den
            kapitalistiska världen. Situationen kan liknas vid den som rådde
            under industrialismens stora expansionsperiod, men då gällde flyttning
            från land till stad, nu går den över nationsgränserna. Anledningen
            är emellertid densamma — en flykt undan arbetslöshet, fattigdom
            och ett liv utan framtid dit där det går att få ett arbete att
            försörja sig på. Förutom de klassmässiga, kulturella, språkliga
            och sociala förändringar som folkomflyttningen har inneburit för
            såväl utvandrar- som invandrarlän- der, har den också på ett radikalt
            sätt förändrat förutsättningarna för demokratin och parlamentarismen.
            Rösträttsbestämmelserna i hemländerna och invandrarländerna har
            gjort att flyttningen i allmänhet också inneburit förlust av rösträtten.
            Även i de fall där formella möjligheter till rösträtt funnits,
            har den mycket sällan i praktiken kunnat utövas. Miljoner invandrares
            förlust av rösträtt är i första hand en allmändemo- kratisk fråga.
            Men det är också en klassfråga, eftersom den helt övervägande
            majoriteten bland invandrarna tillhör arbetarklassen. Detta har
            haft som följd att arbetarklassen genomgående har varit kraftigt
            underrepresenterad i allmänna val både i utvandrings- och invandringsländer
            under de senaste 25 åren. Vi har i dag den mycket vanliga situationen
            att människor arbetar på samma arbetsplats och har gemensamma
            sociala och ekonomiska intressen, men en del av dem är uteslutna
            från möjligheten att politiskt påverka dessa intressen på grund
            av att de är utländska medborgare. Detta innebär då i praktiken
            att inte heller de som är medborgare i invandrarlandet har möjlighet
            att fullt ut hävda sina intressen. Rösträttsbestämmelserna och
            framför allt kopplingen mellan medborgar- skap och rösträtt härstammar
            från en tid då de stora arbetskraftsomflytt- ningarna var ett
            delvis okänt fenomen. Undantaget var den stora utvand- ringen
            till Nordamerika, men den var delvis av en något annorlunda karaktär
            och föregick dessutom i stor utsträckning de viktigaste demokratireformerna
            på politikens område. Sambandet mellan medborgarskap och rösträtt
          </p>
          <pb facs="riksdagen-motions-pdf/data/198081/mot_198081__867/mot_198081__867-002.pdf"/>
          <p xml:id="i-VKyM5F3eta5cg2ke2Fcz6h">
            härstammar från en tid då befolkningssammansättningen i de olika
            länderna var mer enhetlig än den är i dag. I det läget framstod
            inte denna fråga som ett problem för demokratin, eftersom de som
            bodde och arbetade i ett land också var medborgare i det landet.
            Under sådana förutsättningar kom inte kopplingen mellan medborgarskap
            och rösträtt att strida mot rösträttsrefor- mens syfte, nämligen
            att ge alla människor möjlighet att påverka det politiska skeendet
            och samhällslivet i det land där de lever och arbetar och att
            den politiska ledningen och de beslut som bestämmer landets utveckling
            skall motsvara invånarnas majoritets intressen och vilja. I dag
            är situationen annorlunda. Invandringen har för Sveriges del inneburit
            att befolkningen inte längre är lika enhetlig som tidigare. Det
            finns omkring en miljon invandrare och invandrarättlingar, och
            av dem saknar ca 300 000 rösträtt och därmed möjlighet att påverka
            det politiska livet i landet. Den helt övervägande delen av dessa
            300 000 vuxna, verksamma människor som i Sverige är berövade sin
            rösträtt tillhör arbetarklassen. Den politiska diskrimineringen
            av invandrarna innebär således att arbetarklassen i Sverige inte
            har en politisk representation som svarar mot dess egentliga styrka.
            De borgerliga skikten är i motsvarande grad överrepresenterade
            i riksdagen. Invandringen har på så sätt radikalt förändrat förutsättningarna
            för demokratin i Sverige. De nuvarande rösträttsbestämmelserna
            är inte i överensstämmelse med de stora demokratiska reformernas
            syfte utan kan till och med sägas utgöra hinder för demokratins
            utveckling här i landet. Vänsterpartiet kommunisterna har under
            en följd av år ställt kravet att rösträtt för invandrare i riksdagsval
            måste införas. Den bör i princip utformas efter samma regler som
            gäller för rösträtt vid kommunalval. Riksdagen har hittills avslagit
            vpk:s förslag. De borgerliga partierna, med moderata samlingspartiet
            i spetsen, fullföljer sina traditioner och bjuder motstånd mot
            varje form av utvidgning av demokratin. Senast behandlades frågan
            om rösträtt för invandrare av riksdagen i november 1980. Som motiv
            för sitt avslagsyrkande framförde konstitutions- utskottet då
            väsentligen två argument. För det första anförde man att i så
            gott som alla länder är medborgarskap en förutsättning för rösträtt
            på den nationella nivån. Rösträtt anses inte böra tillkomma den
            som inte känner sådan samhörighet med landet att han är beredd
            att förvärva medborgar- skap. För det andra anförde man att om
            man bryter sambandet mellan rösträtt och medborgarskap skulle
            det leda till att innehållet i medborgar- skapet tunnades ut i
            allför hög grad. Kriteriet på samhörighet med landet är således
            enligt utskottet och den borgerliga riksdagsmajoriteten att man
            är beredd att förvärva eller upprätt- hålla svenskt medborgarskap.
            Vpk anser detta vara en felaktig uppfattning om vad samhörighet
            med landet innebär. Det är en oerhört lättvindig generalisering,
            som innebär att man tillmäter hundratusentals människor av olika
            nationaliteter och med de mest skilda förhållanden i övrigt samma
            förhållningssätt till landet därför att de saknar svenskt medborgarskap.
            Det
          </p>
          <pb facs="riksdagen-motions-pdf/data/198081/mot_198081__867/mot_198081__867-003.pdf"/>
          <fw xml:id="i-SRBtv8kUZRJiTdmAMAovkm">
            Mot. 1980/81:867 122
          </fw>
          <p xml:id="i-9efpYky8rcuQHAokDLhJ8x">
            leder också till den orimliga slutsatsen att personer som i handling
            uppsåtligen har undandragit sig skyldigheter här, t. ex. genom
            att flytta kapital till ett annat land och göra svenska arbetare
            arbetslösa, som av skatteskäl valt att bosätta sig i ett annat
            land eller smuggla valuta ut ur landet — de anses ha samhörighet
            med landet så länge de behåller sitt svenska medborgarskap. Däremot
            anses inte den invandrare som bor och arbetar här och i handling
            fullgör sina skyldigheter gentemot det svenska samhället ha en
            sådan samhörighet med mindre än att han söker svenskt medborgarskap.
            Och då, från den ena dagen till den andra, skaffar han sig den
            nödvändiga samhörighetskänslan. Vi finner det nödvändigt att visa
            på de absurda konsekvenserna av utskottets resonemang för att
            därigenom visa att så lösliga begrepp som samhörighetskänsla inte
            kan ligga till grund för avgörande demokratiska rättigheter. Till
            motivet om uttunningen av medborgarskapet kan sägas följande.
            Naturligtvis blir ingen svensk mindre svensk av att invandrare
            får delta i riksdagsval. Detta vet också regeringen och de borgerliga
            partierna. Men vad de också vet är att det är arbetarklassen och
            dess allierade som tvingas fly från sina hemländer, att det är
            arbetare och fattigbönder som tvingas vandra över gränserna för
            att få jobb. De borgerliga skikten oroas av att deras maktställning
            kan hotas om rösträtten för invandrare utsträcks även till dem
            som inte har svenskt medborgarskap. Borgerligheten åberopar och
            använder i sin argumentation rösträttsbestämmelser som inte motsvarar
            de faktiska förhållandena i landet och motverkar därmed nu som
            tidigare de grundläg- gande demokratiska reformernas syfte och
            utveckling för att slå vakt om sina klassintressen. Rösträtten
            visar sig nu återigen vara en klassfråga. Det tog den svenska
            arbetarklassen flera decennier av kamp för att uppnå de politiska
            rättigheter som gäller i dag. Målet är fortfarande att uppnå allmän
            och lika rösträtt. I dag gäller kampen invandrarnas rösträtt.
            Motsättningen är densamma i dag som i början av seklet. Arbetarrörelsen
            vill utvidga demokratin mot borgarnas motstånd. Under hänvisning
            till det anförda föreslås att riksdagen hos regeringen hemställer
            om att förslag om rösträtt för invandrare i riksdagsval, oberoende
            av medborgarskap, snarast föreläggs riksdagen.
          </p>
          <p xml:id="i-Y3d6nsBC1Xg8YspiTusy4K">
            Stockholm den 26 januari 1981
          </p>
          <p xml:id="i-LfdPCFcgfpBuRKNewaC8gZ">
            LARS WERNER (vpk) EIVOR MARKLUND (vpk) C.-H. HERMANSSON (vpk)
            NILS BERNDTSON (vpk) BERTIL MÅBRINK (vpk) EVA HJELMSTRÖM (vpk)
            ALEXANDER CHRISOPOULOS (vpk)
          </p>
        </div>
      </div>
    </body>
  </text>
</TEI>
