<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201213-CU-00246">
  <teiHeader>
    <fileDesc>
      <titleStmt>
        <title>Ompröva 0,2-promillesgränsen till sjöss</title>
        <author corresp="i-Cd1KL55s1P4VpgkZMge4ns">av Maria Abrahamsson (M)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Ompröva 0,2-promillesgränsen till sjöss</title>
          <idno type="rdwebb">H002C246</idno>
          <rs type="number">C246</rs>
          <orgName type="comitteeAbbreviation">CU</orgName>
          <ref type="dokument_url_text">http://data.riksdagen.se/dokument/H002C246/text</ref>
          <ref type="dokument_url_html">http://data.riksdagen.se/dokument/H002C246</ref>
          <ref type="dokumentstatus_url_xml">http://data.riksdagen.se/dokumentstatus/H002C246</ref>
          <ref type="doc">http://data.riksdagen.se/fil/E2936A86-BF64-4752-97D3-0A2055EB8626</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-Cd1KL55s1P4VpgkZMge4ns</idno>
            <name>Maria Abrahamsson</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-U3y5zQ1hiejR93nyH5A7jy" type="signed"/>
        <correspContext corresp="i-U3y5zQ1hiejR93nyH5A7jy">
          <note type="signatory" corresp="i-Cd1KL55s1P4VpgkZMge4ns"/>
        </correspContext>
        <correspAction type="numbering" xml:id="i-9n8VYddmfqY9Z9yMjfciwE">
          <date when="2012-10-04"/>
        </correspAction>
        <correspAction type="submission" xml:id="i-CQY5HEororuHLhY5EZm18B">
          <date when="2012-10-03"/>
        </correspAction>
        <correspAction type="transfer" xml:id="i-GTQouCxq8cZY83GzNn7coY">
          <date when="2012-10-02"/>
        </correspAction>
        <correspAction type="assigned" xml:id="i-Hvn2pnHkFDjxvuW5Ex7XHN"/>
        <correspContext corresp="i-Hvn2pnHkFDjxvuW5Ex7XHN">
          <ref type="assignedTo">Civilutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader"/>
      <div type="motBody">
        <div type="motProposal" subtype="förslag">
          <head xml:id="i-FQv1ZSxmNDECP4kHtcs1mY">
            Förslag till riksdagsbeslut
          </head>
          <p xml:id="i-FDoAsUNPwe8zT6RgNzEvQh">
            Riksdagen tillkännager för regeringen som sin mening vad som
            anförs i motionen om en omprövning av 0,2-promillesgränsen till
            sjöss.
          </p>
        </div>
        <div type="motContent">
          <head type="h1" xml:id="i-DcMbFSgdvxYPZqtCePC9J1">
            Motivering
          </head>
          <p xml:id="i-7o5aXyAtP1EDkFo8DuCyYV">
            Enligt båtlivsstatistiken för 2010 vistades ungefär 2,5 miljoner
            svenskar i en fritidsbåt någon gång under året. För många betyder
            båtlivet naturupplevelser, frihetskänsla och social samvaro, ibland
            i förening med en viss alkoholförtäring. Att kunna ta ett par
            pilsner, en snaps eller några glas vin under lugna förhållanden
            på sjön är för många båtägare en kär livsstil. Eller snarare var.
          </p>
          <p xml:id="i-XuMy1GNrqLq5ceyXZbhzSw">
            För sedan den 1 juni 2010 gäller en 0,2-promillesgräns för skeppare
            och besättning på båtar som kan framföras i en hastighet av minst
            15 knop eller har ett skrov på minst 10 meter. Det är alltså inte
            bara fartvidunder och stora fartyg som träffas av den nya straffbestämmelsen,
            utan även högst ordinära mindre och mellanstora båtar omfattas.
            Lagstiftningen motiverades av sjösäkerhetsskäl. Enligt riksdagen
            fanns det anledning att se lika allvarligt på alkoholpåverkan
            till sjöss som i trafik på väg (2009/10:CU14).
          </p>
          <p xml:id="i-5bBDJkG1Xsveo18KuU7b65">
            Nej, man får inte vara full på sjön när man har ansvar för en
            besättning och andra sjötrafikanters säkerhet. Om detta är alla
            överens, och det är därför vi sedan länge har haft en straffbestämmelse
            om sjöfylleri. Den nya promilleregeln gör ingen skillnad i det
            fallet. Den avskräcker inte ungdomarna som buskör på fyllan på
            väg hem från en blöt fest eller den alkoholiserade kaptenen på
            skärgårdsfärjan som en vacker dag kör rakt in i bryggan med passagerare
            och allt.
          </p>
          <p xml:id="i-9MJSXz4KvvF8smRvqqKbGe">
            Men den nya promillegränsen är så blint tillyxad att den slår
            mot den stora majoritet av båtförare som inte alls är berusade,
            som inte alls utgör någon fara för sig själva eller andra båttrafikanter.
            Det finns inga som helst belägg för att en så låg promillehalt
            som 0,2 är sjösäkerhetsmässigt motiverad.
          </p>
          <p xml:id="i-P8cFtpoFgzgWN2RnXB854o">
            Tvärtom har Högsta domstolen i en dom sommaren 2012 slagit fast
            att risken från trafiksäkerhetssynpunkt är lägre vid promillekörning
            till sjöss än i vägtrafik. I klartext betyder det att HD underkänner
            riksdagens resonemang om att en måttlig alkoholpåverkan till sjöss
            är lika straffvärd som samma alkoholpåverkansgrad vid bilkörning.
            Redan sunda förnuftet säger att en person som druckit några glas
            vin är mycket farligare bakom bilratten där det fordras snabba
            reflexer och blixtsnabba situationsbedömningar, än vid rodret
            till en båt där det finns mycket mer gott om tid att bedöma och
            reflektera över vilka manövrer som behöver göras för att undvika
            faror.
          </p>
          <p xml:id="i-Q63pJWiSkvkNdk4W8GVVYG">
            Med anledning av Högsta domstolens avgörande och med tanke på
            att 0,2-promillegränsen nu har varit i kraft under tre sommarsäsonger
            är tiden mogen att se över om lagens effekter överensstämmer med
            lagstiftarens intentioner. En sådan översyn bör också ifrågasätta
            promillegränsen och överväga om den bör anpassas till vad som
            gäller i våra grannländer: Norge 0,8 promille, Finland 1,0 och
            i Danmark 0,5 men då bara för höghastighetsbåtar.
          </p>
        </div>
        <div type="motSignatures">
          <list>
            <item xml:id="i-DFU9Z6kMShESnMeeTMSp3C">
              Maria Abrahamsson (M)
            </item>
          </list>
        </div>
      </div>
    </body>
  </text>
</TEI>
