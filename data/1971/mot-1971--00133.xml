<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1971--00133">
  <teiHeader>
    <fileDesc>
      <titleStmt>
        <title>om ökat stöd åt handikappade.</title>
        <author>av herr Hamrin m. Q.</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>om ökat stöd åt handikappade.</title>
          <idno type="rdwebb">FU02133</idno>
          <rs type="number">133</rs>
          <ref type="dokument_url_text">http://data.riksdagen.se/dokument/FU02133/text</ref>
          <ref type="dokument_url_html">http://data.riksdagen.se/dokument/FU02133</ref>
          <ref type="dokumentstatus_url_xml">http://data.riksdagen.se/dokumentstatus/FU02133</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-ACVAPuDAAVNFDcYqCfRkK</idno>
            <name>ENKEL</name>
            <state type="partyAffiliation" ref="Q105112">
              <desc>fp</desc>
            </state>
          </person>
          <person gender="woman">
            <idno>i-NnnjpbjTFUH5mHJLVXoKZ1</idno>
            <name>BRITTA BERGSTRÖM</name>
            <state type="partyAffiliation" ref="Q110857">
              <desc>fp</desc>
            </state>
          </person>
          <person gender="man">
            <idno>i-Hu7hKPMf4mxcMxbTcp28NL</idno>
            <name>MAC P. HAMRIN</name>
            <state type="partyAffiliation" ref="Q110857">
              <desc>fp</desc>
            </state>
          </person>
          <person>
            <idno>r-0</idno>
            <name>ANDERS JONSSON</name>
            <state type="partyAffiliation" ref="Q53764745">
              <desc>fp</desc>
            </state>
          </person>
          <person gender="man">
            <idno>i-QoeFZWNQgLDU6t6B6RuPtd</idno>
            <name>DANIEL WIKLUND</name>
            <state type="partyAffiliation" ref="Q110857">
              <desc>fp</desc>
            </state>
          </person>
          <person gender="man">
            <idno>i-Bx9fbNBh4ybH7H2kWavRdb</idno>
            <name>GABRIEL ROMANUS</name>
            <state type="partyAffiliation" ref="Q110857">
              <desc>fp</desc>
            </state>
          </person>
          <person gender="man">
            <idno>i-3ChvFB2zr9iHy1ZRMn1Ban</idno>
            <name>INGEMAR MUNDEBO</name>
            <state type="partyAffiliation" ref="Q110857">
              <desc>fp</desc>
            </state>
          </person>
          <person gender="man">
            <idno>i-Gcjbk3nJyjWXPaa2dm3MFR</idno>
            <name>ELVER JONSSON</name>
            <state type="partyAffiliation" ref="Q110857">
              <desc>fp</desc>
            </state>
          </person>
          <person gender="man">
            <idno>i-N16CyWGXKPMH81skqLzWmr</idno>
            <name>BERNT EKINGE</name>
            <state type="partyAffiliation" ref="Q110857">
              <desc>fp</desc>
            </state>
          </person>
          <person gender="man">
            <idno>i-FRxB8oznSTCKcmDJnb8HAC</idno>
            <name>GUNNAR HYLTANDER</name>
            <state type="partyAffiliation" ref="Q110857">
              <desc>fp</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-DzfgERSTfAdEf9Cngp2akk" type="signed"/>
        <correspContext corresp="i-DzfgERSTfAdEf9Cngp2akk">
          <note type="signatory" corresp="i-ACVAPuDAAVNFDcYqCfRkK"/>
          <note type="signatory" corresp="i-NnnjpbjTFUH5mHJLVXoKZ1"/>
          <note type="signatory" corresp="i-Hu7hKPMf4mxcMxbTcp28NL"/>
          <note type="signatory" corresp="r-0"/>
          <note type="signatory" corresp="i-QoeFZWNQgLDU6t6B6RuPtd"/>
          <note type="signatory" corresp="i-Bx9fbNBh4ybH7H2kWavRdb"/>
          <note type="signatory" corresp="i-3ChvFB2zr9iHy1ZRMn1Ban"/>
          <note type="signatory" corresp="i-Gcjbk3nJyjWXPaa2dm3MFR"/>
          <note type="signatory" corresp="i-N16CyWGXKPMH81skqLzWmr"/>
          <note type="signatory" corresp="i-FRxB8oznSTCKcmDJnb8HAC"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1971/mot_1971__133/mot_1971__133-001.pdf"/>
      <fw xml:id="i-ErY3Eq55kZBDbUuTnQ2Kvc">
        Mot. 1971: 133 5
      </fw>
      <div xml:id="i-Awb9tGCGrffgcBBGq6asug" type="motHeader">
        <div xml:id="i-T3xboEmat2T9DZ1oUH1n8Y" type="motTitle"/>
        <div xml:id="i-CYUbTdYbbJn9AAtJuCF8sQ" type="motSubmissionInfo"/>
      </div>
      <div xml:id="i-A1SC3EhtVgYHy1PBLZe8wW" type="motBody">
        <div xml:id="i-LL3KVuA77WdzhGgSMptZr2">
          <p xml:id="i-6d67zk89myiLXrwccErHaJ">
            Nr 133
          </p>
          <p xml:id="i-JpaoqwdDojGZnEnLfia2VJ" type="titleString">
            av herr Hamrin m. fl. om ökat stöd åt handikappade.
          </p>
          <p xml:id="i-JW9uvN8LvbfJehHMKvrxfb">
            Inledning En lämplig definition av handikappade är »människor
            med särskilda behov». En sådan definition omfattar inte endast
            de ca 180 000 männi- skor som erhåller förtidspension utan också
            de hundratusentals i vårt land som utan att vara pensionsberättigade
            har behov av tillfälliga och varaktiga hjälpåtgärder. Det gäller
            människor, som på grund av sin ålder är lite långsammare, människor
            som på grund av allergier inte kan fortsätta i sitt gamla yrke,
            människor som på grund av sjukdomar inte orkar upprätthålla en
            heltidstjänst, människor som på grund av förslitning, bullerskador,
            ryggskador tvingas söka ny sysselsättning, män- niskor som blir
            offer för det uppskruvade tempot och den stigande svårighetsgraden
            i arbetslivet, människor som stöts ut ur samhällsgemen- skapen.
            Samhällets planering måste utgå från det faktum, att en mycket
            stor del av befolkningen har handikapp. Dessa måste ha rätt att
            göra en arbetsinsats och delta i samhällets aktiviteter. Då krävs
            ett medvetet arbete, som förhindrar att människor utsätts för
            skador och tvingas till passivitet. Samhället får inte bli ett
            lyckorike endast för den snabbt krympande elit, som klarar påfrestningarna.
            Åtgärderna måste i varje given situation anpassas efter individen.
            De nuvarande hjälpåtgärder, som samhället erbjuder, är ofta alltför
            hårt knutna till schablonmässiga regler, som utestänger stora
            grupper, antingen det gäller pensionsförsäkring, invalidbostadsbidrag
            eller socialhjälp.
          </p>
          <p xml:id="i-RxRaf5dfW8eCm9xEuXUy1p">
            Samhällsplanering Strävan efter integration av handikappade i
            samhället måste prägla politiken. På många områden krävs inte
            bara stora tekniska förändringar utan också nytänkande. Men i
            vissa fall är också speciella arrangemang nödvändiga för att samhällets
            olika aktiviteter skall vara tillgängliga för den handikappade.
            Samhället måste självklart bära kostnaderna för borttagandet av
            fysiska hinder och därmed göra människan mindre be- roende av
            sitt handikapp. Denna integreringssträvan skall gälla alla om-
            råden, bostadspolitiken, arbetsmarknadspolitiken, utbildningspolitiken
            osv. Tillvaron för en människa får inte tillåtas bli dominerad
            främst av ett handikapp. Delaktighet i samhällets alla funktioner
            är en mänsklig rättighet. I vissa av dessa frågor kan riksdagen
            inte fatta beslut. Det är då önskvärt, att Kungl. Maj:t och socialstyrelsen
            aktivt medverkar till
          </p>
          <pb facs="riksdagen-motions-pdf/data/1971/mot_1971__133/mot_1971__133-002.pdf"/>
          <fw xml:id="i-QTfzdCJ6VKopmR4Lu1Yfb8">
            Mot. 1971: 133 6
          </fw>
          <p xml:id="i-Jkzuz6Xm3tqKo5f38Y8Zz6">
            förbättringar genom att uppmuntra kommunerna att på frivillig
            väg vidta lämpliga åtgärder. Detta ställer stora krav på samhällsplaneringen.
            Undersökningar har visat att extrakostnaderna för en handikappvänlig
            miljö är obetydliga, om de beaktas redan på planeringsstadiet.
            Ombyggnation kräver där- emot betydligt större ekonomiska insatser.
            De nya handikappbyggnormer, som trädde i kraft den 1 januari 1970,
            är av stor betydelse. Normerna är tillämpningsbestämmelser till
            42 a $ byggnadsstadgan och lyder: »De utrymmen i byggnad till
            vilka allmänheten äger tillträde skall i skälig omfattning utformas
            så att de blir tillgängliga för och kan nyttjas av personer vilkas
            rörelseförmåga är nedsatt till följd av ålder, invaliditet eller
            sjukdom.» Det kommer emellertid att dröja länge innan bestäm-
            melsen har fått någon större genomslagskraft och den har dessutom
            vissa allvarliga begränsningar. Med utrymmen till vilka allmänheten
            äger tillträde avses endast entréutrymmen fram till trappa eller
            hiss i fler- familjshus samt entréutrymme i affärslokal. Endast
            ett fåtal bostadshus med två och tre våningar byggs med hiss,
            vilket gör de övre våningarna otillgängliga för den rörelsehindrade
            för både boende och tillfälliga besök. Det ökande antalet rörelsehindrade
            gör att på sikt detta måste ändras. En handikappvänlig miljö kräver
            mer hänsynstagande än som är allmänt i dag. Kraftfyllda insatser
            måste göras för att alla lokaler och bostäder så långt möjligt
            anpassas efter lika behov och görs flexibla, så att de med små
            förändringar kan utnyttjas av handikappade hyres- gäster. Handikapporganisationerna
            måste ges möjlighet att på ett aktivt sätt ta del av planeringen
            liksom handläggningen av handikappfrågor. De bör därför få utse
            egna representanter i statliga utredningar, som rör socialpolitiska
            frågor, samt alltid anlitas som remissinstans. I utbild- ningen
            för socionomer, psykologer, tekniker osv. bör handikappfrågor
            ingå som en obligatorisk del i undervisningen.
          </p>
          <p xml:id="i-KsmVHp7pWuTkKtjuFPfXW3">
            Handikappades ekonomiska situation Trots de stora förbättringar,
            som utvecklingen medfört för olika handikappade grupper, släpar
            dessa fortfarande efter i den allmänna standardökningen. Låginkomstutredningen
            visar, att den fattige oftare drabbas av handikapp av olika slag
            (hörselskador, ryggskador osv.), att handikappet medför en klart
            sämre standard än den övriga befolkningen åtnjuter. Lönen är lägre,
            pensionerna är för vissa grupper mycket knappa, och handikappet
            medför ofta extrakostnader, som ytterligare tär på inkomsten.
            Lars Sundbom har i låginkomstutredningen klart visat det påtagliga
            sambandet mellan t.ex. låg lön och rörelsehinder, låg lön och
            psykiska besvär, låg lön och dåliga tänder osv. För att förebygga
            handikapp och möjliggöra för redan handikappade att själva höja
            sin inkomst krävs en utvidgad forskning på flera olika områden.
            Det är betydelsefullt att statens arbetsklinik ges tillräckliga
            resurser för
          </p>
          <pb facs="riksdagen-motions-pdf/data/1971/mot_1971__133/mot_1971__133-003.pdf"/>
          <fw xml:id="i-45WGtcSK56bZNTwy167vWs">
            Mot. 1971: 133 7
          </fw>
          <p xml:id="i-UGgQCP2Ameaxp414Z7A2Z2">
            forskning angående de handikappades förutsättningar för olika
            slags yrkesverksamhet. Men också pensionssystemet har i dag luckor
            som försätter många mindre grupper i en svår ekonomisk situation.
            En grupp, vars problem snarast måste lösas, utgörs av de unga
            och medelålders handikappade, som inte kan gå ut i arbetslivet
            och följaktligen inte heller tillgodo- räkna sig ATP-poäng. De
            är hänvisade till att hela livet leva på grund- pensionsnivå.
            I synnerhet är detta svårt för unga handikappade som har större
            kostnader än t. ex. en ålderspensionär, för bosättning, nöjen
            m.m. En översyn av pensionsreglerna måste därför göras i syfte
            att skapa bättre förhållanden för handikappade, som står utanför
            ATP eller har mycket liten ATP. Pensionstillskotten kan inte betraktas
            som en tillräcklig förbättring. För att den som drabbas av handikapp
            i unga år skall kunna bli delaktig i samhällets olika funktioner
            krävs en betydligt större satsning på denna grupp. Detta kan ske
            på flera olika sätt. En möjlighet är att höja grundpensionen för
            denna grupp handi- kappade och därmed frångå den skenbart rättvisa
            principen att grund- pensionerna skall vara lika. I Danmark har
            man skilt mellan ålders- och förtidspension och bättre kunnat
            tillfredsställa de unga handikappa- des behov. En bestämmelse
            i pensionsförsäkringssystemet som vållar svårigheter är 6 kap.
            $ 2 och 7 kap. $ 4 i lag om allmän försäkring, som minskar pensionsförmånerna
            vid giftermål eller i vissa fall samboende. Ett sam- boende minskar
            inte i sig kostnaderna för den handikappade, och en pensionssänkning
            är omotiverad. Principen att vissa förmåner skall vara avhängiga
            civilståndet är dessutom otidsenlig och bör avskrivas. Alla pensionsförmåner
            bör, som folkpartiet tidigare framfört, vara individu- ella, dvs.
            oberoende av civilstånd och kön. Andra luckor i försäkringssystemet
            utgörs av bestämmelser i allmänna försäkringslagen kap. 9 $ 2,
            som ger rätt till invaliditetstillägg till för- tidspension eller
            ålderspension om hjälpbehov eller synskada inträffat före 63 års
            ålder men inte om hjälpbehovet eller skadan inträffar efter 63-årsdagen.
            Försörjningsbördan för den enskilda individen och hans ekonomiska
            situation måste rimligtvis vara densamma oavsett om behovet inträffat
            före eller efter en viss ålder. Bestämmelsen synes därför meningslös
            och bör ändras så att tillägg utgår när än behovet uppstått. Tillämpningen
            av gällande bestämmelser förefaller också vara mycket snäv. Hörselskadade
            och psykiskt handikappade har mycket svårt att få dessa tillägg
            delvis beroende på språkproblem men kanske också på grund av bristande
            förståelse för deras behov av daglig hjälp. I samma lag 9 kap.
            $ 3 stadgas att invaliditetsersättning utgår till försäkrad i
            arbetsför ålder som är blind eller utför förvärvsarbete och är
            i behov av fortlöpande hjälp. Invaliditetsersättning utgår emellertid
            inte om personen samtidigt erhåller någon annan slags pension.
            Detta medför att en försäkringstagare med änkepension inte kan
            erhålla inva-
          </p>
          <pb facs="riksdagen-motions-pdf/data/1971/mot_1971__133/mot_1971__133-004.pdf"/>
          <fw xml:id="i-9Ci84aohEniPKPZSuG44CK">
            Mot. 1971: 133 8
          </fw>
          <p xml:id="i-KxBBSSasUMUWWu6Sdsn2YX">
            liditetsersättning. Kvinnor med låg änkepension drabbas hårt
            av denna bestämmelse. Den invaliditetsersättning som utgick medan
            hennes make levde och förvärvsarbetade dras in då maken avlider.
            Detta kan inne- bära en väsentligt försämrad ekonomisk situation
            för den efterlevande makan. Det är därför angeläget med en förändring
            av lagstiftningen eller tillämpningen av densamma så att invalidiserade
            förvärvsarbetande kvinnor ej går miste om sin invaliditetsersättning
            då änkepension utgår. Två grupper som är missgynnade inom försäkringssystemet
            är de som har partiell förtidspension samt de som har tilläggspension
            grundad på s.k. antagandepoäng. Med nuvarande regler kan de trots
            en god in- komst inte tillgodoräkna sig pensionspoäng för tilläggspension.
            Trots att förtidspensionärerna inte tillgodoräknas pensionspoäng
            får veder- börande arbetsgivare emellertid erlägga arbetsgivaravgift
            för handi- kappad anställd enligt samma regler som gäller för
            andra arbetstagare. Bestämmelsen drabbar särskilt hårt de handikappade
            som aldrig kom- mit in i ATP-systemet innan de erhöll förtidspension.
            Detsamma gäller den som fått sin pension grundad på antagandepoäng
            och erhållit en låg pension, då skadan inträffat kort efter utträdet
            i förvärvslivet. Sedan ges alltså inga möjligheter att förbättra
            sina pensionsförhållan- den, vilket blir mycket kännbart i synnerhet
            då förtidspensionen över- går i ålderspension. Bestämmelserna
            i lag om allmän försäkring bör därför ändras så, att personer
            med partiell förtidspension skall kunna intjäna ATP-poäng för
            inkomst av förvärvsarbete för att möjliggöra en höjning dels av
            ålderspensionen, dels, med vissa tidsintervaller, en höjning av
            utgående förtidspension. Inte heller den som uppburit förtidspension,
            utan tillämpning av be- stämmelserna om antagandepoäng, under
            någon del av året kan tillgodo- räknas pensionspoäng under resten
            av året. Den som erhåller förtids- pension under en månad går
            således miste om pensionspoäng för de övriga elva oavsett hur
            stor inkomsten är. Detta förhållande är orätt- färdigt och måste
            ändras. Den nuvarande prövningen av rätt till olika förmåner,
            pensionsförsäk- ringar och kommunal socialvård ter sig i dag onödigt
            stelbent. För att kunna ge hjälp speciellt avpassad för individen
            krävs ett mer flexibelt hjälpsystem. Möjligheterna att få förtidspension
            bör vidgas till att i svårare fall omfatta även sociala handikapp.
            Det kan vara betydelse- fullt att känna den trygghet som en fast
            pension ger för rehabilitering. »Avvecklingsbestämmelserna» måste
            sedan vara konstruerade så, att förtidspensionären inte alltför
            snabbt mister pensionen vid anställning eller »förlorar» på yrkesverksamhet.
            I hjälpmedelsförteckningen finns en bestämmelse som vållar svårig-
            heter för den handikappade. Enligt denna kan hjälpmedel som kostar
            mer än 5 000 kronor inte beviljas utan prövning av socialstyrelsen.
            Denna regel förorsakar den handikappade långa väntetider, ibland
            t.o.m. årslånga. Vissa av dessa dyrare hjälpmedel är absolut nödvändiga
            för
          </p>
          <pb facs="riksdagen-motions-pdf/data/1971/mot_1971__133/mot_1971__133-005.pdf"/>
          <fw xml:id="i-EiNK2akJsNwibNNkXPzBxw">
            Mot. 1971: 133 9
          </fw>
          <p xml:id="i-Hs7yenfvr8nHKaPm3Jhu1N">
            den handikappade, t.ex. specialkonstruerade sängar, rullstolar
            m. m. Beloppet bör därför höjas till 10 000 kronor och prövningsförfarandet
            för belopp däröver förenklas genom att läggas på något därför
            lämpligt organ i landstingsområdet, t. ex. det av handikapputredningen
            föreslagna länshandikapprådet. Det är emellertid inte alla grupper
            handikappade som ges hjälpmedel kostnadsfritt. Hjärt- och lungsjuka
            kan t. ex. inte få någon tvättmaskin (en rörelsehindrad kan få
            en sådan enligt hjälpmedelsförteckningen), allergiker kan inte
            få luftrenare och den psoriasissjuke får inte någon sol- lampa.
            Rätten att kostnadsfritt erhålla hjälpmedel på grund av handikapp
            bör kraftigt utökas till att omfatta alla handikappgrupper, dvs.
            alla som har behov av hjälpmedel på grund av handikapp eller sjukdom.
            Vänte- tiderna för erhållande av hjälpmedel måste dessutom nedbringas.
            De handikappades tänder är ofta i mycket dåligt skick. Detta beror
            dels på den handikappades ekonomiska situation, färdsvårigheter
            m. m., dels på att tandklinikerna inte alltid är utrustade med
            nödvändig per- sonal, t. ex. narkosläkare. Vid en utbyggnad av
            folktandvården måste de handikappades problem tas i beaktande.
            Behandlingen av en handi- kappad kräver ibland längre tid än av
            en annan tandvårdspatient, vilket fördyrar behandlingen. Detta
            förhållande måste diskuteras vid utform- ningen av tandvårdsförsäkringen.
            Vidare bör tandläkare och annan per- sonal under sin utbildningstid
            meddelas kunskaper om handikapp. För behandling av svårbehandlade
            krävs fler och bättre utrustade special- kliniker.
          </p>
          <p xml:id="i-DG9KggcwqDZWCJwp1NUqtE">
            Handikappade på arbetsmarknaden Målsättningen för 1970-talets
            arbetsmarknadspolitik måste vara att kunna bereda arbetstillfällen
            för alla som vill ha ett arbete. Med den tendens till allt hårdare
            tempo och ökande press på den enskilda män- niskan går emellertid
            utvecklingen i motsatt riktning. De snabba struk- turrationaliseringarna
            gör att allt fler får svårigheter att finna en lämplig sysselsättning,
            och i synnerhet är det svårt för den handikappade att få en stadigvarande
            sysselsättning. Många av de större industriföretagen rekryterar
            över huvud taget ingen handikappad arbetskraft. Det är också stor
            brist på deltidsarbeten. Dessa kan för många handikappade och
            äldre vara en god lösning på sysselsättningsproblemet. Det är
            betydelse- fullt att fler sådana arbetstillfällen inrättas. Den
            statliga arbetsvården har i dag hamnat i något av en krissitua-
            tion. Antalet sökande har under senare år kraftigt ökat och detta,
            kom- binerat med ett ökande antal äldre personer, medför att den
            utvecklingen inte kan väntas vända. Dessutom blir det alltmer
            självklart att olika slags handikappade skall ges möjlighet att
            delta i det aktiva arbetslivet, vilket medför att uppgifterna
            blir alltmer komplicerade. Ökningen av arbetsvårdspersonalen har
            inte hållit jämna steg med behovet, vilket försvårar situationen
            för de hjälpsökande människorna. Väntetiderna
          </p>
          <pb facs="riksdagen-motions-pdf/data/1971/mot_1971__133/mot_1971__133-006.pdf"/>
          <fw xml:id="i-2xaRsgmJBEqsJm4FsNkgZ9">
            Mot. 1971: 133 10
          </fw>
          <p xml:id="i-EwUyJYj6ybSgoUhfpmDWte">
            har blivit mycket långa, något som medför stora påfrestningar
            för de människor som redan drabbats av svårigheter av olika slag.
            Det är där- för angeläget med en ordentlig undersökning av behovet
            av arbetsplatser för dessa arbetssökande samt av var behovet finns.
            Detta leder i sin tur till krav på en adekvat fördelning över
            landet av tjänsterna inom arbets- vården. Det är vidare angeläget
            med en övergripande undersökning av hur sådana arbetsplatser genom
            offentliga åtgärder skall kunna skapas. Ge- nom en förändring
            av arbetsmiljön och större hänsynstagande till den enskilda individen
            kan man underlätta de äldres och handikappades situa- tion på
            arbetsmarknaden. En sådan undersökning kombinerad med möj- ligheter
            för den enskilde arbetsgivaren att kostnadsfritt anlita expertis
            för en genomgång av det egna företaget kan väsentligt förbättra
            läget. I dag utbildas det dock inte tillräckligt med experter,
            varför det är mycket angeläget att handikappinstitutet ges tillräckliga
            resurser för igångsät- tande av sådan utbildning och verksamhet.
            Det är samhällets uppgift att sprida information om den forskning
            som bedrivs på t. ex. arbetsmedi- cinska institutet, statens arbetsklinik,
            liksom om de bidrag som före- tagen åtnjuter vid anställning av
            handikappad arbetskraft. De statliga och kommunala myndigheterna
            måste gå i bräschen och i större ut- sträckning anlita handikappad
            arbetskraft för att därmed visa vägen för andra företagare. En
            placering i den öppna marknaden måste vara målsättningen för arbetet
            med arbetsanskaffning. Arbetsmarknadsstyrel- sen har i sitt anslagsäskande
            för 1971/72 begärt att det bidrag på 2 500 kr./halvår, som utgår
            till arbetsgivare för handikappad arbetskraft, skall höjas till
            3 000 kronor. Höjningen synes rimlig, då bidraget i dag inte alltid
            täcker de kostnader som åsamkas och då det är av hög ange- lägenhetsgrad
            att arbetsgivaren stimuleras att anställa handikappad ar- betskraft.
            För den lilla grupp som ändå är hänvisad till skyddade verk- städer
            bör förhållandena göras så lika de som råder på den öppna marknaden
            som möjligt. Kommunförbundet har i en skrivelse begärt att för
            övriga sysselsatta inom den skyddade verksamheten bör huvudmännen
            genom s. k. arbets- givarinträde kunna uppbära arbetstagarens
            pensionsförmåner. På så sätt kan arbetstagaren få ut en ograverad
            lön, vilket upplevs som mer tillfredsställande. Förhållandena
            blir därmed mer lika dem som råder på den öppna marknaden. Möjligheter
            måste naturligtvis skapas för att snabbt kunna ge pensionen till
            arbetstagaren om situationen förändras.
          </p>
          <p xml:id="i-NYeLR5hNK9xZ6nVWgrj1aY">
            Handikappades bostadsförhållanden Många handikappade bor i lägenheter,
            som är svårskötta och inte planerade för handikapp. Låginkomstutredningen
            visar, att handikappade är klart missgynnade när det gäller utrustning
            i bostaden liksom i fråga om TV, tidningar osv. Fler handikappade
            än friska saknar varmvatten, bad, centralvärme, WC osv. 20 procent
            av de gravt rörelsehindrade sak-
          </p>
          <pb facs="riksdagen-motions-pdf/data/1971/mot_1971__133/mot_1971__133-007.pdf"/>
          <fw xml:id="i-4ZSyK8AvRtd8skqa4TCQMD">
            Mot. 1971: 133 11
          </fw>
          <p xml:id="i-WoULzFrHrhfjthuwDCgJQP">
            nar t. ex. centralvärme medan motsvarande siffra för hela befolkningen
            är 9,2 procent. 15 procent av de handikappade saknar WC mot 8,5
            pro- cent av hela befolkningen osv. Det är angeläget att snarast
            förbättra de handikappades bostadsstan- dard. De möjligheter,
            som i dag står till buds, är förbättringslån och invalidbostadsbidrag.
            De bör kompletteras med statliga bosättningslån även för ensamstående
            handikappade. Reglerna för statliga bostadslån ger i dag endast
            gifta, samboende eller ensamstående föräldrar låne- möjligheter.
            En ensamstående, som vill bilda eget hem, har däremot inte samma
            lånerätt. För den ensamstående handikappade, som endast har en
            låg pension att leva på, kan det te sig omöjligt att hyra en egen
            lägenhet på grund av de höga utrustningskostnaderna. Lånerätten
            bör därför utvidgas till att gälla även ensamstående handikappade.
            Enligt räntelånekungörelsen nr 553/1967 kan invalidbostadsbidrag
            utgå för att rörelsehindrads särskilda behov skall kunna beaktas
            vid ut- formning och inredning av bostadslägenhet. Bidraget är
            avsett att täcka extrakostnader, dock högst 15 000 kronor, för
            varje lägenhet. Med rö- relsehindrad avses rullstols- eller käppinvalid.
            Genom tillägg har senare också synskadad och person med starkt
            nedsatt förmåga att utnyttja armarna eller som saknar armar gjorts
            bidragsberättigade. Detta innebär att stora grupper handikappade
            fortfarande utestängs från möjligheterna att få invalidbostadsbidrag,
            trots uppenbara behov av detsamma. Aller- giker, epileptiker,
            dvärgväxta osv. behöver också specialutrustning och större utrymmen,
            men för deras behov utgår inga bidrag. En översyn av gällande
            bestämmelser är nödvändig i syfte att ändra bestämmelserna så
            att de knyts till behovet och inte till handikappgrupp. Alla personer,
            som på grund av handikapp behöver speciella arrangemang i sina
            lägen- heter, bör kunna erhålla ersättning för detta. Samtidigt
            bör också gällan- de maximibelopp tas bort. Det börjar bli allt
            vanligare med dubbelboende, dvs. man har ett fritidshus dit man
            söker sig för avkoppling och vila. För den handikap- pade är denna
            rekreationsmöjlighet låst så till vida, att invalidbostads- bidraget
            endast beviljas för permanent boende. Den handikappade som inköper
            ett torp eller en fritidsstuga kan inte få bidrag för nödvändiga
            förändringar. Hotell, stugor som hyrs ut osv. är dessutom ofta
            omöjliga att utnyttja av en handikappad på grund av felaktig planering.
            Be- stämmelserna bör därför ändras så att de gäller även fritidshus.
            För åtgärder som medför standardhöjning utgår förbättringslån.
            Många av de bostäder, som handikappade och äldre i dag innehar,
            är som tidigare påpekats i stort behov av sådana förbättringar.
            Detta arbete kräver ofta experter. Även vid nybyggnation krävs
            expertinsatser, då bostäderna måste utformas individuellt. Sådana
            experter skulle kunna knytas till länsbostadsnämnderna för att
            de smidigt skall integreras i planeringen av bostadsbyggandet.
            Det behöver närmare utredas hur denna verksamhet skall kunna bedrivas.
            Samtidigt behöver förbättrings-
          </p>
          <pb facs="riksdagen-motions-pdf/data/1971/mot_1971__133/mot_1971__133-008.pdf"/>
          <fw xml:id="i-FP3TWEpAT51Ssz2j8Zhzex">
            Mot. 1971: 133 12
          </fw>
          <p xml:id="i-5nC4RsQqCpCtzJHk2gtQ6D">
            lånets maximibelopp tas bort för att möjliggöra bättre tillgodoseende
            av individuella behov. Många handikappade bor i föräldrahem, då
            detta är den enda boende- form som erbjuder rimlig service. Även
            om hyreskostnaderna är möjliga att betala, kan inte servicekostnaderna
            täckas av en pension. Andra bor på institutioner av samma skäl.
            Många av dessa handikappade är i stort behov av en egen lägenhet
            för att kunna leva ett mer själv- ständigt och tillfredsställande
            liv. Den service som samhället ger är emellertid inte tillräcklig.
            Det krävs extra åtgärder för gravt handi- kappade t. ex. tillgång
            till personal dygnet runt. Behovet kan lösas genom iordningställande
            av specialutrustade insprängda lägenheter i vanliga bostadshus.
            För ett optimalt utnyttjande av personalresurserna kan lägenheterna
            emellertid inte vara alltför utspridda men de får inte heller
            bli så många, att huset får karaktär av kategorihus. Lämpliga
            åt- gärder bör vidtas för att lösa problemet med handikappades
            ofrivilliga vistelse på institution. Av formella skäl framställs
            yrkande angående översyn av pensions- regler, tandvård för handikappade,
            förbättring av handikappades arbets- och bostadsförhållanden i
            särskilda motioner.
          </p>
          <p xml:id="i-PBEP9hejv6EShfRYt6by3h">
            Med hänvisning till vad som ovan anförts föreslår vi att riksdagen
            måtte besluta 1. att hos Kungl. Maj:t hemställa om att a) prövningsförfarandet
            vid behov av hjälpmedel förenklas, b) beloppet för hjälpmedel
            som kan fås utan särskild pröv- ning höjs till 10 000 kronor samt
            att prövningen för hjälp- medel däröver decentraliseras till ett
            länsorgan, c) hjälpmedelsförteckningen vidgas till att omfatta
            alla hjälp- medel, som är nödvändiga på grund av handikapp eller
            sjukdom; samt 2. att utvidga lånerätten för statliga bosättningslån
            till att om- fatta även ensamstående handikappade.
          </p>
          <p xml:id="i-A4Jni5DJXLvub9jt4BhBQM" type="date">
            Stockholm den 19 januari 1971
          </p>
          <div xml:id="i-AMHoYqaweJAvAikGXsFX6k" type="signatureBlock">
            <list xml:id="i-JktB3jHdE6PLLr9RRr1jSA">
              <item xml:id="i-AEp2KzhP1cWqoUJNgjj2i6" who="i-Hu7hKPMf4mxcMxbTcp28NL" type="signature">
                MAC P HAMRIN (fp)
              </item>
              <item xml:id="i-NnYPKboxSagVaaBVje86MT" who="unknown" type="signature">
                ANDERS JONSSON (fp)
              </item>
              <item xml:id="i-K4x8AzatFQuupRsRmo78q1">
                i Mora)
              </item>
            </list>
          </div>
          <p xml:id="i-EHoqnAXpoA4Rf1jtPKN8Cx">
            INGEGÄRD FRAENKEL (fp) BRITTA BERGSTRÖM (fp)
          </p>
          <p xml:id="i-ESLc73pZerJ1KTGnmECYtU">
            DANIEL WIKLUND (fp) GABRIEL ROMANUS (fp) i Stockholm INGEMAR
            MUNDEBO (fp) ELVER JONSSON (fp) i Alingsås BERNT EKINGE (fp) GUNNAR
            HYLTANDER (fp)
          </p>
          <p xml:id="i-L6Roe9XqnYeAHEDbmG25zH">
            Svenska Reproduktions AB, Sthlm 1971
          </p>
        </div>
      </div>
    </body>
  </text>
</TEI>
