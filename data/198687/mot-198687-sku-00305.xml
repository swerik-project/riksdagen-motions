<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-198687-sku-00305">
  <teiHeader>
    <fileDesc>
      <titleStmt>
        <title>Slopande av sambeskattning av makars förmögenhet</title>
        <author corresp="r-0">Martin Olsson (c)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Slopande av sambeskattning av makars förmögenhet</title>
          <idno type="rdwebb">GA02sk305</idno>
          <rs type="number">sk305</rs>
          <orgName type="comitteeAbbreviation">sku</orgName>
          <ref type="dokument_url_text">http://data.riksdagen.se/dokument/GA02sk305/text</ref>
          <ref type="dokument_url_html">http://data.riksdagen.se/dokument/GA02sk305</ref>
          <ref type="dokumentstatus_url_xml">http://data.riksdagen.se/dokumentstatus/GA02sk305</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person>
            <idno>r-0</idno>
            <name>Martin Olsson</name>
            <state type="partyAffiliation" ref="Q110832">
              <desc>c</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-9s71sZHPyUPdXfYSdPrm7C" type="signed"/>
        <correspContext corresp="i-9s71sZHPyUPdXfYSdPrm7C">
          <note type="signatory" corresp="r-0"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/198687/mot_198687_sk_305/mot_198687_sk_305-001.pdf"/>
      <div xml:id="i-DrFYHAFkMZUuKZH2VDRvD7" type="motHeader">
        <div xml:id="i-3gweScEDjTNuFB1XeAuBZv" type="motTitle"/>
        <div xml:id="i-2xW7hgyeGQMWABrZhx7win" type="motSubmissionInfo"/>
      </div>
      <div xml:id="i-WTmhaKg397G2HgGUVg9iGc" type="motBody">
        <div xml:id="i-BQ4Km6i4R42cGEevmGHrfx">
          <p xml:id="i-2iYc7gXvXRxbXBbzh2eU8H">
            Motion till riksdagen 1986/87:Sk305
          </p>
          <p xml:id="i-JdENWhXKCmt3sEryD1Qto6">
            Martin Olsson (c) Slopande av sambeskattning av makars förmögenhet
          </p>
          <p xml:id="i-FCVA2wUDbePsVHyViXri9r">
            Trots att makar under äktenskapet äger och har rätt att förvalta
            var sin förmögenhet samtaxeras deras förmögenheter. Detta medför
            att två perso- ner som gifter sig med varandra får betydligt högre
            förmögenhetsskatt än när de var ogifta. Gränsen för förmögenhetsskatt
            är för närvarande 400 000 kr. Med gällande skatteregler kan alltså
            två personer före giftemålet ha 400 000 kr. vardera utan att betala
            förmögenhetsskatt. När de gift sig med varandra blir de ju inte
            ur ekonomisk synpunkt mer förmögna, men då drabbas de — med exakt
            samma förmögenhet som före äktenskapets ingående — av 7 000 kr.
            i förmögenhetsskatt, för vilket krävs inkomstökning av minst 14
            000 kr. En form av beskattning som klart diskriminerar äktenskapet
            kan inte längre accepteras, särskilt som vi i nutiden alltmer
            betonar vikten av ekonomiskt oberoende för alla — även för makar
            inom äktenskapet. Krav på avskaffande av sambeskattning av makars
            förmögenhet och B-inkomster har framförts många gånger i riksdagen.
            I fjol avskaffades efter flera års debatt sambeskattningen av
            B-inkomster. Men för avskaffande av sambeskattningen av makars
            förmögenheter har det tyvärr ännu inte uppnåtts en riksdagsmajoritet.
            Senast behandlades denna fråga i skatteutskottets betänkande SkU
            1985/86:30. Utskottsmajoriteten avstyrkte då min och övrigas motioner
            med krav på införande av särbeskattning även för makars förmögenhet.
            I betänkandet framhölls bl.a. att motsvarande motioner avslagits
            tidigare eftersom man ”intagit den ståndpunkten att, även om principiella
            skäl talar för en sådan åtgärd, en ändring bör anstå i avvaktan
            på det slutliga resultatet av familjelagssakkunnigas arbete” och
            att ”frågorna om individuell förmö- genhetsbeskattning lämpligen
            bör prövas i samband med beredningen av familjelagssakkunnigas
            förslag”. I reservation 15 av de tre icke-socialistiska partiernas
            representanter tillstyrktes motionerna och framhölls att ”såväl
            rättvise- som förenklingsskäl talar för” särbeskattning av makars
            förmögenhet. Regeringen lade under den gångna hösten i prop. 1986/87:1
            fram förslag om äktenskapsbalk m. m. grundad på familjelagssakkunnigas
            förslag. Pro- position om följdlagstiftning har aviserats till
            den 13 mars i år. Även om förslaget till äktenskapsbalk och de
            ändrade arvsreglerna innebär en del nyheter föreslås ingen ändring
            av den grundläggande regeln om egendoms- fördelning inom äktenskapet.
            I förslaget till 1 kap. 3 $ äktenskapsbalken anges att ”varje
            make råder över sin egendom och svarar för sina skulder”. I
          </p>
          <pb facs="riksdagen-motions-pdf/data/198687/mot_198687_sk_305/mot_198687_sk_305-002.pdf"/>
          <p xml:id="i-Ptuaj1EZsD123oMdQTg5FV">
            specialmotiveringen till nämnda paragraf framgår att den anger
            ”en av de grundläggande principerna i den nordiska egendomsordningen
            för makar och att den bygger på att det gäller egendomsskillnad
            mellan makar så länge äktenskapet består”. ”Var och en av makarna
            råder således ensam över sin egendom” påpekar justitieministern
            ytterligare. Med hänsyn till att nämnda principer om makars egendomsförhållanden
            nu fastslagits och säkerligen kommer att fastställas av riksdagen
            bör det nu vara självklart att makars förmögenhet skall beskattas
            var för sig. Ingående av äktenskap, som ju i allt större utsträckning
            är en förening av två ekonomiskt självständiga personer, skall
            inte få påverka skattesituationen när det gäller deras förmögenhet.
            Skäl föreligger nu inte att ytterligare uppskjuta ett slutligt
            ställningstagan- de till frågan om makars förmögenhetsbeskattning.
            Riksdagen bör därför enligt min mening nu så snart som möjligt
            uppmana regeringen att framlägga förslag om slopande av sambeskattningen
            av makars förmögenhet, så att de nya reglerna helst kan träda
            i kraft samtidigt med den reformerade familjerättsliga lagstiftningen.
            Vad gäller slopande av sambeskattning av barns och föräldrars
            förmögen- het samt av fosterbarns och fosterföräldrars förmögenhet
            har jag tillsammans med Gunhild Bolander krävt detta i en särskild
            motion (1986/87:Sk306).
          </p>
          <p xml:id="i-TF8T3J9XHa7Q3AJSarmNzX">
            Hemställan
          </p>
          <p xml:id="i-RArr29pAbTFhongvqdsrYT">
            Med hänvisning till det anförda hemställs att riksdagen beslutar
            att hos regeringen begära förslag om över- gång till särbeskattning
            av makars förmögenhet.
          </p>
          <p xml:id="i-6zMhoQDR3CbhFix5R58VpS">
            Stockholm den 13 januari 1987
          </p>
          <p xml:id="i-J8U9bgu8LaRurWpVr8Du49">
            Martin Olsson (c)
          </p>
          <p xml:id="i-6Au5GoBDNi4Ksc9rwwrupZ">
            Mot. 1986/87 Sk305
          </p>
        </div>
      </div>
    </body>
  </text>
</TEI>
