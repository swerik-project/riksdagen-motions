<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1950/mot_1950__ak__429/mot_1950__ak__429-001.pdf"/>
      <fw xml:id="i-Djjo4X8MSdFgzuk4sCHPVf">
        8 Motioner i Andra kammaren, nr 429,
      </fw>
      <div type="motHeader" xml:id="i-Wrb8Tx2pnZKVqbyzn46tYG">
        <div type="motTitle" xml:id="i-EoEtMaanoc46wJQQdEypU2"/>
        <div type="motSubmissionInfo" xml:id="i-ch4qBCxMa7Grg6r9eurqv"/>
      </div>
      <div type="motBody" xml:id="i-72ApY47rm27iKNPcqpRomq">
        <div xml:id="i-2LhVNkPHAbxprd2aGNdjzv">
          <p xml:id="i-uKBdR8JTyaWNHx75RLQVA">
            Nr 429,
          </p>
          <p xml:id="i-NKavgLvw2gzhQ1Bse1dJ8Q">
            Av herr Heggblom m. fl., i anledning av Kungl. Maj:ts propositioner,
            nr 59, med förslag till lag om gräns mot allmänt vattenområde,
            m. m. och, nr 60, med förslag till lag om rätt till fiske m. m.
          </p>
          <p xml:id="i-JDTJBr9VsZf5R9LbMYR2HA">
            När det gäller stränder mot öppet hav eller kring större öar
            torde det inte medföra några större förändringar, om nu gällande
            huvudregel för gräns- dragning mellan enskilt och allmänt fiskeområde
            utbytes mot i proposition nr 59 föreslagna. Nu gällande regel
            innebär, att gränsen går 180 meter från stadigt djup av 2 meter,
            och det nya förslaget innebär, att gränsen drages 300 meter från
            land, respektive enligt kurvan för högst 3 meters djup. Den nya
            gränsen är givetvis lättare att bestämma än den gamla regelns
            stadiga djup av minst 2 meter varit, men detta torde dock nu vara
            utan större praktisk betydelse, när gränsbestämningar enligt den
            gamla huvudregeln redan i stor utsträckning äro gjorda och dessa
            gränser för kustbefolkningen äro välkända. Det nya förslaget till
            lag om gräns mot allmänt vattenområde torde, när det gäller stränder
            mot öppet hav och kring öar, föra med sig för lantmäteriväsen-
            det betungande nya lantmäteriförrättningar utan några större gränsändringar
            och blir alltså en reform med begränsat praktiskt värde. Då lagförslaget
            i denna del dock av så många remissinstanser lämnats utan anmärkning,
            vilja vi inte motsätta oss detsamma. Däremot kunna vi ej acceptera
            huvudregelns utformning att blott medge enskilt fiskevatten vid
            fastlandsstrand och kring öar med minst 100 meters längd. Som
            i lantbruksstyrelsens remissuttalande tydligt framhålles kommer
            denna regel att medföra mycket stora inskränkningar i nu gällande
            ägande- rätt till fiskevatten. Vi kunna inte anse de skäl avgörande,
            som anförts för utbytande av den gamla gränsdragningen med enskilt
            fiskevatten inomskärs och runt även min- dre holmar och skär mot
            regeln att endast ö med 100 meters längd får enskilt fiskevatten
            runt sina stränder och att blott avstånd på minst 1000 meter mellan
            två öar av vardera minst 100 meters längd stänger mot allmänt
            vatten- område. Fiskerättskommittén har anfört, att den gamla
            gränsdragningen mellan enskilt vatten inomskärs och allmänt vatten
            utomskärs var svår att hålla reda på. Dess linjer gingo dock något
            så när raka från den ena till den andra av de mot öppna havet
            liggande öarna, holmarna och skären, medan de nya grän- serna
            komma att bilda en mängd inbuktningar med krokiga gränslinjer.
            I många fall torde dessa buktande gränser bli omöjliga för allmänheten
            att hålla reda på, medan nuvarande gränser äro respekterade på
            grund av ur- gammal hävd eller domstolsutslag eller länsstyrelsers
            bestämning av gränser
          </p>
          <pb facs="riksdagen-motions-pdf/data/1950/mot_1950__ak__429/mot_1950__ak__429-002.pdf"/>
          <fw xml:id="i-Qeoaya5tErBDyfnohZgfbb">
            Motioner i Andra kanvumaren, nr 429. 9
          </fw>
          <p xml:id="i-Xd4vxCz6nz5hVrybVZWZW3">
            för gemensamhetsfisken. Vad departementschefen anför därom, att
            nu gällande lagstiftning gett upphov till tvister, är ett argument
            som föga angår nutiden, då dessa tvister torde vara avgjorda för
            flertalet fiskevatten, som äro av någon betydelse ur fiskesynpunkt.
            Det torde däremot inte kunna undvikas, att den nya lagen kommer
            att ge anledning till nya tvister vid besvärliga gränsfall i fråga
            om öars längd och mellanliggande vattens bredd, när dessa mått
            för- ändras på grund av landhöjningen och skola bestämmas efter
            så svårtaget mått som normalt vattenstånd i havet. När ekonomiska
            synpunkter anföras för överförande till allmänt område av nu i
            enskild ägo varande fiskevatten kring mindre holmar och skär,
            så måste därmed avses att åtgärden skall medföra större fiskefångst
            i dessa vatten. En sådan utveckling måste vi på goda grunder betvivla.
            Fiskefångstens storlek är inte huvudsakligen beroende av antalet,
            som har rätt att fånga fisken, utan av fisktillgången. För den
            enskilda fiskevården har den nuvarande gränsdrag- ningen så långt
            från fasta landet som »inomskärs» varit av stor betydelse, därför
            att utsättande av yngel och rom av stationär fisk kunnat beräknas
            komma fiskerättsinnehavaren på det enskilda vattnet tillgodo.
            Med allmänt vatten och fri fiskerätt i inträngande stora flikar
            genom alla mer än 19000 meter breda öppningar mellan två hundrametersöar,
            minskas den enskildes möjligheter att själv dra största nyttan
            av fiskevårdsåtgärder, varför intresset härför kan beräknas minska
            och minskning av fisketillgången kommer att bli följden. Att enskilt
            fiskevatten funnits vid holmar och skär ute vid inomskärsgrän-
            sen har vid Sveriges ostkust möjliggjort fiskets bedrivande med
            fasta red- skap, som äro dyrbara i anskaffning och som avpassats
            för de vattendjup, som funnits på de platser för vilka de iordningställts.
            Förlust av förutvarande fiskevatten skulle för ägarna av dessa
            dyrbara redskap betyda förluster, som kunna bli kännbara för enskilda
            personer. Om fiskevatten lämpade för fiske med fasta redskap överföras
            från enskild till allmän ägo förutsätter förslaget till lag om
            ersättning för mistad fiskerätt (prop. nr 59) att staten genom
            in- lösen skall hålla förutvarande fiskevattensägare skadeslös.
            Vidare förutsättes att myndighet, som Konungen bestämmer, må medge
            fasta redskaps utsättande i allmänt vatten. Staten kan knappast
            göra sig någon förtjänst på sådana fiskevattens överförande från
            enskild ägare, då väl staten inte kan tillgodo- göra sig större
            ersättning för vattnets upplåtande till fiske med fast redskap,
            än som svarar mot lösesumman. Om staten upplåter inlöst, förut
            enskilt vatten till fiske med fast redskap ökas inte frifisket
            i någon nämnvärd grad. Ömmar staten för frifisket, och underlåter
            att upplåta de förvärvade vattnen till fiske med fast redskap,
            kommer i varje fall ålfisket att minskas avsevärt i södra delarna
            av landets östra kust efter den nya gränslagens ikraftträdande.
            För fiskarena, som förut kunnat fiska med fasta redskap på enskilt
            vatten, men som sedan skulle bedriva samma fiske på allmänt vatten
            efter tillstånd av myndighet, som Konungen bestämmer, kommer att
            föreligga den betydande skillnaden, att de på enskilt vatten själva
            kunnat förebygga skada å fisket med bottengarn från fiskning med
            andra redskap, men de ha inte samma
          </p>
          <pb facs="riksdagen-motions-pdf/data/1950/mot_1950__ak__429/mot_1950__ak__429-003.pdf"/>
          <fw xml:id="i-T2Q7JgteFqSmk8Kj148X82">
            10 Motioner i Andra kammaren, nr 429.
          </fw>
          <p xml:id="i-Vasnx3HsTQ4tdLYcDa1CD4">
            möjligheter, om de ha sin fasta redskap uteslutande på allmänt
            vatten. Läns- styrelsens rätt att enligt 22 $ i förslaget till
            lag om fiskerätt meddela före- skrifter till skydd för fiske med
            fast redskap gäller egendomligt nog endast då sådant fiske utövas
            med stöd av enskild fiskerätt, inte då det sker enligt tillstånd
            enligt 1 $ i samma lagförslag. För ålfisket med fast redskap kan
            ett sådant förfång från fiske med andra redskap betyda stor skadegörelse.
            I fråga om mycket betydelsefulla fisken längs Sveriges ostkust,
            betyder den nya gräns- dragningen mot allmänt vattenområde försämrat
            ekonomiskt utbyte både genom att intresset för fiskevård hos ägarna
            till enskilda fiskevatten minskas och genom att gränsdragningen
            inkräktar på fisket med fast redskap. Som skäl för ökning av de
            allmänna områdena på de enskildas bekostnad anföras också rekreationssynpunkter.
            Någon bevisning för att nuvarande all- männa vattenområden äro
            ur rekreationssynpunkt otillräckliga anföres dock inte. Det föreligger
            en betydande skillnad i argumenteringen för denna expro- priation
            av fiskevatten och den motivering, som anfördes för expropriations-
            lagstiftningen i 1947 års jordlagar. Då fick den enskilda äganderätten
            endast kränkas till gagn för andra jordbruks rationalisering genom
            en lämplig fastig- hetsbildning och under förutsättning att icke
            uppenbar olägenhet tillskyndas markens ägare. Nu skall den enskilda
            äganderätten till fiskevatten få ge vika för tillgodoseende av
            rekreationssynpunkter och om hänsyn till olägenheter för den som
            avträder vatten säges inte ett ord. Enligt vår mening måste dock
            större betydelse tillmätas de vid kusterna liggande jordbrukens,
            enkannerligen småbrukens, ekonomiska förhållanden. Kustjordbrukens
            ägare äro visserligen inte nu för sitt livsuppehälle så absolut
            beroende av fiskefångsten, som de voro när hävden om deras ensam-
            rätt till fiske vid den kust, som låg deras boplatser nära, började.
            Men de ha i allmänhet vid förvärv av sina fastigheter betalt även
            för fiskevattnet. Dettas värde ingår i deras jordbruks taxeringsvärden
            och ingår i de hypotek de ställt för sina krediter, varför ändring
            av äganderättsförhållandena kunna få vittgående konsekvenser.
            Fiskerättskommittén är t. o. m. klar med. att det kan påverka
            kustsocknarnas skatteunderlag. Kustjordbruken längs landets nederbördsfattiga
            ostkust äro oftast karga med åkerjord bestående av från äldre
            strandvallar ursköljd sand. Om många av de små kustjordbruken
            gäller, att jorden är av sådan beskaffenhet, att den ger endast
            ringa del av inkomsten och utesluter möjligheten att leva alle-
            nast på jordbruket. Dessa jordbruk ha kunnat existera som försörjnings-
            källa åt en familj endast tack vare det till jordbruket hörande
            fisket. Fisket spelar för dessa jordbruk ur sysselsättningssynpunkt
            samma roll som skogen kan göra för småbruken i skogsbygden. Samma
            olägenhet som följt av att små- bruk blivit av med sin skog, kommer
            att uppstå för de jordbruk vid kusten, som få sina fiskevatten
            reducerade. Vi måste understryka nödvändigheten av att de statliga
            åtgärder, som inverka på det svenska jordbrukets förhållanden,
            bli samordnade. Så blir inte fallet, om lantbruksnämndernas rationaliserings-
            verksamhet strävar efter att skapa bestående småbruk, medan de
            nya fiske- lagarna komma att medföra, att småbruk som under århundraden
            bestått som
          </p>
          <pb facs="riksdagen-motions-pdf/data/1950/mot_1950__ak__429/mot_1950__ak__429-004.pdf"/>
          <fw xml:id="i-9C6j3uVXQNcy9xT1VQ4CLG">
            Motioner i Andra kammaren, nr 429. 11
          </fw>
          <p xml:id="i-ERfRkbPiaFNCc6rAVv264X">
            familjejordbruk genom förlust av fiskevatten överföras till ofullständiga
            jord- bruk. Vi anse därför nödvändigt att lagen om gräns mot allmänt
            vattenom- råde utformas så, att undantag från huvudregeln kan
            göras med hänsyn till småbrukets förhållanden. I lantbruksnämnderna
            har staten organ, varigenom kustsmåbrukens behov av fiskevatten
            kan styrkas. Med hänsyn till vad här förut anförts om huvudregelns
            skadeverkningar och till att lagen ej i onödan skall kränka den
            enskilda äganderätten föreslå vi, att enskilt fiskevatten skall
            hänföras till fastigheterna ej blott kring öar med minst 100 meters
            längd utan även kring alla till fastigheterna hörande mindre öar,
            holmar och skär. Alldeles särskilt är detta berättigat i de fall
            där enskilt fiskevatten varit hänfört till fastigheterna på grund
            av urminnes hävd, dom eller skattläggning, lantmäteriförrättningar
            eller länsstyrelsers be- stämning av gränsdragning kring gemensamhetsfisken.
            Att blott öar med en viss storlek skola omges av enskilt fiskevatten
            saknar varje stöd i hittills gällande rätt. En sådan bestämmelse
            ger upphov till att de inskränkningar i fiskerätten, som genom
            den nya lagen komme att drabba olika fastigheter, bli fullkomligt
            slumpartade och därför i än högre grad än eljest räknade som orättvisa.
            Värdet av fiskevattnet kring en ö beror inte av öns längd utan
            av sjöbottnens och strandens beskaffenhet, läge i förhållande
            till ström- mar m. m. Den s. k. 1-kilometersregeln leder förutom
            till här förut påpekade svårig- heter med svårbestämda gränser
            även till på sina håll stora och ojämnt drab- bande inskränkningar
            i nu gällande enskild fiskerätt. Ett indirekt erkän- nande av
            att denna regel medför ohållbara förhållanden vid dess praktiska
            tillämpning ligger i de undantag från denna regels giltighet,
            som utformats i gränslagens 3 $ i fråga om viss del av kusten
            i Norrbottens och Kalmar län, där huvudregeln ersatts av en linjedragning,
            innanför vilken allt vatten är enskilt. Det är naturligtvis tacknämligt,
            att några vatten bli fritagna från de mest skadegörande verkningarna
            av den nya lagen, men även där dessa gräns- linjer uppdragits
            ha icke överallt enskildas, särskilt småbrukare, rimliga anspråk
            blivit tillgodosedda. Anledning till justering av vissa detaljer
            av dessa gränser föreligger och sådana komma också att påyrkas
            i andra motioner. När man studerar den i 3 8 föreslagna gränsdragningen
            får man det in- trycket att den överallt är synnerligen väl motiverad,
            men att det inte varit enbart angelägenhetsgraden, som varit avgörande
            för att blott dessa gräns linjer uppdragits, utan att vederbörande
            fiskevattensägares och deras orga- nisationers förmåga att göra
            sig gällande haft betydelse. Hade man gått efter angelägenhetsgraden
            hade gränslinjer enligt principerna i 3 $ uppdragits även på andra
            platser. På vår östra kust finnas många platser, där liknande
            undantag äro motiverade, även om det inte gäller lika långa sammanhängande
            sträckor. Vi kunna inte acceptera att lagen förbigår vissa fiskevattenägares
            skäliga anspråk, endast därför att det rör sig om ett mindre antal.
            Lagen bör utformas så, att gränsdragning i överensstämmelse med
            vad som skett i 3 8 kan ske även efter lagens antagande. Inom
            fiskerättskommittén har också
          </p>
          <pb facs="riksdagen-motions-pdf/data/1950/mot_1950__ak__429/mot_1950__ak__429-005.pdf"/>
          <fw xml:id="i-DmP29VuLbd9ZV4gEju7oyW">
            12 Motioner i Andra kammaren, nr 429.
          </fw>
          <p xml:id="i-MCiASLpfacgAswLLEwBAXL">
            diskuterats utvägen att ordna gränsbestämningen genom linjedragning
            å nor- merande kartor, men metoden har av fiskerättskommittén
            avvisats som huvud- regel, ehuru den tillämpats i här omnämnda
            3 8. Vi anse att denna metods användning utan att vålla större
            besvär bör kunna utvidgas. Enligt förslag till lag om ersättning
            för minskad fiskerätt (prop. nr 59) kan ersättning påyrkas av
            den, som enligt urminnes hävd, dom eller skattläggning eller på
            annan särskild grund innehar fiskerätt. Detta be- tyder, att alla,
            som genom 1-kilometersregelns tillämpning bli föremål för in-
            trång, kunna begära att få sin ersättningsfråga prövad av de fiskevärderings-
            nämnder, som skola inrättas för län eller annat område. Enligt
            vår uppfatt- ning skulle överenskommelser om sådan ersättning
            lättare kunna nås om dessa fiskevärderingsnämnder vore utrustade
            med rätt att med vederbörande fiskevattenägare träffa preliminära
            överenskommelser om annan gränsdrag- ning mot allmänt område än
            enligt 1-kilometersregelns strikta tillämpning. De särskilda fallen
            kunde då bli prövade med hänsyn till såväl enskilda som allmänna
            behov av fiskevatten, och överväganden kunde göras om det i vissa
            fall är av så stort värde att utöka det allmänna vattenområdet
            att det svarar mot lösensummorna. För fiskerättsnämnderna uppkommer
            därigenom inget merarbete, utan i stället förbättrade möjligheter
            att komma till uppgörelse. De på så sätt överenskomna gränserna
            kunde, sedan de av Kungl. Maj:t god- känts, inritas på normerande
            kartor. De för yrkesfiskarna på allmänt vatten betydelsefullaste
            förbättringarna i de nya fiskelagarna ligga i utvidgningen av
            fiskerätten i fråga om strömming (sill) och skarpsill vid ostkusten.
            Fr. o. m. Stockholms län t. o. m. Kalmar län har förut sådant
            fiske blott varit tillåtet å vatten på minst 10 meters djup och
            utanför 180 metersgränsen. Nu föreslås denna fiskerätt utökad
            till vatten med blott minst 6 meters djup och i vissa fall 200
            meter från strand vid kusten fr. o. m. Stockholms län ner till
            Kråkelund i Kalmar län. Söder om Kråkelund föreslås strömmings-
            och skarpsillfisket fritt i allt enskilt vatten. Även om denna
            utvidgade rätt till strömmingsfångst inte överallt tidi- gare
            varit erkänd inom detta område, överensstämmer förslaget i huvudsak
            med nu gällande sed, och vi anse det vara till fördel för strömmingsfångsten,
            att de föreslagna fiskerättsreglerna godkännas. Vad som i lagförslaget
            om rätt till fiske kan inge betänkligheter, är den i 14 $ medgivna
            rätten till fiske med långrev i vissa vatten med minst 20 meters
            djup. Att praktiskt kunna följa en sådan regel torde vara mycket
            svårt med de varierande vattendjup, som finnas utefter ostkusten.
            En ut- lagd långrev kan drivas av fisken eller av strömmar. Osämja
            med åtföljande processer torde därför komma att följa av denna
            bestämmelse. Enligt denna kommer fisk som fångas på krok att kunna
            fiskas där 20 meters djup finnes på enskilda fiskevatten, till
            särskilt förfång för arrendatorer på sådana vatten, som ha att
            erlägga arrende och vidtaga fiskevårdsåtgärder. Värdefull fjäll-
            fisk — gädda, aborre, sik och ål — kommer att fiskas på vatten,
            som yrkes- fiskare betala arrende för. Ingen anledning finns därför
            att uppmuntra detta fria långrevsfiske, som enligt hävd vid stora
            delar av ostkusten blott fått
          </p>
          <pb facs="riksdagen-motions-pdf/data/1950/mot_1950__ak__429/mot_1950__ak__429-006.pdf"/>
          <fw xml:id="i-evwNyYFN5bwG3cfSTUnrP">
            Motioner i Andra kammaren, nr 429. 13
          </fw>
          <p xml:id="i-MpEpC5C4HFT4LCL1BRaUmQ">
            bedrivas efter torsk. Att utvidga rätten utöver denna sed är
            så mycket mindre befogat som krokfångad fisk har mindre avsättningsvärde
            på grund av lägre hållbarhet. Bestämmelsen i 14 $ fiskerättslagen
            bör begränsas till fiske med enbart torskrev. Samtliga i prop.
            nr 59 och 60 framlagda lagförslag föreslås träda i kraft den 1
            januari 1951. Med hänsyn till vissa fiskerättsarrendatorers förlust-
            risker genom de nya gränslagarna bör ikraftträdandet skjutas minst
            två år längre fram i tiden. Enligt lagförslaget om ersättning
            för minskad rätt till fiske kan ersättning komma att utgå till
            fiskevattenägaren och i den mån fiskevattnet minskas nedsättas
            också arrendebeloppen. Men om arrendatorn genom minskningen av
            fiskevattnet får en hel del av sin för fiske på be- stämda platser
            avpassade redskap oanvändbar får han göra stor förlust, som ingen
            ersätter honom för. Då bottengarns livslängd brukar vara omkring
            3 år, skulle det vara rimligt att arrendatorerna av minskade fiskevatten
            finge rådrum att slita ut sin nu innehavda redskap genom att lagarnas
            ikraftträ- dande uppskjutes till 1 januari 1953. Till någon skada
            för andra kan ett så- dant uppskjutande inte lända. Med stöd av
            vad vi här anfört hemställa vi, : ÅA. att lag om gräns mot allmänt
            vattenområde ges sådan ut- formning att 1) fiskevatten i havet
            tillföres fastigheterna jämväl kring öar, holmar och skär med
            mindre än 100 meters längd; 2) Kungl. Maj:t må äga rätt vidtaga
            jämkningar i gränsdrag- ningen enligt huvudreglerna, då sådan
            gränsdragning skulle för- anleda uppkomsten av ofullständiga jordbruk
            bland kustsmå- bruken; och 3) gränsdragning i enlighet med vad
            som föreslås i 3 8 även efter lagens ikraftträdande må kunna ske
            genom beslut av Kungl. Maj:t efter förslag av fiskevärderingsnämnd.
            Dylika gränser in- läggas på normerande kartor; B. att lagen om
            rätt till fiske så utformas, att 1) föreskrifter som enligt 22
            $ av länsstyrelse må kunna ut- färdas till hinder för skada å
            fiske med fast redskap i enskilt fiskevatten även må kunna utfärdas
            till skydd för fiske som be- drives å allmänt område enligt tillstånd,
            omnämnt i 1 $; och 2) i 14 &amp; benämningen långrev utbytes mot benämningen
            torskrev; C. att alla i prop. 59 och 60 föreslagna lagar och lagändringar
            skola träda i kraft först den 1 januari 1953.
          </p>
          <p xml:id="i-gH6nU7Moigk44YRZkxcPv" type="date">
            Stockholm den 20 februari 1950. Einar Haggblom.
          </p>
          <p xml:id="i-D1rk3SdbzR16wvE9B1D2Ft">
            Carl Östlund. Jöns Nilsson Märta Boman. i Bästekille.
          </p>
        </div>
      </div>
    </body>
  </text>
</TEI>
