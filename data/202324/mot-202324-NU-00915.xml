<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202324-NU-00915">
  <teiHeader>
    <fileDesc>
      <titleStmt>
        <title>Sveaskog</title>
        <author corresp="i-48Dg2ScegN8mpc2UJq5sE2">av Rebecka Le Moine m.fl. (MP)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2023/24:915 av Rebecka Le Moine m.fl. (MP)</title>
          <idno type="rdwebb">HB02915</idno>
          <rs type="number">915</rs>
          <orgName type="comitteeAbbreviation">NU</orgName>
          <ref type="dokument_url_text">https://data.riksdagen.se/dokument/HB02915/text</ref>
          <ref type="dokument_url_html">https://data.riksdagen.se/dokument/HB02915</ref>
          <ref type="dokumentstatus_url_xml">https://data.riksdagen.se/dokumentstatus/HB02915</ref>
          <ref type="pdf">https://data.riksdagen.se/fil/7BEB4478-D869-47D6-BC24-1940C5B1E2F1</ref>
          <ref type="docx">https://data.riksdagen.se/fil/1B1D207A-11E5-4747-87F7-C21EA0EE3A65</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-48Dg2ScegN8mpc2UJq5sE2</idno>
            <name>Rebecka Le Moine</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-6EELQ8G6wLhYTcTKBKGQdF</idno>
            <name>Daniel Helldén</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-DAzwuDmrMCAk4CXBrm86y5</idno>
            <name>Elin Söderberg</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-9N94VnavhL9irJidF3qceM</idno>
            <name>Katarina Luhr</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="committeeProcessing"/>
        <correspAction xml:id="i-Tw7bY6fBLJ2mo3mA8G6vxM" type="signed"/>
        <correspContext corresp="i-Tw7bY6fBLJ2mo3mA8G6vxM">
          <note type="signatory" corresp="i-48Dg2ScegN8mpc2UJq5sE2"/>
          <note type="signatory" corresp="i-6EELQ8G6wLhYTcTKBKGQdF"/>
          <note type="signatory" corresp="i-DAzwuDmrMCAk4CXBrm86y5"/>
          <note type="signatory" corresp="i-9N94VnavhL9irJidF3qceM"/>
        </correspContext>
        <correspAction xml:id="i-L75v5r5sWT1zK1yjeDUVyE" type="submitted">
          <date when="2023-10-03"/>
          <time when="15:11:47"/>
        </correspAction>
        <correspAction xml:id="i-GQV6bR1Ai16xxMj921RHxb" type="reviewed">
          <date when="2023-10-03"/>
          <time when="19:43:46"/>
        </correspAction>
        <correspAction xml:id="i-BBKp61xwUZ67jcQAydd5aG" type="referred">
          <date when="2023-10-17"/>
        </correspAction>
        <correspAction xml:id="i-SAUS4y7yRxRvYHXo94Hyzt" type="assigned">
          <date when="2024-04-24"/>
          <time when="16:27:30"/>
        </correspAction>
        <correspContext corresp="i-SAUS4y7yRxRvYHXo94Hyzt">
          <ref type="assignedTo">Näringsutskottet</ref>
        </correspContext>
        <correspAction xml:id="i-PsRvXjLMtk6Fi7rFGms1kR" type="behandlas_i"/>
        <correspContext corresp="i-PsRvXjLMtk6Fi7rFGms1kR">
          <ref type="uppgift">2023/24:MJU12</ref>
          <ref type="ref_dok_id">HB01MJU12</ref>
          <ref type="ref_dok_typ">bet</ref>
          <ref type="ref_dok_rm">2023/24</ref>
          <ref type="ref_dok_bet">MJU12</ref>
          <ref type="ref_dok_titel">Naturvård</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-8DTcTUNQoiytc8WaVYAHrv" type="behandlas_i"/>
        <correspContext corresp="i-8DTcTUNQoiytc8WaVYAHrv">
          <ref type="uppgift">2023/24:NU4</ref>
          <ref type="ref_dok_id">HB01NU4</ref>
          <ref type="ref_dok_typ">bet</ref>
          <ref type="ref_dok_rm">2023/24</ref>
          <ref type="ref_dok_bet">NU4</ref>
          <ref type="ref_dok_titel">2023 års redogörelse för företag med statligt ägande</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-Hd4mW1XQpkcW5Xh67xvPfP" type="motHeader">
        <div xml:id="i-VZiEsScVEKEdEtr8RApkTe" type="motTitle">
          Motion till riksdagen 2023/24:915 av Rebecka Le Moine m.fl. (MP)
          Sveaskog
        </div>
      </div>
      <div xml:id="i-Ng8fCQFs4r7JKGMgYvNNbj" type="motBody">
        <div xml:id="i-BdBRASi8qfhDVATDRTCkoj" type="motProposal" subtype="förslag">
          <head xml:id="i-5vcGWSk79oMegwDxzsgPCS">
            Förslag till riksdagsbeslut
          </head>
          <list xml:id="i-8eh7VhzxFKUEKMX5RqEk3G">
            <item xml:id="i-5d2xsz1Qy3qtA5NMmeTta9" sortKey="Yrkande 1">
              Riksdagen ställer sig bakom det som anförs i motionen om att
              Sveaskogs bolagsordning bör kompletteras med ett krav på att verksamheten
              ska ske inom ramen för miljökvalitetsmålet ”Levande skogar” och
              tillkännager detta för regeringen.
            </item>
          </list>
          <list xml:id="i-KXvuMcd1S5Pv2Wg8GfKGYo">
            <item xml:id="i-kzPHf65QLFfqNjBHbzhwP" sortKey="Yrkande 2">
              Riksdagen ställer sig bakom det som anförs i motionen om att
              Sveaskogs mål för skyddade områden om 20 procent (exklusive naturhänsyn
              i produktionsskogen) ska vara ett minimikrav som utgår från naturvärden,
              med en god geografisk spridning, och tillkännager detta för regeringen.
            </item>
          </list>
          <list xml:id="i-6L9eGQEtMtENe1STgRX1vQ">
            <item xml:id="i-H7nEV6RUZTW8zoj4FNV6c7" sortKey="Yrkande 3">
              Riksdagen ställer sig bakom det som anförs i motionen om att
              Sveaskog bör ges ett tydligt ägardirektiv med målet att Sveaskog
              ska vara föregångare i hållbart skogsbruk, genom bl.a. utveckling
              av ett ekosystembaserat och hyggesfritt skogsbruk samt att bidra
              till ett rikt djurliv, och tillkännager detta för regeringen.
            </item>
          </list>
          <list xml:id="i-BYHCP1FaL1gNa9bMQMbD8Z">
            <item xml:id="i-KAtj9KZ3iH6G1Xm1qHhLU6" sortKey="Yrkande 4">
              Riksdagen ställer sig bakom det som anförs i motionen om att
              Sveaskog ska offentliggöra sina naturvärdesinventeringar och tillkännager
              detta för regeringen.
            </item>
          </list>
          <list xml:id="i-JYFjGr9XA2oHPfMRUADLPq">
            <item xml:id="i-Qj6mT6HeCWzf75PG1yPf11" sortKey="Yrkande 5">
              Riksdagen ställer sig bakom det som anförs i motionen om att
              Sveaskog i de fall Sveaskog säljer jaktlicenser eller kvoter för
              jakt bör låta jakten anpassas efter tillgången på vilt och tillkännager
              detta för regeringen.
            </item>
          </list>
          <list xml:id="i-Qtq5RBmcqmpzPsRK8WRwQ">
            <item xml:id="i-ASeXZED19BRphemeD28kh5" sortKey="Yrkande 6">
              Riksdagen ställer sig bakom det som anförs i motionen om att
              Sveaskog ska respektera det strikta skyddet för arternas viloplatser
              och fortplantningsområden för de arter som finns omnämnda i artskyddsförordningen,
              och detta tillkännager riksdagen för regeringen.
            </item>
          </list>
          <list xml:id="i-4LRWpWwoP2UUFynRtuiPkz">
            <item xml:id="i-UwsaTkS2Mmj4rWtqyoqkyy" sortKey="Yrkande 7">
              Riksdagen ställer sig bakom det som anförs i motionen om att
              Sveaskog årligen måste redovisa i årsredovisningen hur den avverkade
              volymen skog har sänkt värdet på statens skogar i förhållande
              till vad motsvarande virkesvolym är värd på rot och tillkännager
              detta för regeringen.
            </item>
          </list>
          <list xml:id="i-SYAyNAqmZqiQa6FzrRrTe8">
            <item xml:id="i-BVq78ry58K6FuHeUBdz3Jt" sortKey="Yrkande 8">
              Riksdagen ställer sig bakom det som anförs i motionen om att
              länsstyrelserna och Naturvårdsverket bör få i uppdrag att peka
              ut och skydda de statliga skogar, inklusive Sveaskogs, som är
              av reservatsklass, och detta tillkännager riksdagen för regeringen.
            </item>
          </list>
        </div>
        <div xml:id="i-ESc99puoJzLzFjwY2fEzLF" type="motContent">
          <head xml:id="i-Cpe5FiCHqTyWZn46aj4cPD" type="h1">
            Motivering
          </head>
          <p xml:id="i-8LMaDC7K8UQeWqSi6QhkNV">
            Sveaskog är ett statligt ägt bolag, svenska folkets bolag, och
            därav borde Sveaskogs verksamhet också präglas av mångbruk och
            högre naturvårdsambitioner. Sveaskog har sedan köpet av Assi Domän
            2001 haft som övergripande mål att förvalta företagets skogar
            på ett föredömligt sätt, från både produktions- och miljösynpunkt,
            för att trygga en långsiktigt hållbar utveckling. År 2004 fick
            Sveaskog ytterligare ett uppdrag när riks­dagen beslutade att
            bolaget skulle utöka sin verksamhet inom naturturism, rekreation
            och upplevelser. Omfattande skövling, sterila skogar och omfattande
            jakt motverkar uppdraget från 2004. Många rekreationsområden har
            avvecklats de senaste åren och tyngdpunkten har lagts på jaktturism.
          </p>
          <p xml:id="i-3arXX8wt8FJFJicXVZFEg9">
            Sveaskog är Sveriges största skogsägare, men trots det har regeringen
            inte gett Sveaskog något tydligt ägardirektiv eftersom Näringsdepartementet,
            som ägarrepresentant, ansåg att ägardirektiv som sådana är oklara
            och otydliga och istället menade att ett riksdagsbeslut skall
            återspeglas i bolagsordningen. Ägardirektiv behöver inte vara
            oklara utan kan med mål tydliggöra ägarnas intentioner med bolaget.
          </p>
          <p xml:id="i-8cDbMrYr3CKu9BaxPNgCeg">
            Sveaskogs uppdrag som det beskrivs i propositioner, riksdagsbetänkanden
            och riks­dagsskrivelser kräver tolkningar från bolaget. Sveaskog
            har tolkat det som ett uppdrag som är uppdelat i två huvuddelar:
            ett marknadsorienterat och ett samhällsorienterat uppdrag. Riksrevisionen
            menar att det inte finns någon tydlig prioritering mellan dessa.
            Sveaskog prioriterar produktion och med ett ökat avkastningskrav
            kalavverkas allt mer skog i Sveaskogs regi. Detta tydliggörs i
            de värdeord som Sveaskog har: kundfokus, innovation, enkelhet
            och öppenhet. Inget om miljöhänsyn och biologisk mångfald.
          </p>
          <p xml:id="i-3WumPXPP4DGdPSPTyNP2xB">
            Enligt flera uppgifter avverkar Sveaskog idag mycket unga skogar
            i sin mest växt­liga ålder och säljer virket till ett pris långt
            under vad motsvarande skog är värd växande på rot. Det innebär
            att statens förmögenhetsmassa torde minska. Exempelvis i Mellan­sverige
            får Sveaskog, enligt uppgift, endast cirka 100–400 kronor per
            m3fub vid försäljning av avverkat gallrings- och slutavverkningsvirke
            medan samma virke är värt 500–550 kronor växande på rot. Vid slutavverkning
            avgår dessutom omfattande kostnader för efterföljande skogsvård.
            Den s.k. utdelningen till staten innebär med andra ord en mot­svarande
            minskning av skogen på den fastighet som bolaget förvaltar. Fast
            minskningen av statens förmögenhet redovisas inte.
          </p>
          <p xml:id="i-R59q5SgAAgYsM5x56JfsRa">
            Att bolaget idag i princip direkt avverkar all tillgänglig tillväxt
            sänker också bolagets flexibilitet och handlingsfrihet framöver.
            En årlig uppskattning av hur årets avverkningar har påverkat värdet
            av de berörda skogarna i förhållande till intäkt bör redovisas
            i års­redovisningen.
          </p>
          <p xml:id="i-LQV3VcAnoE3v96wmTGY7i8">
            På grund av en förskjuten åldersfördelning där yngre och yngre
            skogar avverkas råder det på flera håll i landet brist på avverkningsmogen
            skog idag. Det har visat sig att Sveaskog nedklassar naturvärdefull
            skog från NO, naturvård orörd, till PG, produktions­skog för avverkning.
            Detta går stick i stäv med de demokratiskt beslutade miljömålen,
            där levande skogar ingår, som kräver att mer produktiv skogsmark
            skyddas snarast. Av den årliga uppföljningen av miljömålen framgår
            det tydligt att målet levande skogar inte kommer att nås, för
            att det bland annat är brist på arealer av gammal skog med kontinuitet.
            Förutom att den biologiska mångfalden blir lidande och naturtypen
            ”västlig taiga” hotas, minskar också rekreationsvärdet kopplat
            till vildmarksintressen och turism. Sveaskog säljer dagslicenser
            på sina marker för jakt på småvilt av olika jägare varje dag utan
            uppföljning, vilket utarmar det vilda djurlivet i sitt habitat.
            Det hotar också renskötseln, eftersom lavrika skogar huggs bort
            och renarnas betesmarker behöver utökas, vilket medför ökade konflikter
            med bl.a. rovdjurspopulationen.
          </p>
          <p xml:id="i-BfyhLB7eauAaBXyKaFHM68">
            Det är först när skogen avverkningsplaneras som avverkningsplaneraren
            gör en uppskattning av naturvärden. Denna bedömning offentliggörs
            inte; inte ens efter för­frågan kan man få se rapporter eller
            skriftliga bedömningar som förklarar hur ett tidigare naturvårdsklassat
            område plötsligt klassas som produktionsskog. Ideella miljörörelsen
            har gång på gång påvisat höga biologiska värden i de skogar som
            Sveaskog planerat för avverkning och många av dessa skogar är
            idag borta. Några exempel från södra Norr­botten är Melakträskliden,
            Brännliden, Lövbrännan vid Svartberget, Guorpaliden och Njoka.
            Sveaskog har i samtliga dessa fall vägrat att redovisa sina naturvärdesinventeringar.
            Det finns många fler exempel. Det är viktigt att naturvärdesinventeringar
            redovisas offentligt för att säkra att det är naturvärdena som
            avgör skyddet. Det som redovisas idag innehåller bara information
            om vilka trädslag som finns och fördelningen mellan dessa. Däremot
            saknas det information om både naturvårdsstrukturer och artförekomster.
            Dessa element beskrivs alltid för de som följer Sis-standarden
            för naturvärdesinventering, vilket är alla verksamheter som kan
            komma att påverka miljön. Varför ska inte Sveaskog vara transparenta
            och redovisa artfynd, naturvårdsstrukturer och naturvärdesklasser?
            Det hade bidragit stort till planeringen av grön infrastruktur
            och prioriteringen av skydd samt ökat miljörörelsens tillit till
            Sveaskog.
          </p>
          <p xml:id="i-UvyVR1GP6H48rCu39BxydH">
            Sveaskog saknar än idag ägardirektiv från regeringen. I stället
            menar Närings­departementet att riksdagsbeslut ska återspeglas
            i bolagsordningen. Enligt Sveaskogs bolagsordning och beskrivning
            står det:
          </p>
          <p xml:id="i-3m8eCEgGNyPGkkwNDj9WVk">
            Föremålet för bolagets verksamhet ska vara att äga och förvalta
            fast och lös egendom, samt bedriva skogsbruk och skogsindustri
            samt därmed förenlig verksamhet.
          </p>
          <p xml:id="i-UpGDGt5YMjZt6qVYpMECo2">
            Bolaget ska vara en oberoende aktör, dvs. utan egna stora intressen
            som slut­användare av skogsråvara, med kärnverksamhet inom skogsbruk.
            Bolaget kan även bedriva närliggande verksamhet om den bidrar
            till att öka bolagets avkastning.
          </p>
          <p xml:id="i-8s1xqbE5bToB14c2oVyoy8">
            Bolaget ska genom försäljning av mark på marknadsmässiga villkor
            möjliggöra omarronderingar och tillköp för enskilt skogsbruk,
            särskilt i glesbygd. Försäljning av mark ska ske till dess att
            tio procent av den areal bolaget hade 2002, vid bolagets bildande,
            är avyttrad. Verksamheten ska baseras på affärsmässig grund och
            generera marknadsmässig avkastning.
          </p>
          <p xml:id="i-4bWspnj6J5NzmWF6GzJLCo">
            Det ger alltså ett stort tolkningsutrymme, men tonvikten ligger
            på produktionen och inte på miljön. Det stora tolkningsutrymmet
            har fått kritik från Riksrevisionen. Sveaskog ska enligt sin egen
            tolkning finnas till för att bedriva skogsindustri och ska bara
            syssla med verksamheter som kan öka bolagets avkastning medan
            naturvård och miljö lyser med sin frånvaro. Sveaskogs uppdrag
            kompletteras med propositioner, riksdagsbetänkanden och riksdagsskrivelser
            och kräver ytterligare tolkningar från bolaget, vilket Sveaskog
            har tolkat som ett uppdrag som är uppdelat i två huvuddelar: ett
            marknadsorienterad och ett samhällsorienterat uppdrag.
          </p>
          <p xml:id="i-FJ3Ut9qJrRUqHjHd4wboFJ">
            Det finns ett stort folkligt engagemang i skogsfrågan. Mer än
            45 000 personer skrev under kampanjen ”Vår skog”, där ett förändrat
            uppdrag ingick som krav på Sveaskog. Även före detta chefer för
            Sveaskog har gått ut och kritiserat organisationen öppet i en
            debattartikel och förordar att miljömålen ska behandlas likställt
            som de ekonomiska målen.
          </p>
          <p xml:id="i-QAjCRUyN1VkHgUhjS1xepM">
            Ett av de största problemen med Sveaskog är att deras målsättning
            om 10 % natur­vårdsskogar inte är ett golv, utan både golv och
            tak. Detta enligt Sveaskog själva. De har tolkat sitt samhällsuppdrag
            så som att de inte får skydda varken mer eller mindre än 10 %.
            Det betyder att om de har skyddat en skog av högt biologiskt värde
            men sen hittar en skog som har ett ännu högre biologiskt värde,
            så måste de välja en skog av dessa att skydda, medan den andra
            får avverkas. Så länge denna tolkning får finnas kvar kommer värdefulla
            och skyddsvärda skogar att fortsätta avverkas i Sveaskogs regi.
            Därför måste Sveaskog få ett tydligare uppdrag via ett riksdagsbeslut
            eller ett tydligt ägardirektiv och därigenom en omskriven bolagsordning
            som möjliggör en snabb accelerering av skydd och hållbart brukande
            av skogen.
          </p>
        </div>
        <div xml:id="i-3xE4J9Xo87vhMzaW8ew2gH" type="signatureBlock">
          <list xml:id="i-TJ1ZMd2xXNZEBPn4b4bv64">
            <item xml:id="i-5Rh3o8hjdCPth2W5LN1CwX" who="i-48Dg2ScegN8mpc2UJq5sE2" type="signature">
              Rebecka Le Moine (MP)
            </item>
            <item xml:id="i-BUU8n8HSUHvb5NMLDXQm2H" who="i-6EELQ8G6wLhYTcTKBKGQdF" type="signature">
              Daniel Helldén (MP)
            </item>
            <item xml:id="i-Hbrp5iujENM8uJJeR3aFNJ" who="i-DAzwuDmrMCAk4CXBrm86y5" type="signature">
              Elin Söderberg (MP)
            </item>
            <item xml:id="i-JpEevEVH1N2DVxJ6HRJggf" who="i-9N94VnavhL9irJidF3qceM" type="signature">
              Katarina Luhr (MP)
            </item>
          </list>
        </div>
      </div>
    </body>
  </text>
</TEI>
