<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201011-MJU-00220">
  <teiHeader>
    <fileDesc>
      <titleStmt>
        <title>Kemikaliesamhället</title>
        <author corresp="i-8Nio1rUw3hSjL6pvCGw22Y">av Carina Hägg (S)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Kemikaliesamhället</title>
          <idno type="rdwebb">GY02MJ220</idno>
          <rs type="number">MJ220</rs>
          <orgName type="comitteeAbbreviation">MJU</orgName>
          <ref type="dokument_url_text">http://data.riksdagen.se/dokument/GY02MJ220/text</ref>
          <ref type="dokument_url_html">http://data.riksdagen.se/dokument/GY02MJ220</ref>
          <ref type="dokumentstatus_url_xml">http://data.riksdagen.se/dokumentstatus/GY02MJ220</ref>
          <ref type="doc">http://data.riksdagen.se/fil/D6BA0235-3993-4287-8249-FB2EBD0B36F2</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-8Nio1rUw3hSjL6pvCGw22Y</idno>
            <name>Carina Hägg</name>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-ArHA37fgK8uYhx9TqwvcJW" type="signed"/>
        <correspContext corresp="i-ArHA37fgK8uYhx9TqwvcJW">
          <note type="signatory" corresp="i-8Nio1rUw3hSjL6pvCGw22Y"/>
        </correspContext>
        <correspAction type="numbering" xml:id="i-4NA41ySioFU23mu3vaw2wu">
          <date when="2010-10-26"/>
        </correspAction>
        <correspAction type="submission" xml:id="i-J2AoeXhyfuTTdKfedU1GMa">
          <date when="2010-10-22"/>
        </correspAction>
        <correspAction type="transfer" xml:id="i-ApdCB4mLK8DGSP4n1sbLWz">
          <date when="2010-10-21"/>
        </correspAction>
        <correspAction type="assigned" xml:id="i-Mx2mKDBDP19XNNxUq5sYAR"/>
        <correspContext corresp="i-Mx2mKDBDP19XNNxUq5sYAR">
          <ref type="assignedTo">Miljö- och jordbruksutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="motProposal" subtype="förslag">
          <head xml:id="i-FF5QzpqbdDwUu99m6U9Z3L">
            Förslag till riksdagsbeslut
          </head>
          <p xml:id="i-Yazeg2Ni5b4c5Fk2sT3vuJ">
            Riksdagen tillkännager för regeringen som sin mening vad som
            anförs i motionen om kemikaliesamhället.
          </p>
        </div>
        <div type="motContent">
          <head type="h1" xml:id="i-HUozapQcG9bJYNVJqxxa6m">
            Motivering
          </head>
          <p xml:id="i-CP2ai7wbJQGRcgqHAA32YJ">
            Det mänskliga livet börjar i moderns livmoder, en värld vi förknippar
            med trygghet. Men sanningen är att det blivande barnet, innan
            hon föds, utsätts för hundratals miljögifter. Under hela livet
            fortsätter vi sedan att utsättas för nya miljögifter. De finns
            i maten vi äter och vattnet vi dricker, i barnens leksaker, i
            våra möbler och kläder, i datorerna på jobbet.
          </p>
          <p xml:id="i-RhPG7pGri4L6YhdNrWAWot">
            Hur påverkas flickor och pojkar, män och kvinnor av miljögifter
            av kemikalier? Den nya forskningsdisciplinen Green Chemistry,
            miljöanpassning på molekylnivå, är ett nästan okänt begrepp i
            Sverige och Europa. Nanoteknologi är den nya teknik som fört mycket
            spännande med sig och som jag vill se utvecklas. Behöver inte
            också kunskapsläget om nanopartiklars effekter på miljö och hälsa
            bli bättre för att stärka nanoforskningen? Det finns många frågor
            som väljarna har all rätt att ställa men politiken ska också kunna
            ge svar.
          </p>
          <p xml:id="i-Y22kFWv1K7ydqRt8mkj3TJ">
            Vi vet att effekterna av kemikaliesamhället i många fall är allvarliga:
            Vissa mjukgörande ftalater misstänks kunna påverka människans
            fortplantningsförmåga. Perfluorerade ämnen som används exempelvis
            i golvpolish för att ge släta, vatten-, fett- och smutsavvisande
            ytor har visat sig vara reproduktionsstörande och cancerframkallande
            och mycket svåra att bryta ner i naturen. Bromerade flamskyddsmedel
            som används för att försvåra antändning finns i en stor mängd
            material och har återfunnits i både blod och bröstmjölk. Särskilt
            allvarliga är det oftast för våra barn, eftersom deras kroppar
            fortfarande inte är färdigutvecklade.
          </p>
          <p xml:id="i-2gFxSuPKFFdive5BjL22jc">
            Kemikalierna används för att ge varor olika typer av egenskaper,
            exempelvis ökad livslängd, en viss färg, brandskyddsegenskaper
            och dylikt. I vissa fall spelar de en avgörande roll för att förbättra
            våra liv, exempelvis som beståndsdelar i läkemedel. Men kemikaliernas
            fördelar måste vägas mot deras nackdelar.
          </p>
          <p xml:id="i-4UuSYuxfwXuegEbobukvNa">
            Kemikalieanvändningen måste därför regleras bättre. Idag är kunskapen
            om hur kemikalier används och hur de påverkar såväl människor
            som natur bristfällig. Slutsatsen är att vi behöver en säker kemikalieanvändning.
            Kunskapen om kemikalier och dess samverkan måste öka, farliga
            kemikalier ska förbjudas eller när detta inte går ersättas med
            mindre farliga alternativ. Kontrollen och tillsynen måste bli
            bättre.
          </p>
          <p xml:id="i-XcxvHwnPxMND345CDm5JSk">
            Sverige behöver en vision om en giftfri miljö: Miljön skall vara
            fri från ämnen och metaller som skapats i eller utvunnits av samhället
            och som kan hota människors hälsa eller den biologiska mångfalden.
          </p>
          <p xml:id="i-MHfHLAWaFUZT17atuykNcC">
            Enligt Miljömålsrådet är det dock svårt att nå målet om en giftfri
            miljö till 2020. Orsakerna är flera, bland annat att kemikalieanvändningen
            i världen ökar stadigt och att kunskapsnivån är låg. Detta är
            problematiskt. Inom EU används idag 2 500 högvolymkemikalier.
            Men för 86 procent av dessa är kunskapsläget begränsat. För de
            97 500 lågvolymkemikalierna är kunskapsläget ännu sämre.
          </p>
          <p xml:id="i-9yRBsYPwdkN5kVmWw3SQQA">
            Det behövs tas nya tag för att öka kunskapen, förbättra tillsynen
            och begränsa användningen av farliga kemikalier.
          </p>
          <p xml:id="i-XFNbZj4QPdUmufv3fz1ppS">
            Vi behöver säkrare kemikalier. De regler som finns på EU-nivå
            måste skärpas. Principen om att farliga kemikalier ska ersättas
            med mindre farliga alternativ måste skärpas i Reach. Denna ersättningsprincip,
            substitutionsprincipen, måste också vara fortsatt stark i andra
            regler som gäller kemikalier. Det finns ingen anledning att utsätta
            vare sig konsumenter eller miljö för onödiga risker. Försiktighetsprincipen
            måste stärkas. Det är dessutom viktigt att det är tydligt för
            marknadens aktörer att det är lönsamt att investera i säkrare
            alternativ. Det är viktigt att få Reach att fungera mer effektivt.
            Vi vill att Reach ska omfatta fler så kallade lågvolymämnen, och
            definitionen av vilka ämnen som behöver tillstånd för att användas
            måste ändras så att fler farliga ämnen omfattas. Reach ska omfatta
            nanopartiklar och verka för att fler förslag lämnas till kandidatlistan.
            Det är viktigt att mer specifika lagstiftningar som reglerar användningen
            av kemikalier inte tunnas ut eller försvagas på grund av REACH.
            Vi menar också att det behövs ett RoHs-direktiv för textilier.
          </p>
          <p xml:id="i-8yH3RACWJEVWUd9RrUiAhG">
            Det finns olika processer inom Reach, t.ex. den så kallade kandidatförteckningen
            över särskilt farliga ämnen. Hittills har endast 31 ämnen förts
            upp på kandidatlistan. Processen startas genom att EU:s kemikaliemyndighet
            Echa eller en medlemsstat lägger fram förslag till ett ämne till
            listan, och om det klarar beredningen i en Echa-medlemsstatskommitté
            tas det upp på listan. Echa vill att medlemsstaten som ska nominera
            ett ämne också tar fram en dossier, ett komplett beredningsunderlag,
            med alla riskbedömningar, användningsområden, bedömningar och
            förslag till regleringar. KemI:s arbete med detta går idag på
            sparlåga. Vi kan verka för att fler förslag lämnas till kandidatlistan,
            och att Sverige tar ett ansvar i detta arbete.
          </p>
          <p xml:id="i-L6qR1sSgs8if2BXnmPXfNQ">
            Farliga ämnen i livsmedel bör förbjudas. Syntetiskt framställda
            färgämnen, bland dem så kallade azofärgämnen är av tradition vanliga
            som livsmedelstillsatser, bland annat i kaviar, godis, bakverk,
            snacks, läsk och juice. Färgämnena har dock negativa effekter
            på människors hälsa, bland annat kan de ge upphov till allergiska
            reaktioner och beteendestörningar. Den varningsmärkning som nu
            införs för vissa färgämnen är bra, men räcker inte. Jag vill även
            verka för ett förbud mot användningen av azofärgämnen och driva
            den frågan i EU. I ett första skede bör användningen av Hyperlink
            ses över och förbjuda det farliga flamskyddsmedlet dekaBDE.
          </p>
          <p xml:id="i-NB4gMTbGMNV9YofW8MC2m">
            En mellanstatlig kemikaliepanel i likhet med FN:s klimatpanel
            bör inrättas. Det behövs för att beslutsfattare världen över ska
            få ett bättre kunskapsunderlag. Panelen ska bestå av oberoende
            forskare som kan arbeta med alla aspekter av kemikalier och deras
            betydelse för människor och miljö.
          </p>
        </div>
        <div type="motSignatures">
          <list>
            <item xml:id="i-TSi1nqn1N7adJ7jo8Tf72z" who="i-8Nio1rUw3hSjL6pvCGw22Y">
              Carina Hägg (S)
            </item>
          </list>
        </div>
      </div>
    </body>
  </text>
</TEI>
