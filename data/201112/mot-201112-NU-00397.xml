<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201112-NU-00397">
  <teiHeader>
    <fileDesc>
      <titleStmt>
        <title>Innovationer och företagande i Sverige</title>
        <author corresp="i-Nfefw2AzQQfkcFrzhoV9Cj">av Eliza Roszkowska Öberg (M)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Innovationer och företagande i Sverige</title>
          <idno type="rdwebb">GZ02N397</idno>
          <rs type="number">N397</rs>
          <orgName type="comitteeAbbreviation">NU</orgName>
          <ref type="dokument_url_text">http://data.riksdagen.se/dokument/GZ02N397/text</ref>
          <ref type="dokument_url_html">http://data.riksdagen.se/dokument/GZ02N397</ref>
          <ref type="dokumentstatus_url_xml">http://data.riksdagen.se/dokumentstatus/GZ02N397</ref>
          <ref type="doc">http://data.riksdagen.se/fil/E63F39E9-3417-4B31-8554-2CDB584782C5</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-Nfefw2AzQQfkcFrzhoV9Cj</idno>
            <name>Eliza Roszkowska Öberg</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-RxrheFLUvN7LZViBPaqP2B" type="signed"/>
        <correspContext corresp="i-RxrheFLUvN7LZViBPaqP2B">
          <note type="signatory" corresp="i-Nfefw2AzQQfkcFrzhoV9Cj"/>
        </correspContext>
        <correspAction xml:id="i-VnPonAASmBVsTN754txY24" type="numbering">
          <date when="2011-10-10"/>
        </correspAction>
        <correspAction xml:id="i-KYdMGHKjdUNzqcQgtguyvR" type="submission">
          <date when="2011-10-05"/>
        </correspAction>
        <correspAction xml:id="i-W3mJ9FK5LEYt9r1rHD6TU8" type="transfer">
          <date when="2011-10-05"/>
        </correspAction>
        <correspAction xml:id="i-ToPM6iYpKDRPUZpn91QNTk" type="assigned"/>
        <correspContext corresp="i-ToPM6iYpKDRPUZpn91QNTk">
          <ref type="assignedTo">Näringsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="motProposal" subtype="förslag">
          <head xml:id="i-Bnv7c1riJX3Uatvw3RUFc2">
            Förslag till riksdagsbeslut
          </head>
          <p xml:id="i-UPHsbjzCqwDVF6oTehx6qo">
            Riksdagen tillkännager för regeringen som sin mening vad som
            anförs i motionen om att stimulera innovationer och företagande
            i Sverige.
          </p>
        </div>
        <div type="motContent">
          <head xml:id="i-LGwZBGwZ9AcyqUCuvqTUZN" type="h1">
            Motivering
          </head>
          <p xml:id="i-TY1SAtjXjLHm8MSyBxQaGq">
            Svenska företag behöver goda förutsättningar för att skapa nya
            produkter och ta tillvara på nya idéer. I en hårdnande global
            konkurrens är detta avgörande. Dessutom kan nya lösningar skapa
            både jobb och tillväxt i Sverige samtidigt som framtida samhällsproblem
            kommer att generera efterfrågan på nya processer, varor och tjänster.
          </p>
          <p xml:id="i-FWu9JyhcpEXTeyE4P7oFfG">
            Ett mer utvecklat samarbete mellan näringslivet och det offentliga
            kan gynna båda sidor. I Sverige uppgår offentlig upphandling till
            runt 500 miljarder kronor per år och omfattar många skilda områden.
            Trots detta upplevs offentlig upphandling som krångligt och tidskrävande
            av många små och medelstora företag. Utveckling av nya produkter
            och svenska företags växtkraft hindras därmed, och i längden också
            Sveriges konkurrenskraft. Inom det offentliga finns potential
            att söka nya lösningar på nya samhällsproblem, vilket samtidigt
            kan bidra till att svenska företag utvecklar nya innovativa produkter.
          </p>
          <p xml:id="i-QKg6MmvnpRMRC7wtVwfLUs">
            Innovationsupphandlingsutredningens lagförslag är därför ett
            steg i rätt riktning då de innebär att det offentliga kan fokusera
            på behovet av en tjänst eller vara, istället för att slentrianmässigt
            leta efter redan befintliga produkter på marknaden. På detta sätt
            skapas en efterfrågan på utveckling av innovativa produkter och
            det stimulerar till nytänkande. Inte minst är lagförslaget om
            s k förkommersiell upphandling en viktig faktor för många små
            och medelstora företag då riskerna minskas genom att det farliga
            gapet mellan utveckling av nya produkter och kommersialisering
            överbryggs. Med tryggheten att det offentliga visar att det finns
            behov av och en marknad för en viss produkt kan också investeringar
            från näringslivet genereras. Det främjar företagens möjligheter
            att testa, utveckla och kommersialisera nya lösningar. Därför
            är det glädjande att regeringen har aviserat en ny satsning på
            innovationsupphandling.
          </p>
          <p xml:id="i-HEQGuA6Wuf2GFENHzzUh8G">
            Genom innovationsupphandling kan nya innovativa lösningar som
            inte finns idag skapas av svenska företag. Steget från idé till
            produkt och kommersialisering blir kortare och mindre riskfyllt.
            Men det faktum att över 80 nya paragrafer och flera nya kapitel
            tillkommit med de nya reglerna för offentlig upphandling torde
            inte gynna mindre företag som redan i dagsläget finner offentlig
            upphandling krånglig. Offentlig upphandling måste bli mer företagsvänlig.
            Regeringens regelförenklingsarbete bör även inkludera reglerna
            för den offentliga upphandlingen. Dessutom är kunskapen kring
            innovationsupphandling fortfarande låg inom det offentliga det
            räcker inte att möjligheten finns att upphandla nya produkter
            om upphandlare runt om i Sverige inte känner till det eller är
            osäkra på hur man ska gå till väga. Därför bör offentliga upphandlare
            kontinuerligt erbjudas information och kompetenshöjande insatser.
          </p>
          <p xml:id="i-73JEdcRcheJSr8647T8CXP">
            För att stimulera till innovationer och nya svenska exportframgångar
            behöver utbyte av förfrågningar och idéer mellan entreprenörer
            och forskningsinstitutioner förbättras. Målet är att samla innovationsinformation
            på en och samma plats så att utbyte kan ske mellan företagare
            och forskningsinstitutioner. Å ena sidan kan intresserade företagare
            leta bland de erbjudanden om innovativa lösningar som olika forskningscenter
            lägger upp, och samtidigt kan företagare lägga upp förfrågningar
            på nya teknologiska lösningar som de eftersöker för sin verksamhet.
            Aktörerna kan sedan ta kontakt och påbörja ett samarbete. Det
            har potential att skapa jobb, växande företag och tillväxt.
          </p>
          <p xml:id="i-WTQyo9poFXuwXD8bfxGKab">
            Möjligheten till en översyn av att öka kunskapen och användandet
            av innovationsupphandlingar för att stimulera företagande och
            innovationer i Sverige bör därför göras.
          </p>
        </div>
        <div type="motSignatures">
          <list>
            <item xml:id="i-Y86mMprcsdvhk6raQ5MJEc" who="i-Nfefw2AzQQfkcFrzhoV9Cj">
              Eliza Roszkowska Öberg (M)
            </item>
          </list>
        </div>
      </div>
    </body>
  </text>
</TEI>
