<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1968/mot_1968__fk__546/mot_1968__fk__546-001.pdf"/>
      <div type="motHeader" xml:id="i-Ljhoj96DDHZpq3mUS73eMw">
        <div type="motTitle" xml:id="i-AgrPVpA97Ha5y7vp1hevfW"/>
        <div type="motSubmissionInfo" xml:id="i-F8M3Ceb6U2dhCvxVZq2nM9"/>
      </div>
      <div type="motBody" xml:id="i-RK5wWvBqEcTUSAfCcASHEj">
        <div xml:id="i-DEg9NEVNMBvjUikuMeTQ8V">
          <p xml:id="i-XFcUrFzztQ8uS4ykjUPA3S">
            Motioner i Första kammaren, nr 546 år 1968 5
          </p>
          <p xml:id="i-QdKN3hF7NBpVEYjoqgqeen">
            Nr 546 Av herr Wallmark m. fl., angående forskningspolitiken.
          </p>
          <p xml:id="i-4UwYHd7LvFZaxaPa1h1dJM">
            (Lika lydande med motion nr 687 i Andra kammaren)
          </p>
          <p xml:id="i-YF2KxVeE4B1Nr66XBY7TjF">
            Utredningar
          </p>
          <p xml:id="i-RWzL53jZ1Vs3hKNP1yi8FJ">
            Forskningen och i synnerhet den tekniskt inriktade forskningen
            är för närvarande föremål för stort intresse. Dess problem behandlas
            av flera ut- redningar som nyligen framlagts eller snart väntas
            föreligga. Under hösten har presenterats en promemoria från finansdepartementet
            med förslag till vissa organisatoriska förändringar av de av finansdepartementets
            organ som fördelar anslag till forskning och utvecklingsarbete.
            Universitetskans- lersämbetet har nyligen offentliggjort en utredning
            som syftar till att skapa former för närmare samarbete mellan
            näringsliv och universitets- och hög- skoleinstitutioner. Utredningen
            om forskarutbildningens utformning och den vidare akademiska karriären
            fram till professur har under större delen av det gångna året
            remissbehandlats, och förslag med anledning av utredning- en och
            remissyttrandena bör kunna väntas under året. Industriforsknings-
            utredningen fortsätter sitt arbete, och minst ett ytterligare
            delbetänkande om statens insatser för att stödja den industriellt
            inriktade forskningen bör kunna väntas. 1966 års atomenergiutredning
            uppges under våren kunna lämna sitt betänkande om det fortsatta
            svenska kärnenergiprogrammet. Planeringen av den högre utbildningens
            utbyggnad pågår, och ett andra be- tänkande om tekniska högskolan
            i Linköping är för närvarande under re- missbehandling.
          </p>
          <p xml:id="i-QgqCPdgv6ko92y5gi4feX5">
            Internationella jämförelser
          </p>
          <p xml:id="i-HGRWN5suwi6Zz61SkGpU67">
            Dessa utredningar berör emellertid endast delproblemen inom det
            centrala och viktiga problemkomplex som utgöres av planeringen
            och organisatio- nen av den svenska forskningen. Betoningen av
            forskningens betydelse har under de senaste åren varit kraftig
            både i Sverige och i utlandet. Kanske har uppmärksamheten därvid
            kommit att alltför starkt fästas vid de totala re- surser som
            i olika länder ägnas forskning och utvecklingsarbete. Sådana uppgifter,
            oftast angivna som andel av bruttonationalprodukten ägnad åt forskning
            och utvecklingsarbete, kan visserligen vara av visst intresse
            för jämförelser mellan förhållandena i olika länder men kan dock
            inte vara till- räckligt säkra eller jämförbara för att kunna
            användas som underlag för svenska bedömningar eller beslut. även
            om uppgifterna om forskningsin-
          </p>
          <pb facs="riksdagen-motions-pdf/data/1968/mot_1968__fk__546/mot_1968__fk__546-002.pdf"/>
          <p xml:id="i-28DkkcpuQDrgac5yjgfgRy">
            6 Motioner i Första kammaren, nr 546 år 1968
          </p>
          <p xml:id="i-G8whRNvhnTVt4ZXytrPFuc">
            satser i olika länder är osäkra, är dock även skillnaderna mellan
            länderna i vissa fall så stora, att de måste antyda verkliga skillnader.
            Det visar sig vid en jämförelse av dessa förhållanden, att något
            enkelt samband mellan forskningsinsatser och industriell eller
            ekonomisk utveckling inte existerar. Det industriland, som haft
            den snabbaste industriella utvecklingen, nämli- gen Japan, har
            använt förhållandevis små resurser för forsknings- och ut- vecklingsarbete,
            medan det europeiska land som satsat mest på sådan verk- samhet,
            nämligen Storbritannien, inte kan anses haft en särskilt gynnsam
            ekonomisk eller industriell utveckling. Forskningen utgör alltså
            inte i sig själv den mest dynamiska kraften i samhället utan kan
            fungera på detta sätt endast om förhållandena för dess utnyttjande
            i övrigt är gynnsamma och om valet av forskningsområden och forskningsprojekt
            blir framgångsrikt. Stort intresse ägnas därför i åtskilliga länder
            åt att planera forskningens fortsatta utbyggnad. Längst har denna
            planering drivits i Frankrike, vars aktuella planering även omfattar
            en rela- tivt detaljerad plan för forskningen.
          </p>
          <p xml:id="i-MHLVSn9SW9tCvwT7XDv7q">
            Ansvarsfördelning och prioritering
          </p>
          <p xml:id="i-XtZsj6WZAZ3HRYF6BjBnA1">
            I Sverige har den tidigare diskussionen lett till en allmän enighet
            om att planerna på ett speciellt forskningsdepartement inte torde
            genomföras. Den forskning som direkt ansluter till en speciell
            teknisk verksamhet bör även ekonomiskt bedömas i samband med denna.
            Industriföretagen bör själv- ständigt bedöma och fatta beslut
            om sina insatser liksom de statliga affärs- drivande verken. Behoven
            av medicinsk och därtill anknuten teknisk och organisatorisk forskning
            bör bedömas som en del av sjuk- eller hälsovår- den osv. Genom
            detta resonemang kan man behärska avvägningssvårigheterna på ett
            lägre plan och inom begränsade områden. Men en sådan regel ger
            ingen ledning vid bestämning av hur stora resurser som skall avsättas
            för grund- läggande forskning som inte direkt kan ställas i relation
            till någon pågående verksamhet. Den kan ej heller nyttjas för
            att bedöma relationer mellan grundläggande forskning, tillämpad
            sådan, utvecklingsarbete osv. Någon vägledning för insatsernas
            storleksfördelning, dvs. relationen mellan nationellt betydande
            satsningar, branschprojekt, för industriföretaget realiserbara
            innovationer och mer begränsade uppgifter för forskarlag och enskilda
            forskare, får man ej. En viktig synpunkt är att man, om man utgår
            från existerande bran- scher, företag och marknader, inte får
            någon ledning i det viktiga nyskapan- det av idéer, produkter
            och tjänster. Det krävs alltså någon planmässig me- tod att anvisa
            resurser till den del av forskningen och utvecklingen som inte
            kan sättas i samband med någon speciell samhällelig eller industriell,
            existe- rande verksamhet.
          </p>
          <pb facs="riksdagen-motions-pdf/data/1968/mot_1968__fk__546/mot_1968__fk__546-003.pdf"/>
          <p xml:id="i-UkTdeju7TVVmeVtQHhN2SB">
            Motioner i Första kammaren, nr 546 år 1968 7
          </p>
          <p xml:id="i-NiMxg3BjBm1FApHjBpcrxn">
            Över huvud taget råder en stor osäkerhet om vilka principer som
            bör vara vägledande vid en prioritering av olika forskningsområden
            och utvecklings- projekt. Man kan å ena sidan hävda att vi skall
            forska på områden där Sve- rige ligger väl till, har resurser
            och begåvningar, där problemen är påtag- liga osv. Å andra sidan,
            säger man, måste vi sätta in våra ansträngningar på fält där vi
            ligger efter, på nya specialitéer, på u-landsfrågor och miljöfak-
            torer. även här behövs en diskussion för att skapa riktlinjer,
            dvs. en forsk- ningspolitik. Men forskningspolitiken måste även
            omfatta organisatoriska frågor. Vilka medel skall utnyttjas för
            att nå önskade mål? Det existerar en stor mängd olika organ för
            stöd till och administration av forskning och utveckling. Är dessa
            rationellt utbyggda och fyller de önskade krav i fråga om över-
            sikt och samordning? Tar man hänsyn till forskningens egenart,
            den indi- viduella forskarens behov av frihet, stabilitet och
            flexibilitet i arbetet, finns den sovringsmekanism som fordras
            för att sålla fram mer lovande och fruktbärande projekt och överföres
            forskningens resultat effektivt till ut- veckling och produktion?
            Dessa problem har tagits upp i finansdeparte- mentets promemoria
            om styrelsen för teknisk utveckling, men förslagen är utan grund
            i en klar forskningspolitisk målsättning och strider i flera fall
            mot hävdvunna och sunda organisationsprinciper. Sålunda låter
            man samma organ som skall fördela medel till forskning och utveckling
            samtidigt an- svara för egna fasta institut, något som måste leda
            till interna och externa konflikter.
          </p>
          <p xml:id="i-MecxYg5j1BN1f1rZd9UJU9">
            En grundläggande principmotsättning
          </p>
          <p xml:id="i-JpLfjdQZfJ3GBgh7D6BZgy">
            Vad bristen på en enhetlig och accepterad forskningspolitik leder
            till kan illustreras med ett exempel. En mycket stor del av de
            fasta resurserna för forskning i Sverige finns vid universitet
            och högskolor lydande under uni- versitetskanslersämbetet. En
            ökning av de fasta resurserna kan endast ske via ämbetet till
            vilket alltså läroanstalterna inger sina äskanden. Universi- tetskanslersämbetet
            bedömer dessa och förelägger sina förslag för ecklesia- stikdepartementet.
            Förslagen behandlas i departementet och blir sedan före- mål för
            beslut i riksdagen. Av de nya tjänster som universiteten och hög-
            skolorna begär blir emellertid endast ett fåtal äskade av universitetskans-
            lersämbetet och av dess förslag upptas i sin tur endast en liten
            del av de- partementet. Under de senaste åren har, om man bortser
            från s. k. automa- tiska professurer och laboraturer, endast en
            femtedel av de från högskolorna och universiteten begärda högre
            tjänsterna föreslagits av kanslersämbetet och av dessa förslag
            endast en femtedel upptagits av departementet. Det slut- liga
            resultatet blir alltså, att endast fyra tjänster av hundra begärda
            bevil- jas. För en sådan tjänst har alltså skrivits motiveringar
            och äskanden för 25 tjänster från institutionerna till sektionerna,
            från sektionerna till fakul- teterna, från fakulteterna till universiteten,
            från universiteten till kanslers- ämbetet och från detta till
            departementet.
          </p>
          <pb facs="riksdagen-motions-pdf/data/1968/mot_1968__fk__546/mot_1968__fk__546-004.pdf"/>
          <p xml:id="i-8QjWXQt16sXALeewRYi1xE">
            8 Motioner i Första kammaren, nr 546 år 1968
          </p>
          <p xml:id="i-L7EWEkgnr1PiUnkcJ3NAcs">
            Av de begärda tjänsterna äskas en del för personer, som redan
            finns vid institutionerna, sysselsatta med forskning men finansierade
            på annat sätt, t.ex. genom råds- och fondanslag. En låt vara osäker
            uppskattning anger, att två tredjedelar av de begärda tjänsterna
            äskas för sådana forskare som därigenom även ger upphov till ansökningsskrivelser,
            redovisningar och rap- porter till råd och fonder. Stora framgångsrika
            institutioner har ofta endast en liten fast per- sonal under det
            att flera tiotal personer arbetar på tillfälliga anslag. även
            om anslagen beviljas utan större svårigheter medför det ändå i
            sådana fall ett betydande arbete att söka och redovisa anslagen.
            Man bör kunna överväga om en omdisposition av de statliga forsknings-
            bidragen skulle kunna medföra administrativa förenklingar och
            om en överföring av viss verksamhet så att den kunde bedrivas
            med fast perso- nal skulle visa sig fördelaktig. I så fall borde
            också någon väg sökas att låta de verkligt framgångsrika forskningsinstitutionerna
            få en något säk- rare finansiering, så att de kunde planera på
            längre sikt och inte behöva arbeta med tillfälliga anslag. Detta
            är dock i detta sammanhang en detaljfråga. Skillnaden mellan universitetens
            och högskolornas bedömning å ena sidan och departementets å andra
            i stort är påfallande. Den måste ha sitt ursprung i grundläggande
            skillnader i bedömningar och motiveringar. Dessa skillnader har
            emeller- tid aldrig blivit klarlagda i deras helhet. Diskussionen
            har normalt gällt enstaka tjänster, som begärts av universiteten
            och högskolorna eller av utomstående intressenter. Det måste vara
            av intresse att man klarlägger de skilda bedömnings- grunderna
            på grundval av bl.a. de motiveringar som anförts för de be- gärda
            tjänsterna. Detta är en grund för en vidare diskussion om en svensk
            forskningspolitik.
          </p>
          <p xml:id="i-6kAGwNsWYy2CrrkRCxhgXW">
            De stora projekten
          </p>
          <p xml:id="i-X5h2uK6ddDxE2x98YuaiG6">
            Problemen är långt större, men mekanismen för att behandla dem
            är lika outvecklad när man kommer till de verkligt stora utvecklingsprojekten.
            De kan exemplifieras av tre nu aktuella frågor, kärnenergiprogrammet,
            ett svenskt rymdprogram och förslaget om en europeisk storaccelerator.
            Kärn- energiprogrammet är, som nämnts, under utredning i en särskild
            kom- mitté. Ett svenskt rymdprogram diskuteras i en grupp inom
            finansdepar- tementet och väntas snart bli föremål för förslag.
            Frågan om svenskt del- tagande i den europeiska acceleratorn samt
            intresset för att söka få denna förlagd till Sverige har behandlats
            av utbildningsdepartementet. På utred- ningsstadiet behandlas
            varje fråga separat, men när utredningarna är fär- diga finns
            inte någon organisation som kan ta upp dem till en samlad be-
            dömning. Ej heller finns det några kriterier att grunda ställningstagandena
          </p>
          <p xml:id="i-9kU9KEErUxzLSnKpQ4tg2D">
            på.
          </p>
          <pb facs="riksdagen-motions-pdf/data/1968/mot_1968__fk__546/mot_1968__fk__546-005.pdf"/>
          <p xml:id="i-6njL1vGqQGWEouzFnLWhSF">
            Motioner i Första kammaren, nr 546 år 1968 9
          </p>
          <p xml:id="i-LXwRFq3RrQE8b1BJ8bkLe">
            Dessa projekt är så stora att Sverige endast kan ta upp ett begränsat
            antal. Kärnenergiprogrammet kostar för närvarande 150—200 milj.
            kr. per år, enbart de fasta kostnaderna för kärnforskningsstationen
            i Studsvik uppges till cirka 40 milj. kr. per år. Sveriges kostnader
            för rymdverksam- het har hittills varit liten, men ett självständigt
            rymdprogram kan få be- tydande storlek. Antydningar om kostnader
            av storleken 40 milj. kr. till nationell verksamhet och 40 milj.
            kr. per år som medlemsavgift till inter- nationell rymdverksamhet
            har förekommit. Vid en bedömning av vilka forsknings- och utvecklingsprogram
            av denna storlek, som man skall starta, bör även bedömas vilka
            alternativ som finns eller skulle kunna finnas. Vid sådana avgöranden
            som kommer att binda stora resurser för åtskillig tid framåt bör
            man nämligen överväga vilka andra forsknings- och utvecklingsprogram
            som skulle kunna aktualiseras, och i viss mån kan sådana alternativ
            framföras och diskuteras i den allmän- na debatten, men denna
            kan inte ersätta ett organ som gör behövliga utred- ningar och
            skaffar nödvändiga uppgifter som underlag för val mellan olika
            forsknings- och utvecklingsprogram. Ett exempel på de alternativa
            program som skulle kunna tänkas är en koncentrerad insats för
            att behandla u-ländernas situation och åtgärder för att förbättra
            denna. I en situation då allt kraftigare varningar höjs för de
            allvarliga hungerkatastrofer, som förutses inträda i mitten av
            1970- talet och som endast i liten utsträckning kan påverkas av
            åtgärder nu, kan det vara hög tid att inleda ett koncentrerat
            forsknings- och utvecklings- program för att förbereda svenska
            insatser och för att förbättra Sveriges situation i ett sådant
            läge. Ett annat alternativ är miljöforskningen som borde kunna
            avkasta vinstgivande resultat i form av en utvecklad avancerad
            miljöteknik. För närvarande saknas emellertid en grundläggande
            politik liksom kri- terier och en mekanism och en organisation
            för den nödvändiga priorite- ringen. Vilken organisation bör utföra
            dessa uppgifter? Man bör även klar- lägga vilken kunskap och kompetens
            som bör utnyttjas, vilka krav på tek- nisk och vetenskaplig information
            som man har och om aktuella tenden- ser som behöver skaffas fram
            och hur detta skall ske. Om möjligt bör man även behandla principerna
            för ställningstagande till de stora forsknings- och utvecklingsprogrammen.
            För det första torde en rent kvantitativ begränsning bli nödvändig.
            Endast ett fåtal sådana pro- gram kan genomföras samtidigt, men
            de bör kunna successivt komplet- teras med nya. Man bör också
            kunna principiellt diskutera vilka motive- ringar som kan komma
            i fråga för sådana program och vilken betydelse de bör tillmätas.
            Motiven kan bestå i det vetenskapliga värdet och det kun- skapsmässiga
            intresset för de resultat man hoppas få fram. Andra motiv kan
            vara resultatens nyttovärde för att ge produkter som kan komma
            till användning i privat eller offentlig konsumtion. Ofta anföres
            som motiv
          </p>
          <pb facs="riksdagen-motions-pdf/data/1968/mot_1968__fk__546/mot_1968__fk__546-006.pdf"/>
          <p xml:id="i-H4pY76gFxgnFB1KFn4mg47">
            10 Motioner i Första kammaren, nr 546 år 1968
          </p>
          <p xml:id="i-AWkViosBfmP121ufwcoeoD">
            för stora forskningsprojekt de indirekta fördelarna, s.k. »spin-off»&gt;.
            Flera undersökningar som belyser dettas omfattning och betydelse
            finns till- gängliga och bör studeras så att man kan bilda sig
            en allmän uppfattning om dess betydelse och om dessa biprodukter
            i sig själva är tillräckligt vär- defulla för att motivera ett
            program.
          </p>
          <p xml:id="i-HqtzLgtiHeytUp8MGoYPnr">
            Enskilda, mindre projekt En helt annan typ av bedömning blir
            aktuell när man skall behandla det stöd till forskningen som utgår
            genom forskningsråden till enskilda projekt. Kostnaderna är där
            av mindre omfattning, och projekten är i prin- cip begränsade
            i tiden. Kostnaderna blir emellertid i dessa fall så mycket lägre,
            att det inte kan bli aktuellt att genomföra någon noggrannare
            priori- tering. Principen får närmast bli att anslagen bör ges
            efter sakkunnig be- dömning till de projekt som bedömes mest intressanta
            och värdefulla oav- sett inom vilka ämnen dessa faller. Prioriteringen
            kommer närmast in vid bedömningen av anslagen till de olika forskningsråden,
            men även i detta fall torde bedömningen knappast kunna göras helt
            fristående från den be- dömning som utförts och de beslut som
            fattats vid behandling av de frågor som binder resurser på längre
            sikt. Om man beslutar att inrätta vissa fors- kartjänster inom
            ett ämne får man närmast ta som en konsekvens att vissa forskningsprojekt
            kommer att framläggas och bör ges ett visst stöd. Eftersom projekten
            kostar förhållandevis litet, bör man också kunna lämna detta stöd
            och räkna med att detta är nödvändigt för att man skall kunna
            få fram de betydelsefulla resultaten och de nya idéerna. Fördelning-
            en på detta plan bör därför kunna ske främst genom sakkunniga
            på det sätt som sedan lång tid gett goda resultat i forskningsråden.
            Den sakkunniga bedömningen ges där av forskare eller personer
            med kvalificerad erfaren- het av forskning, och dessa kan därigenom
            svara för en sakkunnig och kor- rekt behandling. Den föregående
            schematiska uppdelningen av besluten om forskning i tre olika
            grupper kan ge ett visst underlag för att belysa hur prioritering
            skall kunna tillämpas. Begreppet prioritering används nämligen
            ofta utan att dess innebörd klart definierats. Det förefaller
            emellertid tydligt, att prio- riteringen inte kan utformas på
            samma sätt i fråga om de stora forsknings- och utvecklingsprogrammen
            och om de genomsnittliga forskningsprojekten. I fråga om de stora
            programmen bör man överväga om det är möjligt att uppställa några
            regler för bedömning och beslut. I varje fall bör dessa granskas
            hårdare och inledas först sedan man klart kunnat definiera moti-
            veringar och mål. Målen bör ständigt finnas angivna även om de
            successivt måste granskas och omprövas med hänsyn till de förändringar
            som skett. De stora programmen kan även bli föremål för styrning
            på ett helt annat sätt än de mindre projekten. För att forskningen
            skall bli framgångsrik fordras ett ständigt tillflöde
          </p>
          <pb facs="riksdagen-motions-pdf/data/1968/mot_1968__fk__546/mot_1968__fk__546-007.pdf"/>
          <p xml:id="i-QBKwUTN5jTmJwEsjKSqatw">
            Motioner i Första kammaren, nr 546 år 1968 11
          </p>
          <p xml:id="i-BzF8rPHaGojJtrQMT82WRt">
            av nya idéer och nya kunskaper, som endast kommer genom de enskilda
            individerna. En viss styrning även av projekten kan ske genom
            de tjänster som inrättats och den utbildning som genomföres. Även
            om man på detta sätt kan i viss mån styra tillflödet av nya forskare,
            måste man dock räkna med att det inom olika vetenskapliga ämnen
            kan komma fram forskare på hög internationell nivå även om det
            inte finns något påtagligt skäl för att detta ämne skall behandlas
            just i Sverige. På den grundläggande veten- skapliga nivån bör
            man emellertid kunna stödja de begåvningar som visat sig oavsett
            i vilket ämne de uppträder. Kostnaden för deras verksamhet är
            normalt också förhållandevis låg. Om senare verksamheten växer
            så att den fordrar större resurser och dyrbarare och mer permanenta
            engagemang, får den tas upp till behandling på det sätt som normalt
            tillämpas vid prioriteringen och då underkastas en hårdare granskning
            än då det gäller enskilda forskningsprojekt. Som underlag för
            bedömningen av den framtida utvecklingen och vilka forskningsområden
            som skall bearbetas kan behövas en mer systematisk och framåtsyftande
            prognosverksamhet än som hittills har funnits. I andra länder,
            främst USA, har på senare år intresset för tekniska framtidspro-
            gnoser vuxit starkt, och nya metoder för att uppskatta den tekniska
            utveck- lingens riktning och hastighet har utvecklats. Hittills
            har endast i begrän- sad omfattning sådana metoder utnyttjats
            i Sverige, men möjligen skulle en mera systematisk verksamhet
            behöva inledas. Behovet av sådant under- lag för prioriteringsbesluten
            bör även undersökas. De ovan angivna synpunkterna torde visa att
            ett klart underlag för be- sluten om inriktningen av forskningen
            och utvecklingsarbetet saknas. De olika typer av beslut som blir
            aktuella för prioritering på olika nivåer har inte klarlagts.
            Som en följd av att de principiella frågorna inte behandlats har
            inte heller de organisatoriska formerna för prioriteringen kunnat
            be- handlas tillfredsställande. Forskningsberedningen har kanske
            inte satt sig denna uppgift före och har i varje fall inte gett
            en lösning därav. Över huvud torde det vara nödvändigt att i detta
            sammahang söka klar- lägga forskningsberedningens målsättning,
            arbetsformer och status — därest den anses fylla någon uppgift
            i kommande forskningsorganisation.
          </p>
          <p xml:id="i-AGrYTimtNXLYixpmzthyVW">
            Slutsats
          </p>
          <p xml:id="i-QwLpE4vtSHwfaJoJ8Pp62S">
            Det måste därför vara utomordentligt angeläget att en utredning
            snarast tillsätts med uppgift att behandla de grundläggande principerna
            för en na- tionell forskningspolitik, att undersöka de kriterier
            efter vilka stöd till forskning och utveckling skall utgå samt
            vilken omfattning och vilka for- mer detta stöd bör få; vidare
            att studera metoder och medel för omsätt- ning av forskningspolitiken
            i praktiken och för nyttiggörande av resultaten av forskning och
            utveckling samt slutligen att föreslå de organisatoriska former
            under vilka de forskningspolitiska och forskningsfrämjande orga-
          </p>
          <pb facs="riksdagen-motions-pdf/data/1968/mot_1968__fk__546/mot_1968__fk__546-008.pdf"/>
          <p xml:id="i-CTdiSQY68NHnGHELtrXrmY">
            12 Motioner i Första kammaren, nr 546 år 1968
          </p>
          <p xml:id="i-XDxETwKsBkMa78z41fYKFZ">
            nen bör arbeta. Utredningen bör genomföras snarast under medverkan
            av både forskare, forskningsadministratörer och parlamentariker.
            Åberopande det anförda hemställes, att riksdagen i skrivelse till
            Kungl. Maj:t måtte anhål- la om att en utredning snarast tillsättes
            med uppgift att utreda dels de grundläggande principerna för en
            nationell forskningspolitik, dels de riktlinjer och villkor efter
            vilka stöd till forskning och utveckling skall utgå och vilken
            om- fattning och vilka former detta stöd bör få, dels metoder
            och medel för omsättning av forskningspolitiken i prak- tiken,
            dels nyttiggörande av resultaten av forskningen och utvecklingen,
            dels ock de organisatoriska former under vilka de forskningspolitiska
            och forskningsfrämjande orga- nen bör arbeta.
          </p>
          <p xml:id="i-UuFBeWMdjkR2dKEZH7iXxL">
            Stockholm den 26 januari 1968 Gunnar Wallmark (h) Ingrid Diesen
            (h) Yngve Holmberg (h)
          </p>
          <p xml:id="i-HWVpnqT1SjJ58GcrGQZpGT">
            H. Bertil Lidgard (h) Gunvor Stenberg (h)
          </p>
        </div>
      </div>
    </body>
  </text>
</TEI>
