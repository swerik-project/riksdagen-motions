<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200910-SkU-00354">
  <teiHeader>
    <fileDesc>
      <titleStmt>
        <title>Kultursponsring</title>
        <author corresp="i-AHfQ621Fp1orxTGB2WDjUY i-6kLJbGLpwB9hYxDrVrkcqF">av Fredrik Malm och Karin Pilsäter (fp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Kultursponsring</title>
          <idno type="rdwebb">GX02Sk354</idno>
          <rs type="number">Sk354</rs>
          <orgName type="comitteeAbbreviation">SkU</orgName>
          <ref type="dokument_url_text">http://data.riksdagen.se/dokument/GX02Sk354/text</ref>
          <ref type="dokument_url_html">http://data.riksdagen.se/dokument/GX02Sk354</ref>
          <ref type="dokumentstatus_url_xml">http://data.riksdagen.se/dokumentstatus/GX02Sk354</ref>
          <ref type="doc">http://data.riksdagen.se/fil/960215E2-EAFE-4A52-B9D4-F4E595D3A4D9</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-AHfQ621Fp1orxTGB2WDjUY</idno>
            <name>Fredrik Malm</name>
            <state type="partyAffiliation" ref="Q110857">
              <desc>FP</desc>
            </state>
          </person>
          <person gender="woman">
            <idno>i-6kLJbGLpwB9hYxDrVrkcqF</idno>
            <name>Karin Pilsäter</name>
            <state type="partyAffiliation" ref="Q110857">
              <desc>FP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-XDzNvnE95gs3CecdC6Bj67" type="signed"/>
        <correspContext corresp="i-XDzNvnE95gs3CecdC6Bj67">
          <note type="signatory" corresp="i-AHfQ621Fp1orxTGB2WDjUY"/>
          <note type="signatory" corresp="i-6kLJbGLpwB9hYxDrVrkcqF"/>
        </correspContext>
        <correspAction xml:id="i-JdAwQPMHbt8hiWsWKJUhGt" type="transfer">
          <date when="2009-10-02"/>
        </correspAction>
        <correspAction xml:id="i-MsR8Lj7oHgnk1YZkkjqe33" type="submission">
          <date when="2009-10-02"/>
        </correspAction>
        <correspAction xml:id="i-DF7XpdMugxdGRrFHdddtdg" type="numbering">
          <date when="2009-10-06"/>
        </correspAction>
        <correspAction xml:id="i-27p3eKceHbDfJvJq9Aaq5v" type="assigned"/>
        <correspContext corresp="i-27p3eKceHbDfJvJq9Aaq5v">
          <ref type="assignedTo">Skatteutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-5UUiwT2jj86Fi6huyfsT2s" type="motBody">
        <div xml:id="i-WixSpqwD6hiJve47MoEnXL" type="motProposal" subtype="förslag">
          <head xml:id="i-d9r4CWJDmaBXrRBxW3Cmt">
            Förslag till riksdagsbeslut
          </head>
          <p xml:id="i-8yCxfC3CETwawuuAHCaamq">
            Riksdagen tillkännager för regeringen som sin mening vad som
            anförs i motionen om ökade möjligheter till kultursponsring för
            företag.
          </p>
        </div>
        <div xml:id="i-6mU2iaVPEHW2L1H7g718ed" type="motContent">
          <head xml:id="i-CsyQXyu9ZKVNSRqhheHKgb" type="h1">
            Motivering
          </head>
          <p xml:id="i-BUKcYJe147KLbFdaWiszuJ">
            Kulturen spelar en viktig roll i vårt samhälle. Därför har alliansen
            ökat resurserna till kultursektorn. Det handlar om att ge goda
            villkor både för våra nationalscener och den regionala och lokala
            kulturen. Både det nya skapandet och vårt historiska arv måste
            ges goda förutsättningar att utvecklas och växa.
          </p>
          <p xml:id="i-B3kNV7ZKPat3P3w4URragW">
            Men precis som för alla andra sektorer i samhället som vill se
            ökade resurser till sin verksamhet så räcker inte pengarna alltid
            till att tillfredsställa alla.
          </p>
          <p xml:id="i-UWeMCAY46T1n6Mx97zX1TE">
            En stor möjlighet för kulturlivet i Sverige att öka sina resurser
            är att hitta sponsorer. Ökade sponsringsintäkter, inte minst från
            det privata näringslivet, innebär ökade möjligheter att genomföra
            och utveckla verksamheten. Det innebär en möjlighet att höja kvaliteten
            och bidra till genomförandet av riksdagens kulturpolitiska mål.
            Kultursponsringen är samtidigt en utmärkt väg för företag att
            marknadsföra sig och sina produkter.
          </p>
          <p xml:id="i-6VUsbyE78bMPyG4ME9JDJe">
            Här finns dock flera problem idag. Det råder oklarhet om lagstiftning,
            rättsprejudikat och tillämpning rörande vilka möjligheter som
            finns för avdrag för kultursponsring. Det finns också en okunskap
            bland många kulturinstitutioner, grupper och föreningar liksom
            hos det privata näringslivet om vilka möjligheter kultursponsring
            kan ge.
          </p>
          <p xml:id="i-7EwCdKCES2ejWqhyk8g4V8">
            Ett grundläggande problem är att sponsring av kultur i praktiken
            inte omfattas av samma principer som sponsring av idrott. Orsaken
            till detta är att flera rättsfall skapat prejudikat med följden
            att skattemyndigheten ofta inte beviljar avdragsrätt för företag
            som sponsrar kulturinstitutioner och arrangemang. Detta innebär
            att många företag får avdrag för att sponsra idrott, men många
            går miste om avdraget när de i stället väljer att sponsra kultur.
            Sponsorernas namn och varumärken kan inte alltid skyltas på samma
            sätt och i samma form som när företag sponsrar idrott, men det
            betyder inte att det inte kan ha likvärdig marknadsföringseffekt.
          </p>
          <p xml:id="i-7Tiw4wMfCXtvftUCyagi6w">
            Samtidigt innebär nuvarande situation att de större företagen
            sannolikt klarar sig avsevärt bättre eftersom de har den juridiska
            kapaciteten att bedöma förutsättning, avtalsupplägg och regelverk
            på ett annat sätt än ett mindre företag har.
          </p>
          <p xml:id="i-2kJinGv2kPvC77dkrMPTSG">
            Det finns ytterligare en oklarhet i sammanhanget, nämligen definitionen
            av ordet sponsring. I flera fall tycks skattemyndigheter och domstolar
            tolka sponsring som något närmast att betrakta som en gåva, i
            stället för att betrakta sponsring som en del av sponsorns marknadsföring
            alltså en omkostnad som bör vara avdragsgill.
          </p>
          <p xml:id="i-BBnT4HBkfoq7Xuh5v9fsVw">
            Problemen för kultursponsring får också till följd att kulturlivet
            i Sverige sannolikt går miste om sponsringsintäkter under högkonjunktur
            och goda tider. Eftersom företagen ökar sina budgetar för marknadsföring
            under goda tider så satsas dessa medel på annan marknadsföring
            än kultursponsring, till exempel tidningsannonser, idrott, etermedier
            och affischtavlor.
          </p>
          <p xml:id="i-5yQq9XioCVaQuuGYNCdCvi">
            Enligt vår uppfattning behöver därför en lagändring göras i inkomstskattelagen
            som undanröjer de oklarheter som rådande rättspraxis skapat. Vår
            hemställan till regeringen innebär att en utredning tillsätts
            och att en lagändring skyndsamt kan komma till stånd.
          </p>
        </div>
        <div xml:id="i-VP33uqFhjAVVxY4nPw7y5g" type="signatureBlock">
          <list xml:id="i-V1tRMkeYmruXDQXjALsmFd">
            <item xml:id="i-QxTP5MyjX9XFUmNdmgS4H8" who="i-AHfQ621Fp1orxTGB2WDjUY" type="signature">
              Fredrik Malm (fp)
            </item>
            <item xml:id="i-UvA8KR46MQL4xNqGA1d9EB" who="i-6kLJbGLpwB9hYxDrVrkcqF" type="signature">
              Karin Pilsäter (fp)
            </item>
          </list>
        </div>
      </div>
    </body>
  </text>
</TEI>
