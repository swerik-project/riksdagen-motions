<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201617-SoU-01204">
  <teiHeader>
    <fileDesc>
      <titleStmt>
        <title>Altruistiskt surrogatmoderskap i Sverige</title>
        <author corresp="i-Cd1KL55s1P4VpgkZMge4ns">av Maria Abrahamsson (M)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2016/17:1204 av Maria Abrahamsson (M)</title>
          <idno type="rdwebb">H4021204</idno>
          <rs type="number">1204</rs>
          <orgName type="comitteeAbbreviation">SoU</orgName>
          <ref type="dokument_url_text">http://data.riksdagen.se/dokument/H4021204/text</ref>
          <ref type="dokument_url_html">http://data.riksdagen.se/dokument/H4021204</ref>
          <ref type="dokumentstatus_url_xml">http://data.riksdagen.se/dokumentstatus/H4021204</ref>
          <ref type="docx">http://data.riksdagen.se/fil/79AF1FCE-E015-4878-9E77-DD176633C5B2</ref>
          <ref type="pdf">http://data.riksdagen.se/fil/92A42035-5C58-4238-B627-1E307E4D7F56</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-Cd1KL55s1P4VpgkZMge4ns</idno>
            <name>Maria Abrahamsson</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="committeeProcessing"/>
        <correspAction xml:id="i-NzkTe86x42EJjMEB53rRjr" type="signed"/>
        <correspContext corresp="i-NzkTe86x42EJjMEB53rRjr">
          <note type="signatory" corresp="i-Cd1KL55s1P4VpgkZMge4ns"/>
        </correspContext>
        <correspAction xml:id="i-XBABvbSuSvMQqphJtMjMV6" type="submitted">
          <date when="2016-10-04"/>
          <time when="10:36:52"/>
        </correspAction>
        <correspAction xml:id="i-VPrfZuY6vMgr23FUX5MtYS" type="reviewed">
          <date when="2016-10-04"/>
          <time when="10:52:33"/>
        </correspAction>
        <correspAction xml:id="i-PRdJDBDtpuVjbeaLz8Byz1" type="referred">
          <date when="2016-10-14"/>
        </correspAction>
        <correspAction xml:id="i-3tBXEEyGZzG5eKVueb3heU" type="assigned">
          <date when="2018-02-19"/>
          <time when="16:01:16"/>
        </correspAction>
        <correspContext corresp="i-3tBXEEyGZzG5eKVueb3heU">
          <ref type="assignedTo">Socialutskottet</ref>
        </correspContext>
        <correspAction xml:id="i-75XLd1PcGhFFgUGSzouVQh" type="behandlas_i"/>
        <correspContext corresp="i-75XLd1PcGhFFgUGSzouVQh">
          <ref type="uppgift">2016/17:SoU10</ref>
          <ref type="ref_dok_id">H401SoU10</ref>
          <ref type="ref_dok_typ">bet</ref>
          <ref type="ref_dok_rm">2016/17</ref>
          <ref type="ref_dok_bet">SoU10</ref>
          <ref type="ref_dok_titel">Hälso- och sjukvårdsfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-4FgJoxqyRhDnY7oia5rBdq" type="motHeader">
        <div xml:id="i-TWjwpv1AzFmfg4KTcaTjRz" type="motTitle">
          Motion till riksdagen 2016/17:1204 av Maria Abrahamsson (M) Altruistiskt
          surrogatmoderskap i Sverige
        </div>
      </div>
      <div xml:id="i-UaddB5Lm127yw3fEvC87tm" type="motBody">
        <div xml:id="i-CNuvehkqhXGUurtevwvkgD" type="motProposal" subtype="förslag">
          <head xml:id="i-NrSTkL4K9JuQo4x1SuBMMZ">
            Förslag till riksdagsbeslut
          </head>
          <list xml:id="i-BMtxmJ8EpiZoFT2caik2HF">
            <item xml:id="i-MH5mroeAgYQVeiSyZYkpsn" sortKey="Yrkande 1">
              Riksdagen ställer sig bakom det som anförs i motionen om att
              göra altruistiskt surrogatmoderskap möjligt i vårt land och tillkännager
              detta för regeringen.
            </item>
          </list>
        </div>
        <div xml:id="i-Hnkz3NigdJZFHQQpph3CZm" type="motContent">
          <head xml:id="i-aJfB96zDrXVWH7JVFsJ6w" type="h1">
            Motivering
          </head>
          <p xml:id="i-SfzAhF9St2xtQUXdhpQD5J">
            I höstens budgetproposition anför regeringen att dess mål är
            att alla föräldrar ska erbjudas stöd i föräldraskapet och i sin
            relation till varandra under barnets uppväxt. Regeringen understryker
            att ”det är angeläget att stödet svarar mot de olika behov som
            finns i dagens moderna familjer” samt framhåller att ”många barn
            växer t.ex. upp i en annan familjekonstellation än kärnfamiljer
            och allt fler föräldrar är födda utomlands” (utgiftsområde 9 s.
            164 Föräldraskapsstöd).
          </p>
          <p xml:id="i-97851Sq9jwzKpWCCMDH3kq">
            I Sverige finns ett par hundra barn som har kommit till genom
            surrogatarrangemang utomlands, och antalet barn ökar som har kommit
            till på det sättet. Eftersom dessa barn omgärdas av ett rättsligt
            vakuum beslutade riksdagen 2012 att tillkännage för regeringen
            att det var angeläget att frågor om surrogatmoderskap utreddes
            i bemärkelsen att såväl juridiska och etiska frågeställningar
            som ekonomiska överväganden och internationella förhållanden skulle
            prövas. Riksdagen uttalade särskilt att en fråga som borde ingå
            i en sådan utredning var hur en reglering bör se ut för de barn
            i Sverige som har tillkommit genom surrogatmoderskap utomlands
            (bet. 2011/12:SoU26, rskr. 2011/12:180).
          </p>
          <p xml:id="i-WvvSJatp3wuve3mjzvfKbt">
            På uppmaning av riksdagen utsåg alliansregeringen en utredare
            med uppdrag att vid en möjlighet till altruistiskt surrogatmoderskap
            klargöra barnets rättigheter, liksom surrogatmoderns och de tilltänkta
            föräldrarnas rättigheter och skyldigheter.
          </p>
          <p xml:id="i-2qusePVUgSf1MWEPLAh5P6">
            I februari i år överlämnade utredaren betänkandet Olika vägar
            till föräldraskap (SOU 2016:11). Utredaren avfärdar alla former
            av surrogatmoderskap, även de med altruistiska förtecken. I stället
            för att lösa juridiska knutar som kan uppkomma när barn föds av
            en surrogatmoder utomlands, t. ex när det gäller överförande av
            föräldraskap eller erkännande av sådana överföranden, föreslår
            utredaren att Myndighetssverige genom informationskampanjer ska
            motverka att ”personer i Sverige genomgår surrogatarrangemang
            – oftast kommersiella sådana – i utlandet”. Utredarens ställningstagande
            infriade därmed inte de förväntningar som riksdagen och den uppdragsgivande
            regeringen hade knutit till utredningen och innebar en besvikelse
            inte minst för de föräldrar som fått sina barn genom surrogatarrangemang
            utomlands.
          </p>
          <p xml:id="i-EbdEcYVjxeRTw1SdCk9Piy">
            Det är förvisso sant att surrogatarrangemang kan innebära att
            kvinnor exploateras och att barn reduceras till handelsvaror.
            Det förekommer att fattiga kvinnor utnyttjas till att föda andras
            barn. Men missförhållanden i andra länder duger inte som skäl
            för att förvägra barn som kommit till genom surrogatarrangemang
            utomlands rättslig trygghet i Sverige, och inte heller som skäl
            för att förvägra kvinnor i vårt land möjligheten att oegennyttigt
            hjälpa en ofrivilligt barnlös syster, svägerska eller väninna
            att bli mor.
          </p>
          <p xml:id="i-JeGyzVhc41xQ4fxULyX5Eq">
            Det nedslående resultatet av utredningsarbetet står i strid med
            regeringens målsättning i årets budgetproposition att det är angeläget
            att föräldraskapsstödet svarar mot de olika behov som finns i
            dagens moderna familjer. Regeringen bör därför inte föra utredningsbetänkandet
            i aktuell del ”till handlingarna” utan skyndsamt återkomma till
            riksdagen med förslag som dels möjliggör altruistiskt surrogatmoderskap
            i Sverige, dels kommer till rätta med den juridiska villervalla
            som för närvarande omgärdar de barn som har tillkommit genom surrogatmoderskap
            utomlands.
          </p>
        </div>
        <div xml:id="i-2DRsBDHf9FKn9zK84n2hSk" type="signatureBlock">
          <list xml:id="i-W8wkCE8tB2nvabv7vk46XT">
            <item xml:id="i-vtbsfgF6Pqw8hCTpBrT2j" who="i-Cd1KL55s1P4VpgkZMge4ns" type="signature">
              Maria Abrahamsson (M)
            </item>
          </list>
        </div>
      </div>
    </body>
  </text>
</TEI>
