<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201718-FiU-00488">
  <teiHeader>
    <fileDesc>
      <titleStmt>
        <title>Stärk kravet på eget ansvar för godkända säkerheter för bolån för finansiella institut</title>
        <author corresp="i-RMyMvNY8rQGcpLy854czaK">av Olle Felten (SD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2017/18:488 av Olle Felten (SD)</title>
          <idno type="rdwebb">H502488</idno>
          <rs type="number">488</rs>
          <orgName type="comitteeAbbreviation">FiU</orgName>
          <ref type="dokument_url_text">http://data.riksdagen.se/dokument/H502488/text</ref>
          <ref type="dokument_url_html">http://data.riksdagen.se/dokument/H502488</ref>
          <ref type="dokumentstatus_url_xml">http://data.riksdagen.se/dokumentstatus/H502488</ref>
          <ref type="docx">http://data.riksdagen.se/fil/C6C5CE45-B32A-4074-87C3-6943D1AF35BF</ref>
          <ref type="pdf">http://data.riksdagen.se/fil/70341DD0-16F6-44B4-8C21-1F96014A406D</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-RMyMvNY8rQGcpLy854czaK</idno>
            <name>Olle Felten</name>
            <state type="partyAffiliation" ref="Q504069">
              <desc>SD</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="committeeProcessing"/>
        <correspAction xml:id="i-P575fqoaDQ4Moj6QwpW21e" type="signed"/>
        <correspContext corresp="i-P575fqoaDQ4Moj6QwpW21e">
          <note type="signatory" corresp="i-RMyMvNY8rQGcpLy854czaK"/>
        </correspContext>
        <correspAction xml:id="i-DFVRi2HmLpZ1ndvBbif4k" type="submitted">
          <date when="2017-09-29"/>
          <time when="09:42:37"/>
        </correspAction>
        <correspAction xml:id="i-4eTwQYqYgtZzE5LyEVV89D" type="reviewed">
          <date when="2017-09-29"/>
          <time when="12:12:50"/>
        </correspAction>
        <correspAction xml:id="i-V73JhYJyeAWfPfDDMDrvUH" type="referred">
          <date when="2017-10-13"/>
        </correspAction>
        <correspAction xml:id="i-5AmVzEe8QK78T5Cqp49L82" type="assigned">
          <date when="2018-03-21"/>
          <time when="16:50:11"/>
        </correspAction>
        <correspContext corresp="i-5AmVzEe8QK78T5Cqp49L82">
          <ref type="assignedTo">Finansutskottet</ref>
        </correspContext>
        <correspAction xml:id="i-Eyd5Z35wb5hqk3dhUB9GmU" type="behandlas_i"/>
        <correspContext corresp="i-Eyd5Z35wb5hqk3dhUB9GmU">
          <ref type="uppgift">2017/18:FiU22</ref>
          <ref type="ref_dok_id">H501FiU22</ref>
          <ref type="ref_dok_typ">bet</ref>
          <ref type="ref_dok_rm">2017/18</ref>
          <ref type="ref_dok_bet">FiU22</ref>
          <ref type="ref_dok_titel">Finansiell stabilitet och finansmarknadsfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">
          Motion till riksdagen 2017/18:488 av Olle Felten (SD) Stärk kravet
          på eget ansvar för godkända säkerheter för bolån för finansiella
          institut
        </div>
      </div>
      <div type="motBody">
        <div type="motProposal" subtype="förslag">
          <head xml:id="i-JVCLCMovcHF2gFbYtBG7b5">
            Förslag till riksdagsbeslut
          </head>
          <list>
            <item xml:id="i-FBAXPfEMR3t1jrwdksyU3m" sortKey="Yrkande 1">
              Riksdagen ställer sig bakom det som anförs i motionen om att
              skapa lagstöd för att ge finansiella institut ett större ansvar
              för kapitalförluster i samband med nedskrivning av säkerheter
              för bostadslån och tillkännager detta för regeringen.
            </item>
          </list>
        </div>
        <div type="motContent">
          <head xml:id="i-31oLBrwSLC99QAS5Gh8EPi" type="h1">
            Riskfördelning
          </head>
          <p xml:id="i-KwVR1PmKxGFbZyTZU7XvY5">
            Finansiella institut riskerar att skapa stora problem för enskildas
            ekonomi genom att med aggressiv marknadsföring locka människor
            att skuldsätta sig mer än de egentligen har råd med. Detta är
            inte acceptabelt, då det på aggregerad nivå riskerar att skapa
            allvarliga obalanser i samhället. Förhållandet riskerar att lura
            in enskilda låntagare i livslånga skuldfällor, samtidigt som de
            finansiella instituten gör enorma vinster. Situationen är inte
            acceptabel, vare sig för den enskilde eller samhället i stort.
            Det skapar istället stora samhällskostnader både genom att människor
            inte orkar med att arbeta och därmed bidra till landets försörjning
            och genom att samhället tvingas gå in med stöd av olika slag för
            att undvika katastrofer.
          </p>
          <p xml:id="i-4Ywoi56Hk3B6Xnmj2x85fY">
            Under de senaste decennierna har banksystemet byggt upp en enorm
            skuldsituation som det inte finns täckning för med objektiva realvärden.
            I huvudsak har det skett genom en historiskt snabb uppbyggnad
            av privata lån med bostäder och fastigheter som säkerhet. Sverige
            har aldrig tidigare haft en så snabb tillväxt av kreditvolymen
            och aldrig med så riskfyllda säkerheter som grund.
          </p>
          <p xml:id="i-6LGvEU3fn7ocKQYR5GWxWn">
            Eftersom banksystemet skapar sina egna pengar, finns det heller
            ingen täckning för säkerheterna i statens finanser genom Riksbankens
            försorg. I jämförelse med historiska värden, har bankerna också
            minskat sin andel eget kapital och har givits rätten att värdera
            sina egna risker, genom de riskvägda kapitalkraven. Detta, tillsammans
            med att bankernas enda egentliga egensyfte är att tjäna pengar
            till sina aktieägare, gör att de också måste vara beredda att
            stå för sina egna risktaganden. Det förhållandet upplevs som självklart
            i alla andra sammanhang, men inte just för bankerna, där de största
            riskerna finns, kanske just tack vare den beskrivna situationen.
          </p>
          <p xml:id="i-289y6DU1wnNS14mAyuQTdD">
            Riskerna för det svenska samhället som helhet har vuxit enormt,
            se tabellen nedan, under de senaste femton åren och allra snabbast
            efter den senaste finanskrisen 2007–2009. Det är alltså helt motsatt
            utveckling mot den önskade, för att skapa ett ekonomiskt stabilt
            samhälle. Det är också huvudanledningen till att vi måste reglera
            marknaden i vissa avseenden och tvinga fram en betydligt högre
            grad av ansvarstagande på den finansiella marknaden.
          </p>
          <p xml:id="i-BXg5zfYBifGA2cyGvKH1Rm">
            Situationen är allvarlig och många, både nationella och internationella,
            experter, t.ex. IMF, ECB, BIS med flera organisationer, varnar
            för den svenska situationen. Trots det fortsätter skuldutvecklingen
            och riskuppbyggnaden på ett i det närmaste okontrollerat sätt.
            Samtidigt fortsätter de finansiella instituten att öka sina vinster,
            utan att det egna kapitalet i instituten ökar i motsvarande grad.
            Tvärtom, det låga egna kapitalet i de finansiella instituten premieras
            genom höjda löner och bonusutbetalningar. Att riskerna i stor
            utsträckning bärs av bankens kreditorer, t.ex. företag och privatpersoner
            som satt in pengar eller köpt obligationer och andra instrument,
            riskerar stora delar av sina insatser genom det nya resolutionsinstrumentet,
            ”bail in”, i vissa fall om ett sparkapital överstiger 100 000
            Euro.
          </p>
          <p xml:id="i-G1Gr8UC4wn34GWSVnkV7cJ">
            Ägarna svarar för ca 4–5 % av riskerna vid en tillgångskris som
            leder till konkurs. Svenska banker sägs vara ”väl kapitaliserade”,
            men den så kallade bruttosoliditeten ligger extremt lågt, såväl
            ur ett historiskt perspektiv som i jämförelse med vissa andra
            länder. Att de flesta länder ligger ännu lägre är en synnerligen
            klen tröst i sammanhanget. Storbankernas soliditet är också väsentligt
            mycket lägre än de mindre lokala eller regionala sparbankerna,
            som inte sällan har en bruttosoliditet över 15 %. Detta förhållande
            leder till att riskerna i verksamheten i många svenska banker,
            i huvudsak ligger hos andra än de som tjänar pengar på den. Med
            tanke på bankernas inflytande över hela den ekonomiska utvecklingen,
            är detta inte en tillfredsställande situation.
          </p>
          <head xml:id="i-Uhz7te3U1vLuqy2DkdmzDj" type="h1">
            Skuldsättning för bolån
          </head>
          <p xml:id="i-DBbooqFtm4QquaYYNngXzt">
            En annan faktor som är relevant att diskutera i detta avseende
            är hur stor andel av befolkningen som är skuldsatta genom bolån
            och i vilken grad man har skulder och därmed sammanhängande räntekostnader.
            Detta samband är en av de mest intressanta frågorna att hålla
            under uppsikt, eftersom skuldsituationen har ökat på ett aldrig
            tidigare skådat sätt, under en tid då räntan gått ner med samma
            historiska proportioner men omvänt. I juli 2016 hade över 3 miljoner
            individer bolån. Ca 30 % av dem hade en skuldkvot på 400 % eller
            mer.
          </p>
          <p xml:id="i-HCC45YMEPLDt1TsgZE7P2j">
            Hushållens förmåga att betala sina räntor är en avgörande fråga,
            när bolåneräntan börjar stiga, vilket enligt Riksbanken sannolikt
            sker i mitten av 2018. Inom ca fem–sju år från det att räntenivåerna
            börjar öka kan vi få en snabb och okontrollerad utveckling av
            problemhushåll som inte klarar av sina räntebetalningar och/eller
            kraftigt tvingas dra ner sin konsumtion. Båda fallen leder till
            dels tragiska personliga ekonomiska problem som många kommer att
            få mycket svårt att ta sig ur och dels allmänna strukturella ekonomiska
            problem för samhället i stort, om denna utveckling som många förutspår
            leder till att en ny svår lågkonjunktur drivs fram.
          </p>
          <p xml:id="i-8kx6Z49puWY168zjZ66pPi">
            Ytterligare en avgörande faktor i den problematik som växer fram
            i bolåneracets skugga, är vad som händer med skuldberget om och
            när en utveckling med sjunkande bostadspriser skulle inledas.
            De flesta bedömare är överens om att bostadspriserna ökar alltför
            snabbt för att det skall kunna inlemmas i en sund ekonomisk utveckling.
            Ett mått som brukar användas för att belysa detta förhållande
            är relationen mellan ökningstakten av bostadspriser/bostadskostnader
            och löneökningstakten. Under en lång följd av år har bostadspriserna
            ökat väsentligt mycket mer än löneutvecklingen och det bygger
            långsamt upp allvarliga risker för en bubbeleffekt som riskerar
            att, förr eller senare, brista med mycket allvarliga konsekvenser
            för hela den svenska ekonomin.
          </p>
          <p xml:id="i-3LsMpqAHHDMzNJeNqVdwxn">
            Det finns många faktorer som driver på prisutvecklingen på bostadsmarknaden.
            De tre viktigaste faktorerna är (i prioritetsordning):
          </p>
          <list style="ol">
            <item xml:id="i-SFTm9R8mNE4EgFV8xjGfa9">
              Tillgång och efterfrågan på bostäder – den kanske starkaste drivkraften
              för prispåverkan. Här kommer även byggkostnaderna in.
            </item>
            <item xml:id="i-Toq3Hyxqp2MFgGpschZ8R5">
              Möjligheten att låna – en mycket viktig aspekt, då ett stopp
              för lån skulle hindra ett köp.
            </item>
            <item xml:id="i-RzmZ1UwNLZX9wJiKJPAQWz">
              Kostnaden för att låna – den vanligaste faktorn som diskuteras
              i sammanhanget, men sannolikt i huvudsak en marginaleffekt i förhållande
              till de två övriga.
            </item>
          </list>
          <p xml:id="i-8na4xEALqYeNn4NSZWoLXr">
            Mycket tyder också på att det finns nästlade påverkansfaktorer
            mellan dessa olika områden. Det blir till exempel lättare att
            höja priset om det är lättare eller billigare att låna. Sammanfattningsvis
            kan man säga att punkt 1, tillgång och efterfrågan, styrs både
            av politiska beslut (till exempel ökar den extrema migrationen
            efterfrågan på bostäder på ett onaturligt kraftfullt sätt) och
            av ekonomiska styrmedel genom att billiga lättillgängliga lån
            ökar efterfrågan. De omvända relationerna gäller givetvis också.
          </p>
          <p xml:id="i-NMiVGgqVjuSB1koZiafDbJ">
            När det gäller bankernas roll i hur bolåneutvecklingen har sett
            ut, är den odiskutabelt tongivande. Sett till hur bankernas verksamhet
            har utvecklats de senaste 15 åren, så har bolånestocken flerdubblats
            och utgör nu bankernas i särklass viktigaste produktområde. Den
            låga räntan i kombination med att bankerna säkrar sin utlåningsverksamhet
            med eget kapital, har gjort att det blivit alltför lättvindigt
            att snabbt bygga upp en enorm tillgångsstock av fastigheter och
            bostadsrätter som säkerhet för låneexpansionen. Detta är en av
            de största och farligaste faktorerna i det som populärt kallas
            bostadsbubblan, inte minst med tanke på hur tillväxten i dessa
            tillgångar har sett ut de senaste åren.
          </p>
          <p xml:id="i-5N7SCSQD1KtqJt86dU633j">
            Riskerna i detta system ligger i mycket liten utsträckning hos
            de som ”äger” tillgångarna, dvs bankerna. De äger i verkligheten
            endast ca 4 % av tillgångarna själva (bankernas egna kapital),
            vilket motsvarar den maximala teoretiska förlust de kan göra.
            Som säkerhet för lånen har man inteckningar i kundernas ägda fastigheter
            eller rättigheter gentemot bostadsrättsföreningarna. Om en låntagare
            inte klarar av sina åtaganden gentemot banken, eller om marknadsvärdet
            på säkerheten sjunker kraftigt, kan hela eller delar av lånen
            sägas upp till omedelbar betalning. Om en låntagare då tvingas
            sälja sin säkerhet, dvs bostaden, till underpris, hamnar man i
            en situation då skillnaden mellan lånat belopp och försäljningspriset
            riskerar att få helt förödande konsekvenser för den enskilda,
            som en kvarliggande skuld till banken utan någon form av säkerhet.
            Om detta inträffar för ett stort antal personer under kort tid,
            kommer det obönhörligen att innebär ett påtagligt samhällsproblem
            som kan leda till en svår lågkonjunktur som ytterligare spär på
            problematiken. Bankerna kan i detta läge i värsta fall gå i konkurs
            och lämna ca 96 % av sina problem till staten (skattebetalarna)
            och de som finansierar bankernas utlåning (insättare och andra
            långivare) kommer att få ta huvuddelen av smällen.
          </p>
          <p xml:id="i-BhfBrRcPUnf73FJTTFm3h">
            Det kommer i sin tur att innebära att många högt belånade hushåll
            inte kommer att klara av att betala och därmed kan rätten för
            långivaren att kapitalisera säkerheten komma att falla ut. Det
            ger i sin tur en situation som innebär att en stor grupp hushåll
            blir av med sin bostad, men sitter kvar med stora skulder som
            de kanske aldrig kommer att kunna betala tillbaka.
          </p>
          <p xml:id="i-Q3mc2bLki3hBXTCaYVMEzd">
            Om man kombinerar dessa risker med det faktum att bolånen står
            för majoriteten av de enorma vinster som bankerna gjort och delat
            ut till sina aktieägare under en lång följd av år, så ser vi en
            bild av en dåligt fungerande marknad. I en väl fungerande marknad
            skall man kunna tjäna pengar på väl avvägda risker. Intäkterna
            skall vara ett skydd mot risktagandet. I dagens svenska bostadsfinansieringssystem
            står de som betalar vinsterna för de största riskerna, vilket
            inte är en sund ordning.
          </p>
          <p xml:id="i-VH2phUEcCbjX1d1MuqaWwt">
            Bankerns avkastning på eget kapital har varit hög under en lång
            tid och det innebär också att det finns en god beredskap för att
            kunna stärka konsumentskyddet i detta avseende.
          </p>
          <head xml:id="i-2KYx2oAc22kziCgTC2ZVAM" type="h1">
            Resultat
          </head>
          <p xml:id="i-QUC8mSZatjF8rr3SnwR1MM">
            Hela denna situation, här mycket kortfattat beskriven, är både
            odemokratisk och orättvis på många sätt. Det finns därför all
            anledning att åtgärda de brister som det finansiella systemet
            dras med i detta avseende. Denna motion avser att initiera framför
            allt två viktiga åtgärder i den riktningen.
          </p>
          <p xml:id="i-BRFoZydsvdM6CVUwT24deN">
            För det första behöver vi ändra de lagar och förordningar som
            idag styr bankers och andra finansiella instituts agerande i det
            beskrivna avseendet. Det innebär att vi behöver en lag som reglerar
            förutsättningarna för hur ansvaret för värderingen av tillgångar
            som tjänar som säkerhet för lån skall fördelas. Idag ligger hela
            ansvaret för sådana värderingar på låntagaren, se ovan, trots
            att det är långivarna som godkänner värderingen samtidigt som
            de tjänar på en så hög belåning som möjligt.
          </p>
          <p xml:id="i-2vLBf9aqjTtabSVGuamF5o">
            Vid en ekonomisk kris, då värdet på tillgången sjunker, kommer
            långivaren att kunna kräva inlösen av lånet helt eller delvis.
            Allt beror på att de värderingar som låneinstituten godkänt inte
            håller för en substantiell prisnedgång, vilket ligger helt utom
            kontroll för låntagarna. Därför bör en del av ansvaret för värderingen
            ligga på låneinstituten och möjligheten att lasta över en restskuld
            på låntagaren begränsas i viss utsträckning.
          </p>
          <p xml:id="i-8u6FHeksg7jzq2DT4BrGTz">
            Exakt var gränsen skall gå och därmed hur risken bör fördelas
            mellan långivare och låntagare i en sådan situation, bör utredas
            skyndsamt. Vår inställning är att det vore rimligt att landa i
            en situation där låntagare och långivare delar lika på den aktuella
            risken. Det skulle innebära att om en kraftig nedgång av bostadspriserna
            sker och restskulder fördelas enligt denna princip, medför det
            att en låntagare och en långivare får ta halva riskkostnaden var.
          </p>
          <p xml:id="i-ChNMUzz94mdTTTGU5FYG4V">
            Ett exempel kan vara på sin plats. En långivare accepterar en
            fastighetsvärdering på 3 000 000 kronor. Det innebär att låntagaren
            efter kreditprövning kan låna 2 550 000 kronor med fastigheten
            som säkerhet. 450 000 kronor sätts in som eget kapital av låntagaren.
            Efter 5 år, utan amorteringar, inträffar en finansiell kris och
            värderingen sjunker snabbt till 2 000 000 kronor. Det innebär
            att låneutrymmet endast är 1 700 000 kronor och långivaren säger
            upp resterande till omedelbar betalning. Det innebär att ett värde
            om 850 000 kronor plötsligt har gått upp i rök. Ansvaret för situationen
            ligger delvis hos de själva, men också hos låneinstituten.
          </p>
          <p xml:id="i-TFHb1DP5V1qV639bCxRtgt">
            Med nuvarande regelverk skulle låntagaren bli omgående betalningsskyldig
            för hela beloppet, dvs 850 000 kronor. För många privatpersoner
            skulle det innebära en ekonomisk katastrof, samtidigt som de som
            tjänat pengar på en orealistisk eller ohållbar värdering går,
            i stort sett, skadeslösa. Jag finner detta orättfärdigt och vill
            istället se följande lösning på problemet.
          </p>
          <list style="ul">
            <item xml:id="i-5iFvyj8WUh3vKZk3RiQoH2">
              Långivare och låntagare blir vardera ansvariga för hälften (50
              %) av det uppkomna underskottet i en situation där det visar sig
              att värdet på säkerheten understiger ett faktiskt marknadsvärde.
              Konstruktionen skall inte vara förhandlingsbar, utan tvingande.
            </item>
            <item xml:id="i-APXJyV3iuShc8LEmSvENrg">
              Denna ändrade risktagningsmodell bör införas med en upptrappat
              ansvar för långivarna för lån som upptagits tidigast 10 år innan
              lagändringen träder ikraft, med en linjär upptrappning för långivarens
              ansvar.
            </item>
            <item xml:id="i-FhkvPy6EsK3qLZTTpctG1w">
              Ett krav på att risker som kan förknippas med lån som grundas
              på säkerhet i fast eller lös egendom skall tydliggöras och förklaras
              för låntagaren innan lånekontrakt skrivs under införs.
            </item>
          </list>
          <p xml:id="i-FqFiwp6sSQeVpEAjXEJ4oh">
            En utredning bör tillsättas omgående med uppdrag att utforma
            ett system för att skapa en rättvis fördelning av ansvaret för
            säkerheterna för bolån, med utgångspunkt i resonemanget ovan.
          </p>
        </div>
        <div type="motSignatures">
          <list>
            <item xml:id="i-82VEpPoB8XkKXuC7rZepnF">
              Olle Felten (SD)
            </item>
          </list>
        </div>
      </div>
    </body>
  </text>
</TEI>
