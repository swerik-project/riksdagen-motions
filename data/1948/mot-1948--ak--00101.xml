<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1948/mot_1948__ak__101/mot_1948__ak__101-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Motioner i Andra kammaren, nr 101. 3
          </p>
          <p>
            Nr 101.
          </p>
          <p>
            Av herr Adolfsson m. fl., i anledning av Kungl. Maj:ts för- slag
            om bidrag till omhändertagande av utlands- svenskar m.m.
          </p>
          <p>
            I årets statsverksproposition, femte huvudtitelns punkt 99, föreslås
            att den av staten bekostade hjälpen till sådana utlandssvenskar,
            vilka under krigets slutskede och därefter anlänt till Sverige,
            alltjämt skall handhavas av Utlandssvenskarnas förening och att
            de år 1945 beslutade grunderna för hjälpen fortfarande skola bestå.
            Enda föreslagna föränd- ringen är att personer, vilkas hjälpbehov
            kan anses stadigvarande, skola efter en övergångstid — som av
            flyktingnämnden föreslagits till tolv månader — kunna hänvisas
            till den allmänna socialvården. Ett godkännande av Kungl. Maj:ts
            förslag skulle innebära att ifråga- varande hjälpverksamhet även
            i fortsättningen finge en speciell form och vidare att densamma
            komme att bedrivas utanför den vanliga stat- liga flyktinghjälpen,
            utanför socialvårdens verksamhet och av en privat förening. En
            sådan ordning är varken rationell eller på annat sätt motiverad.
            När detta ärende år 1945 i form av särskild regeringsproposition
            före- lades riksdagen, yrkades i motion 11:608 att hjälpverksamheten
            i stället skulle handhavas av de statliga flyktingmyndigheterna
            och i förekom- mande fall av de socialvårdande organen. Utlandssvenskarnas
            förening hade vid detta tillfälle i skrivelse till regeringen
            hävdat, att ett annat mottagnings- och hjälpförfarande borde tillämpas
            gentemot hjälp- sökande av svensk härkomst — företrädesvis från
            Tyskland — som sökt sig hit, än gentemot flyktingar och hjälpsökande
            i allmänhet. Som skäl för denna ståndpunkt anförde föreningen
            bland annat, att många av de utlandssvenskar, som under krigets
            slutskede sökte sig till vårt land, tidigare varit ekonomiskt
            välsituerade och av denna anledning skulle känna det förödmjukande
            att i vanlig ordning omhändertas av de statliga flyktingmyndigheterna
            eller begära hjälp hos socialvårdens organ. I motion II:608 hävdades
            däremot att dylika synpunkter inte borde få ligga till grund för
            hjälpverksamhetens utformning. Statskon- toret hade i sitt utlåtande
            den 7 mars 1945 utvecklat synpunkter som i allt väsentligt sammanföllo
            med motionens, och även vederbörande ut- skott ställde sig tveksamt
            till Kungl. Maj:ts förslag att en speciell hjälp- verksamhet skulle
            skapas för detta hjälpklientel. Kungl. Maj:ts förslag bifölls
            emellertid av riksdagen.
          </p>
          <pb facs="riksdagen-motions-pdf/data/1948/mot_1948__ak__101/mot_1948__ak__101-002.pdf"/>
          <p>
            4 Motioner i Andra kammaren, nr 101.
          </p>
          <p>
            Statens kostnader för den av Utlandssvenskarnas förening bedrivna
            hjälpverksamheten uppgick under budgetåret 1946/47 till 1581 223
            kronor 51 öre, medan förslagsanslaget för budgetåret 1947/48 uppgår
            till en miljon kronor. För budgetåret 1948/49 begär departementschefen
            ett förslagsanslag på 750 000 kronor. En så pass kostnadskrävande
            hjälpverksamhet som denna borde på ett helt annat sätt än hittills
            stå under statens direkta kontroll. Stats- kontoret har för övrigt
            i sin skrivelse vidhållit sin tidigare uttalade upp- fattning
            att hjälpen till utlandssvenskar, som anlänt till vårt land, bör
            samordnas med den ordinarie socialvården, och även flyktingnämnden
            uttrycker den meningen att Utlandssvenskarnas förenings engagemang
            i verksamheten bör begränsas. Vi för vår del hävda att Utlandssvenskarnas
            förenings befattning med ifrågavarande hjälpverksamhet bör från
            och med budgetåret 1948/49 helt upphöra. Vi kunna inte finna något
            skäl för dröjsmål med denna avveckling av föreningens engagemang.
            De personer, vilka äro att betrakta som flyktingar, böra i hjälpavseende
            betraktas såsom sådana. Detta innebär att deras hjälpbehov prövas
            och tillgodoses av de stat- liga flyktingmyndigheterna samt att
            socialvårdsfallen komma under socialvårdsorganens ansvar på samma
            sätt som i fråga om hemma- varande svenska medborgare. Då det
            dessutom visat sig att Utlands- svenskarnas förening beviljat
            lån av statsmedel för att möjliggöra även för quislingar och tidigare
            nazistiskt engagerade tysk-svenskar att här i landet starta egen
            verksamhet, ges ytterligare skäl för att Utlands- svenskarnas
            förening helt avkopplas från befattning med den ekono- miska hjälp
            som av statsmedel utgår till hemvändande utlandssvenskar. Med
            stöd av det anförda föreslås,
          </p>
          <p>
            att riksdagen vid behandling av punkt 99 i femte huvudtiteln
            i årets statsverksproposition måtte besluta att ifrågavarande
            hjälpverksamhet skall helt hand- havas av vederbörande statliga
            myndighet och de ordi- narie socialvårdsorganen. Stockholm i januari
            1948.
          </p>
          <p>
            Gunnar Adolfsson. K. Senander. Axel Nordström.
          </p>
          <p>
            Gunnar Dahlgren. Gustav Johansson. Erik Jansson.
          </p>
        </div>
      </div>
    </body>
  </text>
</TEI>
