<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202021-SoU-03753">
  <teiHeader>
    <fileDesc>
      <titleStmt>
        <title>med anledning av prop. 2020/21:35 Regelbundna överväganden av vårdnadsöverflyttning och särskilda lämplighetskrav för offentliga biträden</title>
        <author corresp="i-4Cf95LugnAL9WAJuCVMeo8">av Juno Blom m.fl. (L)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2020/21:3753 av Juno Blom m.fl. (L)</title>
          <idno type="rdwebb">H8023753</idno>
          <rs type="number">3753</rs>
          <orgName type="comitteeAbbreviation">SoU</orgName>
          <ref type="dokument_url_text">http://data.riksdagen.se/dokument/H8023753/text</ref>
          <ref type="dokument_url_html">http://data.riksdagen.se/dokument/H8023753</ref>
          <ref type="dokumentstatus_url_xml">http://data.riksdagen.se/dokumentstatus/H8023753</ref>
          <ref type="docx">http://data.riksdagen.se/fil/497889E7-0588-4EFC-85C1-0594C029D439</ref>
          <ref type="pdf">http://data.riksdagen.se/fil/72CEB2B1-DDBB-4644-9697-9D1149FEFDB8</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-4Cf95LugnAL9WAJuCVMeo8</idno>
            <name>Juno Blom</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="woman">
            <idno>i-HzxR5drvvumXGW3Fi7DiXX</idno>
            <name>Lina Nordquist</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="man">
            <idno>i-PyYxwdbw2KYpXyCWKWHmmT</idno>
            <name>Johan Pehrson</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="woman">
            <idno>i-Af4Qh6NyHu5cGbpwa97J5Y</idno>
            <name>Maria Nilsson</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="woman">
            <idno>i-UJJVMVCt6SsjV39Hi1tTYi</idno>
            <name>Gulan Avci</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="man">
            <idno>i-U6F8gqiuV2DEZN1aMhyDnJ</idno>
            <name>Christer Nylander</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="man">
            <idno>i-VBA6eUH2CpmPZFgqzCpt9N</idno>
            <name>Mats Persson</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="man">
            <idno>i-BUYvEhrSc9gnHcd6iS4eDJ</idno>
            <name>Allan Widman</name>
            <state type="partyAffiliation" ref="Q110857">
              <desc>L</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-L6NNHhmwzK9kdLctAffmxP" type="basedOn"/>
        <correspContext corresp="i-L6NNHhmwzK9kdLctAffmxP">
          <ref>Proposition 2020/21:35</ref>
        </correspContext>
        <correspAction xml:id="i-GJMpRhg4UZZAztNzAKsDHf" type="signed"/>
        <correspContext corresp="i-GJMpRhg4UZZAztNzAKsDHf">
          <note type="signatory" corresp="i-4Cf95LugnAL9WAJuCVMeo8"/>
          <note type="signatory" corresp="i-HzxR5drvvumXGW3Fi7DiXX"/>
          <note type="signatory" corresp="i-PyYxwdbw2KYpXyCWKWHmmT"/>
          <note type="signatory" corresp="i-Af4Qh6NyHu5cGbpwa97J5Y"/>
          <note type="signatory" corresp="i-UJJVMVCt6SsjV39Hi1tTYi"/>
          <note type="signatory" corresp="i-U6F8gqiuV2DEZN1aMhyDnJ"/>
          <note type="signatory" corresp="i-VBA6eUH2CpmPZFgqzCpt9N"/>
          <note type="signatory" corresp="i-BUYvEhrSc9gnHcd6iS4eDJ"/>
        </correspContext>
        <correspAction xml:id="i-MWcSGc9r3S6Xm6D46FD3Pg" type="submitted">
          <date when="2020-11-04"/>
          <time when="14:31:27"/>
        </correspAction>
        <correspAction xml:id="i-HEkAFpvgwMv4eg8sHNzUMs" type="dismissed">
          <date when="2020-11-11"/>
        </correspAction>
        <correspAction xml:id="i-BwDyY81bspKjyQ1ZJMtDD4" type="reviewed">
          <date when="2020-11-11"/>
          <time when="11:54:38"/>
        </correspAction>
        <correspAction xml:id="i-P1tux5CeRX62PiNUeiiLM7" type="referred">
          <date when="2020-11-12"/>
        </correspAction>
        <correspAction xml:id="i-FwPP6jLsZ8rKgXjT1APE6s" type="assigned">
          <date when="2020-12-10"/>
          <time when="15:37:30"/>
        </correspAction>
        <correspContext corresp="i-FwPP6jLsZ8rKgXjT1APE6s">
          <ref type="assignedTo">Socialutskottet</ref>
        </correspContext>
        <correspAction xml:id="i-UfygVkha7i6SsT4YWg1BHf" type="behandlas_i"/>
        <correspContext corresp="i-UfygVkha7i6SsT4YWg1BHf">
          <ref type="uppgift">2020/21:SoU5</ref>
          <ref type="ref_dok_id">H801SoU5</ref>
          <ref type="ref_dok_typ">bet</ref>
          <ref type="ref_dok_rm">2020/21</ref>
          <ref type="ref_dok_bet">SoU5</ref>
          <ref type="ref_dok_titel">Övervägande av vårdnadsöverflyttning, revidering av vårdplan för placerade barn och särskilda lämplighetskrav för offentliga biträden</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div xml:id="i-NBsAo9L4NbKQQfqyF8AShU" type="motHeader">
        <div xml:id="i-QqTjX72VTPXe595AdhrqTc" type="motTitle">
          Motion till riksdagen 2020/21:3753 av Juno Blom m.fl. (L) med
          anledning av prop. 2020/21:35 Regelbundna överväganden av vårdnadsöverflyttning
          och särskilda lämplighetskrav för offentliga biträden
        </div>
      </div>
      <div xml:id="i-PavbujELVDr42vSq4R8tTT" type="motBody">
        <div xml:id="i-X3ZXAwh3v4SMpcV5osaTGF" type="motProposal" subtype="förslag">
          <head xml:id="i-7k1b6QFC54jYzy5N5tyJN2">
            Förslag till riksdagsbeslut
          </head>
          <list xml:id="i-QGy54NN85ohoiVhYG3e8ie" style="ol">
            <item xml:id="i-QLcbytm6t8h6HnWmieqo7u">
              Riksdagen ställer sig bakom det som anförs i motionen om att
              vårdnadsöverflyttning ska övervägas tidigare än efter tre år om
              detta bedöms vara till barnets bästa och tillkännager detta för
              regeringen.
            </item>
            <item xml:id="i-QjghRehZCgSf6yaDyrZ3hv">
              Riksdagen ställer sig bakom det som anförs i motionen om tydligare
              reglering av att socialnämnden ska göra överväganden oftare än
              var sjätte månad när barnets situation kräver det och tillkännager
              detta för regeringen.
            </item>
            <item xml:id="i-5SCB6hshizVEjrLYmtEigi">
              Riksdagen ställer sig bakom det som anförs i motionen om lämplighetskraven
              på det offentliga biträdet för barnet eller den unge i LVU-mål
              och tillkännager detta för regeringen.
            </item>
          </list>
        </div>
        <div xml:id="i-7mTqyED5t4zTQgKdqDDBCH" type="motContent">
          <head xml:id="i-U3V8ZLgt68mVg7NhEgLSXi" type="h1">
            Motivering
          </head>
          <p xml:id="i-XHdXboUwipfCqCes15ugyz">
            Sverige är ett land fullt av möjligheter för de flesta barn som
            växer upp här. Upp­fattningen att barnet är en individ och medborgare
            har vunnit större gehör i Sverige än i de flesta andra länder.
            Liberaler har spelat en viktig roll för att steg för steg driva
            på för sociala reformer som ökar barns frihet: från rätt till
            skola och förskola till hård kamp mot barnmisshandel och hedersförtryck.
            För att utsatta barn ska få tillgång till sina grundläggande rättigheter
            krävs det att vuxenvärlden tar sitt ansvar.
          </p>
          <p xml:id="i-PgCStgjghA23MRUTDSu4nX">
            Liberalerna har i och för sig inget att erinra mot de förslag
            som läggs fram i propositionen. Dessa förslag är dock långt ifrån
            tillräckliga för att ge barn som är långvarigt placerade i familjehem
            trygga uppväxtvillkor. Vi är kritiska till att regeringen avvisar
            vissa ytterligare lagförslag som enligt vår mening är nödvändiga
            steg i en fortsatt förstärkning av lagstiftningen, och vi vill
            också ha en bred reformering av hela lagen med särskilda bestämmelser
            om vård av unga (LVU).
          </p>
          <p xml:id="i-UoPULRhQgXak9aWydb1wpz">
            Barn är inte föräldrarnas ägodelar. Barnets rätt till trygghet,
            omvårdnad och kärlek måste alltid sättas främst. Om inte föräldrarna
            förmår att göra detta så är det politikers och myndigheters ansvar.
          </p>
          <p xml:id="i-7UysvsoHLPhN25Sypge14d">
            Det behövs ett perspektivskifte för att komma åt utsatta barns
            maktlöshet i för­hållande till vårdnadshavare. Barn som tidigt
            i sitt liv placeras i familjehem har särskilt stora behov av att
            få en trygg bas, och det är vår skyldighet att se till att barnet
            får det. Barnets behov av omvårdnadsmässig stabilitet gör att
            en s.k. uppväxtplacering, där barnet får växa upp i det familjehem
            barnet har knutit an till, i många fall är det bästa för barnet.
            I sådana situationer blir vårdnadsöverflyttning och i vissa fall
            även adoption aktuell.
          </p>
          <p xml:id="i-QA2Jmn768eNwAyu1caxEPH">
            Det behövs en skärpt lagstiftning som ska stärka barnrättsperspektivet.
            I den här motionen utvecklar vi en rad förslag som ska stärka
            barns rättigheter vid placeringar och för att underlätta för fler
            vårdnadsöverflyttningar när barnets vårdnadshavare uppenbart saknar
            förutsättningar att erbjuda trygga uppväxtförhållanden.
          </p>
          <p xml:id="i-Vuzf4eEbkdaSmWrv1aFPNF">
            Barn ska vara trygga och tillåtas växa som individer och utvecklas
            för att kunna ta ansvar för sig själva, sina medmänniskor och
            sin omgivning. Lika självklart är det att politiken ska utformas
            i enlighet med Sveriges åtaganden enligt barnkonventionen. FN:s
            kommitté för barnets rättigheter har uttryckt oro över kommunala
            och regionala skillnader i genomförandet av barnkonventionen i
            Sverige. Denna bild framkommer även i Bris rapport 2019 om barns
            utsatthet i Sverige, som ger en fördjupad bild av de svåra livsförhållanden
            som många barn i vårt land växer upp under.
          </p>
          <head xml:id="i-LSrF8BQLpkPs3tCqz1MbPp" type="h2">
            En stärkt socialtjänst för utsatta barn
          </head>
          <p xml:id="i-4KXZxS8XKnMjBFnUJaSQUM">
            När föräldrar inte förmår att ta sitt föräldraansvar har kommunernas
            socialtjänst det yttersta ansvaret för att se till att barn som
            far illa får skydd och stöd. Behovet av kvalitetsförbättringar
            gällande socialtjänstens insatser och vård utifrån barnets individuella
            behov är väl dokumenterat och har också uppmärksammats i flera
            utredningar, tydligast i Utredningen om tvångsvård för barn och
            unga (SOU 2015:71). Trots att behovet av och förslagen om kvalitetsförbättringar
            i samhällsvården är stora har regeringen ännu inte tagit det helhetsgrepp
            på lagstiftningen som är nödvändigt. I stället fortsätter regeringen
            att i den nu aktuella propositionen föreslå partiella justeringar.
            Vi konstaterar att det nu är mer än fem år sedan Utredningen om
            tvångsvård för barn och unga föreslog en ny lagstiftning om tvångsvård
            för barn och unga. Utredningens förslag skulle innebära ett stärkt
            barnrättsperspektiv och en ökad rättssäkerhet för barn i samhällets
            vård och särskilt för dem som behöver tvångsvård. Det är angeläget
            att lagförslaget bereds skyndsamt.
          </p>
          <p xml:id="i-E8wVamrp2pXc5ZAYxwvx2N">
            Liberalerna föreslår därför ett antal åtgärder för att uppnå
            kvalitetsförbättringar och stärka barnens rätt. Det handlar om
            följande:
          </p>
          <p xml:id="i-T4dnTJ2j4fbeJmX1bHrV7m">
            1. inför tydliga mål och krav för tvångsvården i LVU samt omarbeta
            lagen för ökad tydlighet och begriplighet
          </p>
          <list xml:id="i-84x5AhSAwohikX23chtBP1" style="ol">
            <item xml:id="i-ETmiRCdZVH6wGpYyWyioVs">
              inför ett större urval av möjliga insatser utifrån både SoL och
              LVU
            </item>
            <item xml:id="i-NHUof3roD3VDiNBpxuq7DP">
              utveckla stödet till samhällsvårdade barn i skolsituationen samt
              stärk tillsynen
            </item>
            <item xml:id="i-BZ8yMP4oH2Tsftf5Z3g1Cm">
              utveckla system för utvärdering av samhällsvården.
            </item>
          </list>
          <p xml:id="i-ToqnyPt3Ze31ayDmFdJhS5">
            Vi utvecklar detta närmare i vår barnrättspolitiska motion 2020/21:3275.
          </p>
          <p xml:id="i-Qna8pFX1ovqJnvH4EZ7s5F">
            Därför bör LVU kompletteras med bestämmelser som särskilt anger
            att vården ska vara trygg och säker, ändamålsenlig och präglad
            av kontinuitet. Vården ska ges med omtanke och bygga på respekt
            för barnets eller den unges människovärde och integritet samt
            med aktning för barnets eller den unges person och egenart. Vården
            ska ges utifrån en helhetssyn och bedrivas i samverkan med andra
            berörda samhällsorgan. Vården ska planeras och utformas utifrån
            barnets behov och inte utifrån ett föräldraperspektiv. Vi kan
            inte låta föräldrarätten väga tyngre än ett barns trygghet och
            stabilitet. Barn ska inte ses som föräldrars ägodelar.
          </p>
          <p xml:id="i-4ibSHEbnEUQXDcCKaeoYNx">
            För Liberalerna är det centralt att barnets bästa ska vara avgörande
            vid prövningen av huruvida vård i familjehem kan upphöra, och
            att det vid överväganden gällande såväl återflytt som vårdnadsöverflyttning
            bl.a. ska fästas särskilt avseende vid barnets in­ställning och
            om barnet sedan låg ålder eller under lång tid har vårdats i familjehemmet.
            Återföreningsprincipen ska inte ska gälla om det inte är det bästa
            för barnet. Lag­stiftningen bör förtydligas på denna punkt.
          </p>
          <p xml:id="i-FaxuZQ7ZvYNHLum24Fq4DE">
            Detta leder till att vårdnadsöverflyttning i många fall är till
            det bästa för barnet. När så är fallet skapar det också större
            trygghet för barnet och bättre uppväxtförhållanden. Att omhänderta
            ett barn för vård enligt LVU är ett av de mest ingripande beslut
            som samhället kan fatta, i förhållande till både barnet och dess
            föräldrar. Det är bl.a. mot den bakgrunden anmärkningsvärt att
            lagen i sin nuvarande utformning inte innehåller några bestämmelser
            med tydliga mål och krav för de insatser eller den vård man beslutar
            om. Det torde vara en grundläggande fråga om rättssäkerhet att
            såväl barnet som dess föräldrar kan utläsa av lagen vad man har
            rätt att kräva av beslutade insatser. Tydliga mål för de åtgärder
            som man beslutar om är en förutsättning för en effektiv tillsyn
            och ett fungerande system för uppföljning och utvärdering. Därför
            bör LVU kompletteras med bestämmelser som särskilt anger vårdens
            och insatsernas mål, krav och uppföljning.
          </p>
          <head xml:id="i-QDYPTZ1ipLJrjEbwNSZpkD" type="h2">
            Tidigare överväganden om vårdnadsöverflyttning
          </head>
          <p xml:id="i-FvHkdp8nsfKEHt55rZK7RG">
            I propositionen föreslår regeringen att socialnämnden ska vara
            skyldig att årligen göra överväganden om vårdnadsöverflyttning
            när den unge har varit placerad i samma familjehem under tre år.
            När ett barn har placerats i familjehem ska socialnämnden enligt
            socialtjänstlagen överväga överflyttning av vårdnaden när en placering
            har pågått i mer än tre år. Om barnet har placerats i mycket ung
            ålder eller om föräldrarnas förmåga att ta hand om sitt barn är
            mycket liten skulle det öka barnets trygghet. Liberalerna menar
            att lagstiftningen behöver ses över så att socialnämnden oftare
            överväger vårdnadsöverflyttning i ett tidigare skede än efter
            tre år, om omständigheterna är sådana att det ter sig uteslutet
            att de ursprungliga vårdnadshavarna kommer att ha förutsättningar
            att ge barnet trygga uppväxtförhållanden.
          </p>
          <p xml:id="i-RTGNgR9Z6eEE928cCjQEM">
            Skälen för att genomföra en vårdnadsöverflyttning måste förtydligas
            i lagen. Barn­rättsperspektivet ska genomsyra varje beslut. I
            fall där det är helt uppenbart att barnets vårdnadshavare långsiktigt
            saknar förutsättningar att kunna ge barnet en trygg uppväxt bör
            det således i fler fall än i dag bli aktuellt med vårdnadsöverflyttning.
          </p>
          <head xml:id="i-VnsvkeB2bNBKkJszpU7Af" type="h2">
            Adoption
          </head>
          <p xml:id="i-XoorE4snmKpVYJDmz9j5Lj">
            Vi instämmer i Barnombudsmannens bedömning (s. 17 i propositionen)
            att s.k. öppen adoption också ska övervägas jämte vårdnadsöverflyttning
            när barnet har varit placerad i familjehem i minst tre år. Även
            sådana överväganden behöver ske utifrån ett tydligt barnrättsperspektiv
            och utgå från vad som är till det enskilda barnets bästa. Vi konstaterar
            även att Socialstyrelsen har ett pågående uppdrag att genomföra
            kunskaps­höjande insatser inom familjehemsvården om bl.a. nationella
            adoptioner för att stärka tryggheten och stabiliteten för familjehemsplacerade
            barn. Det är viktigt att adoption ska kunna vara en möjlighet
            i de fall då detta otvetydigt skulle ge barnet tryggare rättsliga
            förutsättningar för goda uppväxtvillkor och anknytning till de
            vuxna som barnet ser som sina föräldrar.
          </p>
          <head xml:id="i-NQycwPvWLaRPvccJaDCfxx" type="h2">
            Socialtjänstens uppföljning av enskilda barnärenden behöver stärkas
          </head>
          <p xml:id="i-UUe9LtXUu2a6VWepuKL9it">
            Liberalerna är kritiska till att regeringen inte föreslår några
            ändringar i socialtjänstlagen och lagen med särskilda bestämmelser
            om vård av unga gällande hur ofta social­nämnden ska överväga
            om vården behövs och hur den bör inriktas och utformas. Enligt
            nu gällande lagstiftning ska sådana överväganden ske minst var
            sjätte månad, en reglering som enligt regeringen ska bestå.
          </p>
          <p xml:id="i-Y6MoyGdYbqidVCcF1mxSX">
            Lagen hindrar visserligen inte socialnämnden från att göra överväganden
            oftare, men i en arbetspressad situation i socialtjänsten kan
            minimigränsen alltför ofta bli normerande även i de fall när det
            skulle behöva göras överväganden oftare.
          </p>
          <p xml:id="i-6En3TkkPtERbotqksennfM">
            Att utvärdera effektiviteten av olika insatser och förbättra
            sina arbetsmetoder är en grundförutsättning i allt förbättringsarbete.
            Detta gäller också för socialtjänsten när det gäller att följa
            upp varje enskilt barnärende. Kontinuerlig kontakt och uppföljning
            behövs under hela insatser. Under en pågående insats behöver kontinuerlig
            uppföljning ske där barnets helhetssituation bedöms.
          </p>
          <p xml:id="i-WYg3zwLo9cwV23h8r26qRZ">
            Till skillnad från regeringen anser vi att det behövs en tydligare
            reglering av att socialnämnden, när barnets situation kräver det,
            kan behöva göra överväganden betydligt oftare än de sexmånadersintervall
            som i dag är regel. En större flexibilitet behöver finnas för
            hur ofta överväganden sker.
          </p>
          <p xml:id="i-4RnE6mKXPNAa9mbYhjNS2o">
            I samband med detta bör det också göras en utvärdering av ändringen
            gällande antalet besök en socialsekreterare ska göra under ett
            år för ett barn som är placerad. Tidigare var det fyra gånger
            per år enligt Socialstyrelsens föreskrifter, men detta ändrades
            till att antalet besök ska anpassas efter barnets behov. Här finns
            det en risk att det blir utifrån vad som blir bäst för socialsekreteraren
            och inte barnet.
          </p>
          <p xml:id="i-3n8rNeHHpEnPJkn16AxJC1">
            Detta är naturligtvis särskilt viktigt i samband med överväganden
            om vårdnads­överflyttning, men samma behov gör sig gällande då
            det blir aktuellt att överväga återplacering till barnets vårdnadshavare.
            Konsekvenserna av att barnet återplaceras med sin förälder ska
            då utvärderas utifrån barnets aktuella situation och förälderns
            förutsättningar, och vägas mot de konsekvenser det skulle få att
            låta barnet stanna kvar i en familjehemsplacering eller annan
            boendeform i socialtjänstens regi. Det behöver även finnas möjlighet
            till uppföljning av de fall då en utredning avslutats utan åtgärd.
          </p>
          <head xml:id="i-6wGSf4XWhcx1CWQ9yQPzAv" type="h2">
            Drogtester för vårdnadshavare till barn som är omhändertagna
          </head>
          <p xml:id="i-UHEWos4GCcitMeBDfWqr8H">
            Många barn som blir långvarigt placerade i familjehem på grund
            av föräldrarnas omsorgssvikt har vårdnadshavare med allvarligt
            och långvarigt missbruk. För att prioritera barnets behov av skydd
            och trygghet behöver socialtjänsten ha möjlighet att ställa upp
            villkor om obligatoriska drogtester inför prövning av umgängesärenden,
            i samband med umgänge och även i de situationer då vårdnadshavaren
            gör en hem­tagningsbegäran eller då det blir aktuellt att överväga
            en vårdnadsöverflyttning. Detta är i många fall nödvändigt för
            att socialtjänsten ska kunna bedöma vilka förutsättningar det
            finns för barnet att under trygga former ha umgänge med vårdnadshavaren
            eller för att bedöma vårdnadshavarens förutsättningar att på längre
            sikt erbjuda barnet trygga villkor.
          </p>
          <head xml:id="i-7jgZjGyrZ3cw6kN7HeGEp1" type="h2">
            Ökat stöd efter vårdnadsöverflyttningar
          </head>
          <p xml:id="i-AtxDo1EMJC1bsLd218kXqm">
            När ett familjehem tar över vårdnaden upphör den formella kontakten
            med social­tjänsten. Det tidigare familjehemmet, nu vårdnadshavarna,
            får inte längre socialtjänstens hjälp med kontakter med t.ex.
            sjukvården, barn- och ungdomspsykiatrin eller barnets föräldrar
            eller i vårdnadstvister. Det gör vårdnadsöverflyttning till ett
            stort och svårt steg som få vågar fatta beslut om. Socialtjänstens
            stöd och tillsyn bör fortsätta också efter en vårdnadsöverflyttning.
          </p>
          <head xml:id="i-AARq1DDENw3SQmBURSJ7EY" type="h2">
            Barns rätt till offentligt biträde
          </head>
          <p xml:id="i-7ygc52dQnaffCma2FeekMe">
            Regeringen föreslår att särskilda lämplighetskrav ska ställas
            på det offentliga biträdet för barnet eller den unge i LVU-mål.
            Det är viktigt att dessa lämplighetskrav innefattar både det juridiska
            perspektivet och förmågan att kommunicera med barnet eller den
            unge på hans eller hennes nivå samt att samverka med nödvändiga
            aktörer i barnets omgivning.
          </p>
          <p xml:id="i-9EhXAWRLwmXqD21KzEX7ip">
            Som framgår av Liberalernas barnrättspolitiska motion vill Liberalerna
            också i andra avseenden stärka barnets rätt till eget ombud i
            mål som rör barnet. Detta gäller bl.a. ärenden om vårdnadstvister
            enligt föräldrabalken, där barnet borde ha rätt till eget ombud
            som för hans eller hennes talan och tillvaratar barnets rättigheter
            under processen.
          </p>
          <p xml:id="i-Jda8xXSJ7g9DJxdKdqPcer">
            Det är viktigt att ombud som för barnets talan har den kompetens
            som krävs för att kunna möta barns individuella behov. Det krävs
            insikt om hur det är att vara barn i olika livssituationer och
            hur detta påverkar barnets utveckling. Det är också viktigt att
            det finns kunskap om andra aktörers ansvar när det gäller barn
            och hur samverkan mellan dessa aktörer kan stärkas för barnets
            bästa. För att barn ska känna tillit till dessa aktörer måste
            det finnas kompetens kring hur man bemöter barn, hur tillitsfulla
            relationer skapas och säkerställs samt hur man försäkrar sig om
            att barn kommer till tals.
          </p>
          <head xml:id="i-AW7nKtH6iRChbGX5CJw8Vq" type="h2">
            Särskilda domstolar med barn- och ungdomskompetens
          </head>
          <p xml:id="i-Qw6MrEr2WJYBF3rhVgNXFa">
            Vi vill ha särskilda ungdomsdomstolar som ska döma i mål som
            kräver särskild barn- och ungdomskompetens. Det gäller t.ex. vårdnadsärenden
            och andra familjerättsliga mål där barn är inblandade samt brottmål
            där barn och unga under 18 år är målsägande eller åtalade. Vi
            utesluter inte att även förvaltningsrättsliga mål som LVU-ärenden
            skulle kunna prövas vid en sådan domstol, något som dock kräver
            särskilda överväganden. Ungdomsdomstolar behöver inte vara särskilda
            domstolar utan kan utgöra särskilda avdelningar vid större tingsrätter.
          </p>
          <head xml:id="i-GXyobRiFrKZdNf8Cbmk2tD" type="h2">
            Uppföljning efter avslutad samhällsvård
          </head>
          <p xml:id="i-EJXMmBUKLg2WsUbRQwCASE">
            Prognoserna för hur livet utvecklas är ofta sämre för barn och
            unga som befunnit sig i samhällsvård än för barn och unga generellt.
          </p>
          <p xml:id="i-Rpdv3Se5qhN4pBQck6incp">
            Uppföljningen av hur det gått för barnet efter att en placering
            har avslutats måste förbättras. Utredningen Framtidens socialtjänst
            föreslår en tidsgräns på sex månader. Detta är alldeles för kort
            med tanke på att många av de barn och unga som blivit placerade
            har en utsatt situation där i många fall riskfaktorer kvarstår.
            Det behöver finnas betydligt bättre möjligheter för socialtjänsten
            att följa upp situationen för tidigare placerade unga även på
            längre sikt. Utan några jämförelser i övrigt kan det dras en parallell
            till hälso- och sjukvården, där uppföljningen i vissa fall kan
            pågå i åratal efter avslutad behandling om detta bedöms viktigt
            för den enskilde. Vi är övertygade om att det på motsvarande sätt
            kan gå att åstadkomma en långtidsuppföljning med respekt för den
            enskildes integritet även inom socialtjänsten.
          </p>
          <p xml:id="i-Y5zaTAoT43pYunjd3UPKYD">
            Även på det strukturella planet behövs tydligare uppföljning.
            Vi anser att Myndigheten för vård- och omsorgsanalys bör se över
            hur både uppföljningar och överväganden genomförs och vilka ytterligare
            förändringar som behövs. Det är viktigt att samhället får en bred
            kunskap om evidensbaserade insatser och vård av barn inom LVU.
            Myndigheten har på eget initiativ utarbetat ett förslag till ett
            sådant system. Förslaget överlämnades till regeringen för en tid
            sedan, men dessvärre har ännu inte några initiativ tagits från
            regeringens sida.
          </p>
        </div>
        <div xml:id="i-VNSQod7J4mLtiQ7trko25T" type="motSignatures">
          <list xml:id="i-DAjxjueoZ2BB3WkSZyHp8f">
            <item xml:id="i-Kn1zDHcaS8JRxVLVxvGnhE">
              Juno Blom (L)
            </item>
            <item xml:id="i-LSYZRSj9X5d8oLSzr4eNG1">
              Lina Nordquist (L)
            </item>
            <item xml:id="i-CiyYa26z41C3bgc25wK3EM">
              Johan Pehrson (L)
            </item>
            <item xml:id="i-2UrrAPMzkiEspWKcYgTuvt">
              Maria Nilsson (L)
            </item>
            <item xml:id="i-TP1gpJDjfT1cC4CndHRgYe">
              Gulan Avci (L)
            </item>
            <item xml:id="i-M2ZmhKiwutE3MCpQZVNxgu">
              Christer Nylander (L)
            </item>
            <item xml:id="i-168mDDUFAca9X4H5zE6XXe">
              Mats Persson (L)
            </item>
            <item xml:id="i-GTEkwM5oFSCq1WMoJu2hPU">
              Allan Widman (L)
            </item>
          </list>
        </div>
      </div>
    </body>
  </text>
</TEI>
