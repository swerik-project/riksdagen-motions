<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1945/mot_1945__fk__360/mot_1945__fk__360-001.pdf"/>
      <div type="motHeader" xml:id="i-TJh22EdjnqciMCpPix4Zhm">
        <div type="motTitle" xml:id="i-WhzfwKTaPTLErWVd1u2nFu"/>
        <div type="motSubmissionInfo" xml:id="i-4heYbCRAJi8AqmgHNTZSt7"/>
      </div>
      <div type="motBody" xml:id="i-EkYiAFm2NvAstFjH7KqA2N">
        <div xml:id="i-K82hTKWBvbSbEQ4revWVBY">
          <p xml:id="i-CHU28w6kL7JYrdM2WBbt99">
            Motioner i Första kammaren, nr 360. i
          </p>
          <p xml:id="i-5yCRVh8nF9QngYDVqB5q6T">
            Nr 360.
          </p>
          <p xml:id="i-6WNQP5d9rsruAFbuSkEtyt">
            Av herr Lindblom m. fl., i anledning av Kungl. Maj:ts proposition
            med förslag till lag angående ändrad lydelse av 3 kap. 32, 33
            och 34 $$ lagen den 14 juni 1907 (nr 36 s. 1) om nyttjanderätt
            till fast egendom, m. m.
          </p>
          <p xml:id="i-BfFdWWqL7KgAuGPuS1wJFW">
            I proposition nr 236 har Kungl. Maj:t föreslagit riksdagen att
            antaga, bland annat, vissa ändringar i allmänna hyreslagen. Dessa
            ändringar avse dels en utvidgning av nu gällande regler beträffande
            möjligheterna att utan risk för avhysning erlägga hyran månadsvis
            oavsett om avtalet innehåller längre betalningsperioder, dels
            ock borttagande av den nu gällande regeln, enligt vilken hyresgäst,
            mot vilken hyresvärden på grund av hyresbetalnings- försummelse
            hos myndighet yrkat vräkning, är skyldig att, för att återvinna
            den förlorade hyresrätten, betala icke blott den oguldna hyran,
            utan även ersätta hyresvärden vad denne visar sig ha utgivit för
            stämpel, lösen och delgivningskostnad. Vad till en början beträffar
            månadsbetalningsrätten, som nu gäller för lägenheter, vilka omfatta
            högst fyra rum, kök däri inbegripet, och helt eller delvis äro
            uthyrda till bostad, så har den verkställda utredningen tydligt
            visat, att en utvidgning i här berört hänseende att gälla exempelvis
            även affärs- lägenheter möter mycket starka betänkligheter. Sålunda
            har utsträckt rätt till månadsbetalning avstyrkts bland annat
            av Svea hovrätt, Sveriges advo- katsamfund, Svenska bankföreningen,
            Svenska sparbanksföreningen samt fem handelskamrar. Särskilt beaktansvärt
            synes vara, att jämväl statens hyresråd avstyrkt ändring i lagen.
            Ilyresrådet förklarar sig icke kunna tillstyrka en generell uppmjukning
            av bestämmelsen om månadsbetalning. Syftet att bereda lättnad
            i tillfälliga situationer av oförvållad betalningssvårighet bör
            icke förloras ur sikte. »Na- turligtvis», fortsätter hyresrådet,
            »kan begränsningen till lägenheter om högst tre rum och kök diskuteras.
            För att i en så jämförelsevis nyligen tillkommen lagstiftning
            generellt ändra denna gränsdragning bör emellertid krävas, att
            allvarliga olägenheter visats vara förknippade med den gällande
            bestämmel- sen, och något sådant har icke påvisats i detta fall.»
            Bihang till riksdagens protokoll 1945. 3 saml. Nr 360—367.
          </p>
          <pb facs="riksdagen-motions-pdf/data/1945/mot_1945__fk__360/mot_1945__fk__360-002.pdf"/>
          <p xml:id="i-3Zrkpvb34ZmfyPxY3L61vo">
            2 Motioner i Första kammaren, nr 360.
          </p>
          <p xml:id="i-DA7T6g63jFHo6nMUTgwnHM">
            I vad hyresrådet sålunda anfört därom, att några allvarliga olägenheter
            icke visats vara förknippade med gällande lag, synes man obetingat
            kunna instämma. De hyresgäster, som av olika anledningar äro i
            behov av lättnader beträffande tiden för hyresbetalningen, äro
            säkerligen till allra största delen att finna bland dem som redan
            nu åtnjuta lagens stöd för hyresbetalning per månad. I den mån
            så icke är fallet, är det att antaga, att hyresvärdarna i allmänhet
            icke anse det med sin fördel förenligt att på grund av smärre
            dröjsmål till det yttersta hävda sin rätt. Något sådant motverkas
            ju för övrigt på ett effektivt sätt även av lagens bestämmelser
            om hyresgästs rät! vatt återvinna den förlorade hyresrätten, nämligen
            genom att betala hyrar senast å tolfte söckendagen efter det att
            hyresvärden på grund av betalnings- försummelsen uppsagt det förverkade
            avtalet till upphörande i förtid. På sätt fastighetsägareförbundet
            i sitt remissyttrande framhållit, innebär detta. att om man sammanräknar
            den lagstadgade respittiden och återvinnings- fristen, så erhåller
            hyresgästen ett rådrum för betalning som lagligen icke kan understiga
            sexton dagar. I den mån hyresvärden icke tillgriper upp- sägning,
            så snart han har rätt därtill, förlänges detta rådrum ytterligare.
            "Dessutom förtjänar beaktas vad fastighetsägareförbundet vidare
            framhållit. "nämligen att ett avhysningsärende, även om det till
            det yttersta forceras, icke lagligen kan bringas till slut förrän
            å tjugofjärde dagen efter hyrans förfallodag och att praktiken
            utvisar, att den i verkligheten erforderliga tiden för en avhysning
            rör sig om fem å sex veckor. Med hänsyn till de sålunda berörda
            omständigheterna föreligger det uppenbarligen gott fog för den
            av - hyresrådet hävdade uppfattningen, att de nu gällande bestämmelserna
            om rätt till återvinning av förverkad hyresrätt synas vara grundade
            på en lämp- lig avvägning av hyresgästens och hyresvärdens berättigade
            intressen. Frågan om månadsbetalningsrätten, liksom även frågan
            om rätten att åter- "vinna förverkad hyresrätt, har prövats av
            riksdagen så sent som i samband "med 1939 års allmänna hyreslagstiftning.
            Det kan icke påvisas, att sedan dess något inträffat, som för
            normala förhållanden skulle behöva medföra ändringar i lagen.
            (För de svårigheter, vari hyresgäster kunna råka med hänsyn till
            militärinkallelser, har ju en särskild till tiden begränsad skydds-
            lagstiftning rått bot.) Däremot kvarstå, å andra sidan, de skäl,
            som tala för "att hyresvärden bör vara berättigad att betinga
            sig att hyran betalas för- skottsvis för icke alltför korta perioder.
            För finansieringen av hyreshusens förvaltning räknar hyresvärden
            regelmässigt med att vid kvartals- eller halv- årsskiftena skola
            inflyta hyror till sådana belopp, att dessa täcka de mer- endels
            stora fasta utgifter — exempelvis ränta och amorteringar å inteck-
            ningslån — som vid nämnda tidpunkter skola regleras. Att plötsligt
            ställas inför situationen att hyresgäster, som åtagit sig att
            betala hyran kvartals- vis, i stor utsträckning undandraga sig
            denna sin skyldighet och erlägga den allenast för en månad kan
            lätt åstadkomma allvarliga rubbningar i eko- nomien. Särskilt
            allvarligt kan detta vara, om innehavarna av affärslägen-
          </p>
          <pb facs="riksdagen-motions-pdf/data/1945/mot_1945__fk__360/mot_1945__fk__360-003.pdf"/>
          <p xml:id="i-VdnDNsFxEzJm6MYkKtGVzJ">
            Motioner i Första kammaren, nr 360. 3
          </p>
          <p xml:id="i-Ss4TjYpXsgMwbtSkNYaxCV">
            beter av kanske mycket stort omfång underlåta att betala i enlighet:
            med avtalet. : Mot vad här anförts vill man måhända invända, att
            den föreslagna ut- sträckningen av månadsbetalningsrätten i själva
            verket icke är att betrakta såsom en rätt för hyresgästen; lagändringen
            innebär blott, att så länge han betalar hyran punktligt månadsvis,
            så riskerar han icke att bli vräkt. Teore- tiskt sett är detta
            riktigt, men det lärer icke behöva lida tvivel om att den stora
            allmänheten kommer att uppfatta ändringen såsom en verklig rätt
            att betala månadsvis även för stora bostadslägenheter och för
            affärslokaler. Hyresvärdens möjlighet att gentemot en tredskande
            hyresgäst utfå hyran kvartalsvis blir då beroende av att hyresvärden
            lagsöker på det felande belop- pet och tillgriper utmätningsåtgärder.
            Hyresvärdarna torde emellertid re- gelmässigt icke vilja tillgripa
            dylika åtgärder förrän i sista hand, under det att för hyresgästerna
            det ofta kan vara frestande att tillgripa en så okompli- cerad
            åtgärd som att helt enkelt underlåta att betala. Vid granskning
            av de skäl för och emot lagändringen, som under den förberedande
            utredningen anförts, kan man icke undgå den uppfattningen. att
            förslaget är svagt motiverat. Vid sådant förhållande synes det,
            att man bör undvika lagändring intill dess det visar sig, att
            en dylik är klart på- kallad. Vad härefter beträffar hyresgästens
            skyldighet att för återvinnande av för- verkad hyresrätt gottgöra
            hyresvärden för stämpel, lösen och delgivnings- kostnader, så
            synes det, att för förslaget i denna del om möjligt ännu svagare
            skäl föreligga. I varje fall lärer man icke kunna motivera bestämmelsens
            borttagande med att det i allmänhet här rör sig om jämförelsevis
            ringa be- lopp. Även om beloppen icke äro stora, så har dock hyresvärden
            åsamkats kostnaden genom en hyresgästens försummelse, och det
            synes därför allenast motsvara väl motiverade anspråk på skälighet,
            att hyresgästen blir nödgad gottgöra hyresvärden för utgiften.
            För övrigt torde det förhålla sig så, att kostnaderna för delgivning
            av lagsökningshandlingarna lätt kunna stiga till icke så små belopp,
            t. ex. om delgivningen måste ske på främmande ort. För- bises
            bör icke heller, att en hyregästs betalningsförsummelse kan upprepas
            och upprepas vid flera tillfällen; i sådana fall kunna de sammanlagda
            kost- naderna stiga till icke föraktliga belopp, vilka, enär här
            praktiskt taget alltid är fråga om hyresgäster utan utmätningsbara
            tillgångar, hyresvärden icke kan återfå av hyresgästen. Icke heller
            i fråga om denna hyresgästens skyldighet att utgiva expens- ersättning
            ha några verkliga missförhållanden blivit påvisade. Att fråntaga
            hyresvärden en rätt till ersättning blott därför att innebörden
            av rättigheten blivit vid enstaka tillfällen missuppfattad av
            hyresgäster synes i varje fall vara ett mycket svagt skäl. Även
            den här ifrågavarande bestämmelsen har införts så sent som i samband
            med 1939 års hyreslagstiftning. Den motive- ring som då förelåg,
            har icke minskat i styrka.
          </p>
          <pb facs="riksdagen-motions-pdf/data/1945/mot_1945__fk__360/mot_1945__fk__360-004.pdf"/>
          <p xml:id="i-K4ov5dTuF95NsdATAUx4yT">
            Motioner i Första kammaren, nr 360.
          </p>
          <p xml:id="i-QRx3mnm8A23cVNZAVc2yfj">
            Med hänvisning till vad sålunda anförts föreslås, att propositionen
            nr 236 i vad den avser ändringar i 3 kap. lagen den 14 juni 1907
            om nyttjanderätt till fast egendom
          </p>
          <p xml:id="i-FeKdjqeEPAMNS3R4n5wuZq">
            måtte av riksdagen avslås.
          </p>
          <p xml:id="i-P1CvsXVojwzwEZBVXb2yoZ">
            - Stockholm i april 1945.
          </p>
          <p xml:id="i-QdXVJQWsUWUwgjrxQfFfRn">
            E. A. Lindblom. John Björck. Emil Petersson.
          </p>
          <p xml:id="i-5uSM62WbS5ANwACeix9vY1">
            Josef Hagman. J.M. Bäckström.
          </p>
        </div>
      </div>
    </body>
  </text>
</TEI>
