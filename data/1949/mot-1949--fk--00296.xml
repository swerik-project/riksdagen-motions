<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1949--fk--00296">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1949/mot_1949__fk__296/mot_1949__fk__296-001.pdf"/>
      <fw xml:id="i-M2kstbyTrsTVJPET9H1Ayf">
        Motioner i Första kammaren, nr 296. 17
      </fw>
      <div xml:id="i-UZBJxkeSo1PxjWdyN6tQ8V" type="motHeader">
        <div xml:id="i-BMV1yRjxTAdUTiXvY6ZuE" type="motTitle"/>
        <div xml:id="i-AxPMxDsonGzuStboaZka3f" type="motSubmissionInfo"/>
      </div>
      <div xml:id="i-RNCWLUskb7iZQNy3fvaC1J" type="motBody">
        <div xml:id="i-LUwT6riorLBP2H275MmPdG">
          <p xml:id="i-V3yf8BnKUV3WWGMMGoCnV">
            Nr 2906.
          </p>
          <p xml:id="i-AFe28orByACsfXJXJ2D9m6">
            Av herr Ericsson, Carl Eric, m. fl., i anledning av Kungl. Maj:ts
            pro- position angående anslag till främjande av bostadsförsörjningen
            för budgetåret 1949/50 m. m.
          </p>
          <p xml:id="i-RcNpaRn66F8iC9zgqAbhcK">
            I proposition nr 153 har Kungl. Maj:t förelagt riksdagen förslag
            angående anslag till främjande av bostadsförsörjningen för budgetåret
            1949/50. Enligt nu gällande regler kunna bostadsrabatter till
            olika hushållskate- gorier utgå i två olika former, nämligen antingen
            såsom familjebostads- bidrag med bränslebidrag eller såsom s.
            k. trekronorsbidrag. I åtnjutande av bidrag enligt den förstnämnda
            formen kunna komma sådana familjer med minst två barn under 16
            års ålder, där mannens och hustruns sammanlagda beskattningsbara
            årsinkomst högst uppgår till vissa närmare angivna med barnantalet
            varierande belopp. Förutsättningen för bidrag i flerfamiljshus
            är vidare att bostaden omfattar minst två rum och kök med en lägenhetsyta
            av minst 50 och högst 100 m?, att den är försedd med s. k. moderna
            bekvämligheter samt att den är inrymd i bostadshus, som är färdigställt
            efter den 1 januari 1948 — i fråga om hus förvaltade av kom- mun
            eller s. k. allmännyttigt bostadsföretag gäller i stället den
            1 juli 1946. Det s. k. trekronorsbidraget, som utgår med för år
            tre kronor per kvadrat- meter lägenhetsyta, kan lämnas till hushåll
            med begränsade inkomster. Kommunerna avgöra själva vilka hushåll
            som skola erhålla bidrag. Ett vill- kor är emellertid att lägenheten
            är inrymd i bostadshus, som färdigställts efter den 1 juli 1946
            och som förvaltas av kommun eller s. k. allmännyttigt bostadsföretag.
            Propositionen avser att anslag för bedrivande av bidragsverksamhet
            enligt bägge dessa former skola beviljas för nästa budgetår. I
            fråga om villkoren för godkännande av bostadsföretag som allmännyttigt
            föreslås emellertid vissa jämkningar i enlighet med vad bostadsstyrelsen
            därutinnan förordat. Sålunda avses att trekronorsbidraget skall
            kunna utgå till av industriföretag bildade icke spekulativa bostadsföretag,
            som uppfylla de villkor för erhål- lande av tertiärlån intill
            95 Z av avkastningsvärdet som angivits i proposi- tionen. Husen
            skola vara färdigställda tidigast den 1 januari 1949. Veder- börande
            kommunala organ skall bestämma vilka hushåll som skola erhålla
            bidrag. Lägenheter i hus av detta slag avses kunna förbehållas
            anställda i industriföretaget. Allt ifrån det trekronorsbidraget
            infördes har detsamma ur skilda syn- punkter starkt kritiserats.
            Syftet med trekronorsbidraget angiver departementschefen vara
            dels att i ökad utsträckning möjliggöra för hushåll med begränsade
            inkomster att
          </p>
          <pb facs="riksdagen-motions-pdf/data/1949/mot_1949__fk__296/mot_1949__fk__296-002.pdf"/>
          <fw xml:id="i-YRPCvTnJU8BY9471FkY13j">
            8 Motioner i Första kammaren, nr 296.
          </fw>
          <p xml:id="i-DgTLTCCdtgrmEosZpH7rCo">
            flytta från en dålig lägenhet till en modern hälsobostad, dels
            att stimulera kommunerna att i ökad utsträckning bedriva en aktiv
            bostadspolitik. Bidragsformen angives böra liksom hittills ha
            försöksbetonad karaktär. Definitiva förslag till åtgärder för
            att bereda hushåll med begränsade eko- nomiska resurser möjlighet
            att förbättra sin bostadsstandard anser departe- mentschefen alltjämt
            måste anstå i avvaktan på att hållpunkter vunnits för en bedömning
            av riktlinjerna för en framtida systematisk sanering av under-
            måliga delar av bostadsbeståndet. Trots detta föreslår departementschefen
            en utvidgning av verksamheten på sätt ovan angivits. Den erfarenhet,
            som redan vunnits om trekronorsbidragets verkningar, torde emellertid
            vara tillräcklig för att konstatera att denna bidragsform i vissa
            avseenden förfelat sitt syfte och i övriga avseenden förorsakat
            biverk- ningar, som måste anses vara betänkliga. Vad först beträffar
            bidragets effekt på möjligheten att utbyta en dålig lägenhet mot
            en modern hälsobostad är det utan vidare uppenbart att den allmänt
            sett varit praktiskt taget ingen. Denna skulle ju nämligen ha
            tagit sig uttryck i en växande avgång ur marknaden av äldre, bristfälliga
            lägen- heter. En sådan utveckling har icke kunnat påvisas. Snarare
            torde det för- hålla sig så, att den under senare år tillkomna
            bostadsbebyggelsen så gott som uteslutande uppförts på nyplanerade
            områden utan att i nämnvärd om- fattning undantränga äldre bebyggelse.
            Denna utveckling, som ju leder direkt bort från det egentliga
            målet för trekronorsbidraget, förstärkes natur- ligtvis av i samband
            med investeringsbegränsningen samt arbetskrafts- och materialbristen
            införda restriktioner i fråga om tillstånd till rivning av bostadshus.
            Det är därför inkonsekvent att statsmakterna med trekronors- bidraget
            vilja främja en utveckling, som andra statsorgan på andra vägar
            med all makt stävja. 1 enskilda fall har det naturligtvis förekommit
            att hushåll, som tidigare haft lägenhet i dylika äldre och kanske
            bristfälliga bostadshus, tack vare bidraget sett sig i stånd att
            flytta till en modern lägen- het. Men deras plats har i så fall
            omedelbart intagits av ett annat hushåll, ofta med ännu mera begränsade
            ekonomiska resurser. Den avsedda effekten har således i de flesta
            fall uteblivit. Icke heller i sin föreslagna utvidgade form torde
            verksamheten leda till avsett resultat i nu förevarande hänseende.
            Anmärkas må, att i de fall, där en barnfamilj kommit att överflytta
            och således en nyttig effekt till äventyrs uppnåtts, detta resultat
            med säkerhet skulle ha uppnåtts genom eventuell förstärkning av
            familjebostadsbidraget. I detta sammanhang är det anledning att
            fästa uppmärksamheten vid att den omständigheten, att trekronorsbidraget
            endast kan utgå beträffande av kommunen och s. k. allmännyttigt
            bostadsföretag förvaltade hus, är ägnad att inge den föreställningen
            att &gt;moderna hälsobostäder» endast skulle vara tillfinnandes
            i sådana hus. Så är ju för ingen del förhållandet. Någon stan-
            dardskillnad till fördel för bostadshus av detta slag i förhållande
            till av
          </p>
          <pb facs="riksdagen-motions-pdf/data/1949/mot_1949__fk__296/mot_1949__fk__296-003.pdf"/>
          <fw xml:id="i-WAbDtD72Zcv5tiwkRCTbBi">
            Motioner i Första kammaren, nr 296. 9
          </fw>
          <p xml:id="i-VfVgqV7yBxAFYsocmZg7Ri">
            enskilda företag eller personer vid motsvarande tidpunkt uppförda
            före- finnes icke. Överhuvud taget innebär begreppet »allmännyttigt
            bostadsföre- tag» en fullständigt oförtjänt misskreditering av
            den enskilda och koopera- tiva bostadsproduktionens insatser i
            den nuvarande bostadskrisen. Det är överlåtet åt de kommunala
            organen själva att var för sig bedöma vilka hushåll, som skola
            anses ha »begränsade ekonomiska resurser». Detta obestämda och
            svårtydda begrepp har naturligt nog lett till en mycket oen- hetlig
            tillämpning, som ofta tett sig som en slumpmässig och föga rättvis
            premiering av vissa hushåll. Därigenom att trekronorsbidraget
            är bundet till hus som förvaltas av kommun eller s. k. allmännyttigt
            bostadsföretag, komma hushåll med lika eller ännu mera begränsade
            ekonomiska resurser, som måste söka sin bostad i nyuppförda av
            enskilda företag eller personer förvaltade hus, i en missgynnad
            ställning, trots att den verkliga hyreskost- naden för likvärdig
            lägenhet i dylikt hus icke är högre än i det »allmän- nyttiga».
            En bidragsform, som leder till sådant resultat, är direkt olämplig
            och låter sig icke förenas med det allmänna rättsmedvetandet.
            Men även i andra avseenden har denna bidragsform lett till orättvisor.
            Ehuru såsom ovan påvisats trekronorsbidraget icke medfört och
            ej heller i nuvarande situation kunnat medföra en snabbare sanering
            av äldre bostads- bestånd, har bidraget otvivelaktigt stimulerat
            till ökad kommunal byggnads- verksamhet av ren subventionskaraktär.
            Därigenom att kommunerna inom den av byggnadsregleringen givna
            ramen praktiskt taget helt dirigera bo- stadsbyggandet efter eget
            skön tages bl. a. trekronorsbidraget som intäkt för en fördelning
            av den lokala byggnadskvoten som favoriserar den kom- munala och
            »allmännyttiga»&gt; produktionen på den enskildas bekostnad. Den
            formella beslutanderätten tillkommer visserligen länsarbetsnämnderna
            och i vissa undantagsfall arbetsmarknadsstyrelsen eller byggnadsberedningen,
            men det är kommunen, som upprättar turordningsförslaget. De osunda
            kon- kurrensförhållanden, som sålunda uppstått, ha framför allt
            gått ut över mindre företagare i byggnadsbranschen, som i sin
            verksamhet icke äro in- riktade på entreprenadarbeten och som
            därför icke sett sig i stånd att avgiva anbud, när uppförandet
            av kommunala bostadsbyggen utbjudits på entre- prenad. Det gäller
            här en stor grupp yrkesskickliga personer, som allt mera sättes
            ur stånd att driva sin nyttiga verksamhet. Även i många andra
            hänseenden gynnas den kommunala och »allmän- nyttiga» bostadsproduktionen
            framför den enskilda genom den nu bedrivna bostadspolitiken. Denna
            utveckling måste betecknas som direkt osund. Det yttersta syftet
            med bostadspolitiken måste vara att tillskapa bättre och pris-
            billiga bostäder för hela vår befolkning. Detta är ett program
            till vilket man saklöst kan ansluta sig. Man har emellertid all
            anledning fråga sig om detta syfte verkligen uppnåtts eller kommer
            att uppnås längs den väg man nu beträder. Utvecklingen ger i stället
            alltför ofta anledning till misstanken att
          </p>
          <pb facs="riksdagen-motions-pdf/data/1949/mot_1949__fk__296/mot_1949__fk__296-004.pdf"/>
          <fw xml:id="i-CJErpcSVHaDdzn5iaurdJR">
            10 Motioner i Första kammaren, nr 296.
          </fw>
          <p xml:id="i-UrK8cA6dUrV7n39SLapxKP">
            vad som åsyftas är monopolställningen — icke ett främjande av
            bostads- försörjningen. Man har framför allt anledning fråga sig
            om den kommunala eller s. k. allmännyttiga produktionen verkligen
            leder till ett förbilligande och en sänk- ning av hyreskostnaden.
            Om man betänker hur de s. k. allmännyttiga före- tagen måste tillförsäkras
            statligt och kommunalt stöd av olika slag — en del har redovisats
            ovan — är man närmast böjd att anse ett motsatt för- hållande
            såsom troligt. Det förefaller närmast som om den kommunala produktionen
            skulle kunna göras konkurrenskraftig endast genom en mång- fald
            stödåtgärder, vilka visserligen äro ägnade att leda till formellt
            lägre byggnadskostnader, men vilka åtgärder ha sådan subventionskaraktär,
            att kostnaderna likväl ytterst stanna på det allmänna. Härigenom
            blir givetvis den tänkta minskningen i produktionskostnaden i
            hög grad fiktiv. Från myndigheternas sida har icke vid något tillfälle
            redovisats något siffermässigt underlag som bestyrker att den
            kommunala produktionen skulle ställa sig förmånligare än annan
            produktion. Man har baserat sitt ställningstagande på antaganden
            och obestyrkta påståenden. Man har bland annat påvisat att genom
            den kommunala produktionen elimineras den s. k. spekulationsvinsten,
            men man har av allt att döma trots detta icke lyckats prestera
            lägre byggnadskostnader eller lägre hyror. En annan allvarlig
            kon- sekvens kan emellertid även konstateras. Under de senaste
            åren ha de till- gängliga byggnadskvoterna icke kunnat utnyttjas
            till fullo. Den senaste periodens ha t. ex. genomsnittligt endast
            utnyttjats till knappt 90 2. En orsak härtill kan vara den allmänna
            osmidigheten i regleringssystemet. Den väsentligaste orsaken torde
            emellertid vara den allt mer ökade kommunala produktionen. Det
            är nämligen ostridigt att de kommunala företagen av flera skäl
            färdigställa sina byggen långsammare än de enskilda. Härtill kom-
            mer att flertalet kommuner söka pressa in så många kommunala företag
            som möjligt på kvoten. Då dessa företag som regel omfatta stora
            produk- tionsenheter -— man vill bygga i s. k. stordrift, vilket
            tillskrives hittills obe- visade fördelar — så har detta indirekt
            medfört att kvoten utnyttjats sämre. En viss del har reserverats
            för kommande kommunala enheter, och då pro- jektering och planläggning
            släpat efter, har det varit för sent att släppa fram enskilda
            företagare, trots att dessa i allmänhet varit praktiskt taget
            start- beredda. Resultatet har alltså blivit att kvoterna icke
            utnyttjats rationellt. På grund härav har produktionen försenats
            och den besvärande bostadsbristen icke lättats i så stor utsträckning,
            som kunde varit möjlig inom den fastställda investeringsramen.
            Detta bestyrkes även i den här aktuella propositionen, där man
            i fråga om bostadsförsörjningsläget framhåller att det underskott
            i förhållande till den tidigare uppgjorda planen som synes föreligga
            helt kan hänföras till efter-
          </p>
          <pb facs="riksdagen-motions-pdf/data/1949/mot_1949__fk__296/mot_1949__fk__296-005.pdf"/>
          <fw xml:id="i-FLDkWkRWAGCkEHbMiNwDaK">
            Motioner i Första kammaren, nr 296. 11
          </fw>
          <p xml:id="i-DL7g2toP5377Qo9Jdur5yM">
            släpning i färdigställandet av företag i Stockholm. Detta är
            visserligen ett påstående, som icke torde vinna instämmande från
            de kommunala myndig- heterna i Stockholm, men det bestyrker dock
            den ovan redovisade uppfatt- ningen att eftersläpningen i hög
            grad beror på den kommunala verksam- heten. Det torde nämligen
            vara allmänt bekant att de kommunala bolagens monopolställning
            ingenstädes är så utpräglad som just i huvudstaden. Sammanfattningsvis
            torde det ovan anförda bestyrka behovet av ett all- varligt övervägande,
            huruvida den väg man för närvarande går inom bo- stadspolitiken
            verkligen är den rätta. De kommunala eller s. k. allmän- nyttiga
            företagens verksamhet har allt mera fått monopolkaraktär. Mycket
            tyder på att denna utveckling är i hög grad olycklig. Den fria
            konkurrensen är i varje fall i dag en fullständig fiktion, och
            den kommunala verksamheten upprätthålles i betydande utsträckning
            genom såväl statliga som kommunala stödåtgärder, som måhända —
            även om så ännu icke visat sig vara fallet — kunna leda till formellt
            lägre produktionskostnader och lägre hyror, men vilka reellt torde
            innebära att dessa kostnadssänkningar väsentligen vinnas genom
            mer eller mindre förtäckta subventioner, som måste regleras skatte-
            vägen. Det förefaller därför föga berättigat att upprätthålla
            den förmåns- ställning som kommunala eller s. k. allmännyttiga
            företag erhållit inom bostadspolitiken. Under åberopande av vad
            sålunda anförts hemställes,
          </p>
          <p xml:id="i-Yj1QQjLXBJBDeU9mNtEaP">
            att riksdagen vid behandlingen av propositionen nr 153 måtte
            besluta, att det s. k. trekronorsbidraget slopas, samt att i skrivelse
            till Kungl. Maj:t begära en omprövning från grunden av den statliga
            bostadspolitiken, så att för alla före- tagarkategorier rättvisa
            bedömningsgrunder tillskapas.
          </p>
          <p xml:id="i-VJRq7gZanPiv2S7wuRffoK" type="date">
            Stockholm den 21 april 1949.
          </p>
          <p type="signatureBlock" id="i-YRh7xtYBfVwc29xbtcdx6P">
            Carl Eric Ericsson.
          </p>
          <p xml:id="i-Y5yhk91JwKstuoy7REfBRc">
            Gustaf Velander. Erik Arrhén. Gust. Björkman.
          </p>
        </div>
      </div>
    </body>
  </text>
</TEI>
