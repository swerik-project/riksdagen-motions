<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-198485--00372">
  <teiHeader>
    <fileDesc>
      <titleStmt>
        <title>Bättre naturvård</title>
        <author>Bengt Westerberg m. fl.</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Bättre naturvård</title>
          <idno type="rdwebb">G802372</idno>
          <rs type="number">372</rs>
          <ref type="dokument_url_text">http://data.riksdagen.se/dokument/G802372/text</ref>
          <ref type="dokument_url_html">http://data.riksdagen.se/dokument/G802372</ref>
          <ref type="dokumentstatus_url_xml">http://data.riksdagen.se/dokumentstatus/G802372</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-MYV5TtBU5tQGwqDu4dq25s</idno>
            <name>BENGT WESTERBERG</name>
            <state type="partyAffiliation" ref="Q110857">
              <desc>fp</desc>
            </state>
          </person>
          <person gender="man">
            <idno>i-NWjcGTLPrVzhsv5pBHnJbA</idno>
            <name>JÖRGEN ULLENHAG</name>
            <state type="partyAffiliation" ref="Q110857">
              <desc>fp</desc>
            </state>
          </person>
          <person gender="woman">
            <idno>i-A8ft8hMHUcZDSE5fKdjGpq</idno>
            <name>KERSTIN EKMAN</name>
            <state type="partyAffiliation" ref="Q110857">
              <desc>fp</desc>
            </state>
          </person>
          <person gender="man">
            <idno>i-788GHtzSVWps3NNq8zFMiq</idno>
            <name>INGEMAR ELIASSON</name>
            <state type="partyAffiliation" ref="Q110857">
              <desc>fp</desc>
            </state>
          </person>
          <person gender="man">
            <idno>i-67kiTFbXU3qDiVNVin2wTU</idno>
            <name>BJÖRN MOLIN</name>
            <state type="partyAffiliation" ref="Q110857">
              <desc>fp</desc>
            </state>
          </person>
          <person gender="man">
            <idno>i-P7oVLGoBfbz4RGE5XkQtLN</idno>
            <name>JAN-ERIK WIKSTRÖM</name>
            <state type="partyAffiliation" ref="Q110857">
              <desc>fp</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-HcSLCrszTYSt6e7YdUZhvK" type="signed"/>
        <correspContext corresp="i-HcSLCrszTYSt6e7YdUZhvK">
          <note type="signatory" corresp="i-MYV5TtBU5tQGwqDu4dq25s"/>
          <note type="signatory" corresp="i-NWjcGTLPrVzhsv5pBHnJbA"/>
          <note type="signatory" corresp="i-A8ft8hMHUcZDSE5fKdjGpq"/>
          <note type="signatory" corresp="i-788GHtzSVWps3NNq8zFMiq"/>
          <note type="signatory" corresp="i-67kiTFbXU3qDiVNVin2wTU"/>
          <note type="signatory" corresp="i-P7oVLGoBfbz4RGE5XkQtLN"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/198485/mot_198485__372/mot_198485__372-001.pdf"/>
      <fw xml:id="i-XXhsRheU78BdK4Zhcd5M4g">
        Mot. 1984/85:372
      </fw>
      <div xml:id="i-EU6bYytHNJoXSZqFgUbdGt" type="motHeader">
        <div xml:id="i-9MPVZcmLk5bpR38fWQ2hBP" type="motTitle"/>
        <div xml:id="i-TSbXxMdcJZpgrxLHExDY3J" type="motSubmissionInfo"/>
      </div>
      <div xml:id="i-6K9Pty1Y4Dn5tTgN3hd3YR" type="motBody">
        <div xml:id="i-9MLX2iY3ev6WVZnLstuEJY">
          <fw xml:id="i-Ga8aWMGTWv1J7mRb3VfJq">
            Motion 1984/85:372
          </fw>
          <p xml:id="i-6smSUyB8C644chFcbjDCLr">
            Bengt Westerberg m. fl. Bättre naturvård
          </p>
          <p xml:id="i-GVCFF9kq4jsVJzzsE963rF">
            1. Bättre naturvård
          </p>
          <p xml:id="i-BrVTG2jUvuqdNfMtiB5q6c">
            Det finns en rad hot mot vår natur. Fjällskogar, urskogar, hagar
            och våtmarker försvinner i snabb takt. Krav på utbyggnad av de
            outbyggda Norrlandsälvarna och andra värdefulla älvsträckor ställs.
            De statliga naturvårdsanslagen är otillräckliga. Det är nödvändigt
            att förbättra naturvårdens position. Det kan ske genom att skydda
            särskilt värdefulla naturområden men också olika representativa
            naturtyper över hela landet. För dessa ändamål kan naturvårdslagen
            utnyttjas. Det bör också ske genom att bevarandeintressena ges
            större tyngd i samhällsplaneringen. Härvid bör den fysiska riksplaneringen
            vara ett viktigt medel. Det måste också slås fast att alla samhällssektorer
            har ett ansvar för naturen och tillämpar det. Vi föreslår i denna
            motion en förbättrad naturvårdspolitik. Några naturtyper utsätts
            för speciellt allvarliga exploateringshot. Ytterligare skyddsinsatser
            är därför nödvändiga. Det gäller främst fjällen, älvarna och våtmarkerna.
            Likaså måste urskogar, hagar etc. bevaras. Vi tar även upp behovet
            av insatser för att skydda djur och växter. Vidare föreslås att
            jordbruk, skogsbruk och mineralhantering tar större hänsyn till
            naturvården. Slutligen föreslås vissa skärpningar i naturvårdslagen.
          </p>
          <p xml:id="i-JNF7JtvGWsJ2q1phEWLFZ4">
            2. Hotad natur — skyddsbehov 2.1 Fjällen
          </p>
          <p xml:id="i-49yVLBmMJCSwAiGGbKTvsU">
            I fjällvärlden finns landets mest värdefulla naturområden med
            bl. a. alpina glaciärområden, högproduktiva älvdalar och hedområden
            med stora botani- ska värden. Området är genom sin storlek, sin
            relativa orördhet och sina naturvärden unikt i Europa. Fjällvärlden
            erbjuder också utomordentliga rekreations- och turistvärden såväl
            sommar- som vintertid. Fjällområdet är också en bas för rennäringen.
            På olika sätt har statsmakterna sökt skydda fjällvärlden mot exploatering.
            Redan i seklets början avsattes nationalparker. Ytterligare parker
            har tillkommit senare. Sarek-Padjelanta-Stora Sjöfallet är ett
            av världens största sammanhängande skyddade områden. Genom riktlinjer
            i den fysiska riksplaneringen har de viktigaste delarna av fjällen
            givits ett visst skydd. I
          </p>
          <p xml:id="i-RuXYkMxSJwETiGQg2oWkwG">
            1 Riksdagen 1984/85. 3 saml. Nr 372
          </p>
          <pb facs="riksdagen-motions-pdf/data/198485/mot_198485__372/mot_198485__372-002.pdf"/>
          <fw xml:id="i-7eNUaTDesNBoJC6H7P7HFw">
            Mot. 1984/85:372 2
          </fw>
          <p xml:id="i-C4HFwKaTYCWKdaJPzsDhZo">
            dessa s. k. obrutna fjällområden skall tyngre exploatering inte
            tillåtas. I praktiken är det dock inte lika väl ställt. Inte ens
            nationalparksskyddet — dvs. utfästelsen att till kommande generationer
            spara särskilt värdefulla naturtyper — har visat sig hållbart.
            I Stora Sjöfallets nationalpark har flagranta ingrepp och gränsändringar
            skett vid en rad tillfällen för att möjliggöra vattenkraftsutbyggnad.
            Omfattande vägbyggen har också utförts. Abisko nationalpark genombryts
            av den s. k. Norgevägen. Riktlin- jerna i den fysiska riksplaneringen
            har visat sig mycket tänjbara så snart de ställts mot mer konkreta
            företagsekonomiska krav från skogsbruket eller på utbyggnad av
            fritidshus och vägar. Det finns en rad hot av detta slag även
            mot de mest skyddsvärda fjällområdena. Skyddet har inte hindrat
            planer på vattenkraftsutbyggnad. Önskemål finns om ytterligare
            vägdragningar. Den mineralpolitiska utredningen föreslog omfattande
            prospektering efter malm och mineraler. Sådan exploatering drabbar
            också rennäringen. Det är nödvändigt att ge det svenska fjällområdet
            ett bättre och mer varaktigt skydd mot exploatering. Området innehåller
            värden som måste bevaras för naturvård och för kommande generationer
            men också göras tillgängliga för fler människor. Naturvårdsverket
            har sedan flera år arbetat med sin fjällutredning. Omfattande
            avverkningar har gjorts. Ny kunskap har tagits fram. Arbetet är
            nu i slutskedet. Det finns därför inom kort förutsättningar att
            fatta övergripande beslut om nya insatser för att skydda olika
            områden. Vi förutsätter att naturvårdsverkets omfattande arbete
            leder till att riksdagen får ta ställning till en plan för fjällområdet.
            Därmed skulle en rad hot om exploatering kunna undanröjas för
            gott. Vi får alltså möjlighet att återkomma med ett mer omfattande
            ställnings- tagande rörande skyddet för fjällvärlden. Vissa beslut
            bör dock kunna fattas utan att fjällutredningens slutförande och
            beredningen av den avvaktas. Vi redovisar i det följande några
            sådana förslag.
          </p>
          <p xml:id="i-NBj9D7oJ5LHockrQETAAB6">
            Naturskydd
          </p>
          <p xml:id="i-QikmNmRxWhwYvqP8o43k2B">
            Det starkaste naturskyddet är att inrätta nationalparker. Nationalparker
            bör i ett första steg inrättas kring Sjaunja och Taavavuoma i
            Norrbottens län samt i Rogenområdet i Jämtlands och Kopparbergs
            län. Dessa områdens värden är klart dokumenterade och enastående.
            Beslut bör kunna tas omedelbart. Starka skäl finns för ytterligare
            nationalparker i fjällvärlden. Andra områden bör kunna avsättas
            som naturreservat. Vi avser återkomma när naturvårdsverkets fjällutredning
            är klar. Myrområdet Sjaunja saknar motstycke i Europa. Får detta
            stora område vara i fred är det av oerhörd vikt för många fågelarter,
            som är beroende av ostörda häckningslokaler. Men Sjaunja har blivit
            alltmer lättillgängligt. Det räcker med en förhållandevis kort
            färd med snöskoter för att komma in i de känsliga delarna
          </p>
          <pb facs="riksdagen-motions-pdf/data/198485/mot_198485__372/mot_198485__372-003.pdf"/>
          <fw xml:id="i-B5f4qxb7b5HnhUNUa7RZ2i">
            Mot. 1984/85:372 3
          </fw>
          <p xml:id="i-L21UGHrbtBZdXWWkNvoUWp">
            av området. För en del fåglar börjar den känsliga häckningsperioden
            medan snön är kvar och risken för störningar är stor. Planer på
            skogsavverkning finns. Redan för mer än tio år sedan uttalade
            sig en enhällig riksdag för snara åtgärder för att bevara Sjaunjaområdet,
            men sedan dess har inte mycket hänt. Det finns numera ett förslag
            om ett naturreservat som dock hittills inte genomförts. Sjaunja
            är inte ett lämpligt område för ett naturreservat. Frånvaron av
            det starkare skydd som nationalparksinstitutet innebär kommer
            att medföra fortsatt stora risker för en påverkan som skadar den
            känsliga miljön i Sjaunjaområdet. Dess naturvärden är unika för
            Europa och bör skyddas såsom national- park. Taavavuoma ligger
            norr om Kiruna i höjd med Karesuando. Där finns en mycket säregen
            natur, s. k. palsmyrar, som är av stort vetenskapligt intresse.
            I jorden finns evig tjäle, och palsarna har kommit till genom
            tjälskjutning. Torven har lyfts upp till en mängd kupolformade
            kullar, som når flera meter över den omgivande myren. Palsarna
            tycks till stor del ha kommit till i slutet av bronsåldern och
            i början av järnåldern, då klimatet var mer bistert än nu. Det
            handlar alltså om formationer som är tusentals år gamla. Men de
            kan lätt förstöras av vädrets makter om de utsätts för skada genom
            eldning eller oförsiktig framfart med snöskoter. Områdets botaniska
            och ornitologiska värden är utomordentliga. Det har stort värde
            för många hotade fågelarter och ingår i den s. k. C W-listan som
            upptar våtmarker av internationellt intresse. Även här är inrättandet
            av nationalpark befogat. Denna bör också innefatta det närbelägna
            och likartade Pirtimäsuomaområdet. När det gäller att skydda våra
            värdefullaste naturområden handlar det inte bara om att inrätta
            nya nationalparker. Skylten ”nationalpark” är till för att vi
            skall påminnas om att här finns någonting som är omistligt. De
            vägar, kraftverk, dammar och kraftledningar som nu finns att se
            i Stora Sjöfallets nationalpark representerar inga naturvärden.
            Den fortsatta existensen av den nuvarande Stora Sjöfallets nationalpark
            kan inte undgå att luckra upp respekten inför den fridlysning
            som ett nationalparksbeslut skall innebära. Delar av nuvarande
            Stora Sjöfallets nationalpark som fortfarande har ett stort skyddsvärde,
            främst söder om sjön Akkajaure, bör införlivas med intilliggande
            Sareks nationalpark. Andra områden i de nordöstra delarna av den
            nuvarande parken bör slås ihop med en ny nationalpark i Sjaunjaom-
            rådet. Rogenområdet är ett särpräglat naturområde i den södra
            delen av fjällvärlden. Det saknar motsvarighet i Europa bortsett
            från angränsande områden i Norge, som redan gjorts till nationalpark.
            I området finns glesa urskogsartade barrskogar och blockmarker.
            Av särskilt intresse är s.k.
          </p>
          <pb facs="riksdagen-motions-pdf/data/198485/mot_198485__372/mot_198485__372-004.pdf"/>
          <fw xml:id="i-R4MGg3dnp9uxyjGAnYnCvZ">
            Mot. 1984/85:372 4
          </fw>
          <p xml:id="i-LFhQX4nVbtncCuA1tcEF7k">
            rogenmorän, drumliner och rullstensåsar. Det är också en tillflykt
            för hotade djurarter. Rogenområdet är f. n. naturreservat. Dock
            är det angeläget att det, eftersom det hör till det mest unika
            och storslagna i landet, ges högsta skyddsvärde, dvs. att det
            avsätts som nationalpark. Det måste slutligen med skärpa understrykas
            att nationalpark innebär att ingen exploatering får ske, vilket
            riksdagen vid flera tillfällen slagit fast.
          </p>
          <p xml:id="i-7qtco6o6nZmKuwZSH5y1jP">
            Fjällskogarna
          </p>
          <p xml:id="i-Fw4Cqtn6SaeqAW86vYAtpR">
            Utmed fjällranden finns barrskogsområden som länge undantagits
            från intensivt skogsbruk. De är våra sista större sammanhängande
            barrskogar av ursprunglig karaktär. Många av fjällskogarna är
            så orörda och naturliga som skog över huvud taget kan vara i vårt
            land. De är resultatet av tusentals år av naturlig utveckling.
            Det ursprungliga växt- och djurlivet finns bevarat. Arter som
            hotas i andra delar av landet har här en fristad. Dessa skogar
            är nödvändiga för forskningen och som referensområden. Tillsammans
            med anslutande fjällområden bildar de naturliga ekologiska enheter
            utan motstycke i Västeuropa. De är också värdefulla från rekreationssynpunkt.
            Fjällskogarna är också viktiga för rennäringen. Detta beror främst
            på att trädlavarna under vissa perioder behövs som föda åt renarna.
            Fjällskogarna har hittills av biologiska och ekonomiska skäl varit
            undantagna från mer omfattande skogsbruk. Situationen har dock
            förändrats på senare år. Vi har fått förbättrade föryngringsmetoder
            och nya trädslag. Det statliga stödet till skogsbruksåtgärder
            i dessa områden har ökat kraftigt. Domänverkets s. k. skogsodlingsgräns
            har avskaffats. Fjällskogarna har börjat exploateras framför allt
            av domänverket. Denna exploatering innebär vägar, kalavverkningar
            och andra ingrepp i tidigare orörda områden. Unika naturvärden
            spolieras. Samerna får sina försörj- ningsmöjligheter ytterligare
            beskurna. På vissa håll är det osäkert om ny skog kommer upp —
            åtminstone tar det mycket lång tid. Avverkningarna och planerna
            på avverkningar har mött ett mycket starkt motstånd. Naturvårdsverket,
            naturskyddsorganisationer och ett stort antal vetenskapliga instanser
            har krävt snara åtgärder för att skydda fjällskogarna. Motsättningarna
            mellan samerna och domänverket har ökat sedan domän- verket avverkat
            i områden av stort värde för rennäringen. På basis av naturvårdsverkets
            och skogsstyrelsens fjällurskogsinventering har en uppgörelse
            träffats mellan naturvårdsverket och domänverket att skydda ett
            antal fjällnära skogar från avverkning. Genom regeringsbeslut
            har tre mycket värdefulla områden — Pärlälvsområdet, Kirjesålandet
            och Dellikälven — undantagits. Riksdagen har vidare under hösten
            1984 understrukit nödvändigheten av stor återhållsamhet med bedrivande
            av skogsbruk i de fjällnära skogarna. Vi får inte för marginella
            virkeskvantiteters skull offra våra värdefullaste
          </p>
          <pb facs="riksdagen-motions-pdf/data/198485/mot_198485__372/mot_198485__372-005.pdf"/>
          <fw xml:id="i-XEXjP2sERpwPih8T6gS7nD">
            Mot. 1984/85:372 5
          </fw>
          <p xml:id="i-NPfaxnusKQ6hBqd8sS61Bh">
            fjällskogar. Områden av stort värde för naturvård och rennäring
            måste bevaras. Skogsbruk i dessa skogar är i allmänhet olönsamt.
            Sysselsättning och avkastning i skogsbruket kan ökas genom intensifierad
            skogsvård på övriga skogsmarker. Det är nu angeläget att i första
            hand säkerställa de områden om vilka överenskommelse träffats,
            genom inrättande av naturreservat. Marken bör överföras från domänfonden
            till naturvårdsfonden. Detta bör ske utan att ersättning utgår.
            Staten bör inte betala staten för att skydda natur. Även beträffande
            de områden som inte omfattats av inventeringen bör stor återhållsamhet
            gälla. I avvaktan på ett säkerställandeprogram bör några avverkningar
            inte ske om naturvårdens eller rennäringens företrädare motsätter
            sig dessa. Det måste vidare slås fast att skogsavverkning inom
            s. k.
          </p>
          <p xml:id="i-RvaGpwfdTZWdac7hFVxNyE">
            obrutna fjällområden inte skall tillåtas. Riksdagen bör göra
            ett uttalande med denna innebörd.
          </p>
          <p xml:id="i-VZbUtF2m9VzrmLcLR1Vpbg">
            Fjällturism
          </p>
          <p xml:id="i-Jq4XX5ZTcvyKxo3SEP4kSq">
            Som nämnts finns inom fjällområdet mycket stora förutsättningar
            för rekreation och olika former av turism. De skyddsåtgärder vi
            tidigare förordat har även syftet att ge människor möjligheter
            till naturupplevelser. Rätt utformad och kanaliserad kan turismen
            förenas med kraven på naturskydd. Särskild hänsyn måste tas till
            rennäringens intressen. Åtgärder på turismens områden måste ske
            i samråd med samerna. För samerna erbjuder turismen också goda
            möjligheter till sysselsättning. Fjällvärlden erbjuder en rik
            variation av rekreation, såsom längre turer med övernattning i
            tält eller i stugor längs leder. Det finns också möjligheter till
            kortare turer, liksom till dagsturer från en fast förläggning.
            Pionjär på området är Svenska turistföreningen (STF) som gjort
            oerhört mycket för att väcka intresse för fjällturism och som
            driver olika fjällanläggningar på ideell grund. En måttlig utbyggnad
            av leder och övernattningsstugor behövs för att ta emot fler turister.
            Likaså krävs vid flera av de större fjällanläggningarna renoveringar
            och utbyggnader. Det är nödvändigt att tillskjuta allmänna medel
            för att utbyggnader skall komma till stånd och för att verksamheten
            skall kunna drivas vidare enligt den filosofi om låga priser och
            relativ avsaknad av lyx som hittills karaktäriserat den. Fjällturism
            i enkla former måste ses som en del i en social rekreations- och
            turistpolitik och bör stödjas. Genom olika beslut av tidigare
            regeringar har medel kunnat anvisas som bidrag till ombyggnader
            och upprustningar av en del av STF:s fjällstatio- ner. Bidrag
            till STF:s fjällverksamhet utgår under jordbruksdepartementets
            anslag I:2. Det framgår dock ej av departementschefens redovisning
            i vilken omfattning man avser satsa på denna.
          </p>
          <pb facs="riksdagen-motions-pdf/data/198485/mot_198485__372/mot_198485__372-006.pdf"/>
          <fw xml:id="i-Gpndh99AFNBKhqKCDWSeQ6">
            Mot. 1984/85:372 6
          </fw>
          <p xml:id="i-C6dJkSRztFEKRZnmXmJALY">
            STF, som i stor utsträckning finansierar sin verksamhet genom
            medlems- avgifter och frivilliga bidrag från medlemmarna, har
            stora svårigheter att få fram tillräckliga medel för underhåll.
            Det är heller inte möjligt att höja logipriser m. m. alltför mycket
            om verksamhetens rekreationspolitiska och sociala inriktning skall
            kunna bibehållas. Det är därför mycket angeläget att STF tillförs
            de medel man begärt. Tyngre utbyggnader för fjällturism bör förläggas
            till platser som redan nu har anläggningar. Det gäller t. ex.
            Riksgränsen, Abisko, Kvikkjokk och Hemavan för att ta några exempel
            från norra fjällområdena. I anslutning till dessa behöver också
            viss basverksamhet byggas ut. Det behövs också informationscentraler.
            Turistsatsningar av detta slag ger åtskilliga arbetstillfällen
            i glesbygd och ger ett värdefullt komplement till den mer kommersiella
            turismen.
          </p>
          <p xml:id="i-WecDpPAiqDYuD41QE7yQU3">
            2.2 Älvarna
          </p>
          <p xml:id="i-KY8iBG8DhrmBg5tpqFGhLe">
            Den absoluta merparten av våra älvar är i dag exploaterade för
            kraftändamål. I dag återstår bara fyra huvudälvar — Torne älv,
            Kalix älv, Pite älv och Vindelälven — och några s. k. skogsälvar
            outbyggda. I ytterligare några älvar återstår kortare sträckor
            som inte exploaterats, liksom en del källområden i fjällvärlden.
            En utbyggd älv kan aldrig återställas. Kraftutbyggnad innebär
            i allmänhet att långa sträckor av älven torrläggs medan andra
            överdäms. Fisket förstörs och rennäringen blir hårt drabbad, och
            därmed basen för den samiska kulturen. Genom riksdagsbeslut har
            ett antal älvar och älvsträckor undantagits från utbyggnad. Detta
            har dock inte hindrat olika kraftbolag att planera för och projektera
            utbyggnader också i dessa skyddade älvar. Folkpartiets uppfattning
            är entydig. Älvutbyggnadsepoken är slut. De undantagna älvarna
            och älvsträckorna måste nu ges ett lagstadgat skydd mot utbyggnad.
            Den enda utbyggnad som får medges är ombyggnader och effektiviseringar
            i redan utbyggda älvar och ett fåtal nya projekt som kan accepteras
            från naturvårdssynpunkt. Riksdagen har 1984 fattat beslut om vattenkraftsutbyggnaden
            under 1980-talet. Folkpartiet motsatte sig regeringens förslag
            som innebär utbygg- nad av en rad mycket skyddsvärda älvsträckor.
            Därefter har från regeringskansliet föreslagits att ytterligare
            älvsträckor kan tas i anspråk. Av energikommitténs betänkande
            kan man se att socialdemokraterna dessutom håller öppet för en
            utbyggnad väsentligt utöver den nivå som riksdagen angivit. Detta
            ständiga hot från socialdemokraterna mot de återstående oexploaterade
            älvarna måste avvisas. Riksdagen bör uttala att den tidigare beslutade
            utbyggnadsnivån — 66 TWh -— skall utgöra det slutliga riktvärdet
            för den svenska vattenkraftsproduktionen och att det skall uppnås
          </p>
          <pb facs="riksdagen-motions-pdf/data/198485/mot_198485__372/mot_198485__372-007.pdf"/>
          <fw xml:id="i-N1hJk7oVzhiTcuA5uM4cvD">
            Mot. 1984/85:372 7
          </fw>
          <p xml:id="i-VfzejT8gQeYgWHLHf8VF9N">
            huvudsakligen genom ombyggnader och effektiviseringar. Därmed
            skulle det också slås fast att elbehovet efter kärnkraftsavvecklingen
            får tillgodoses med hjälp av annan produktion förutom genom effektivare
            elanvändning.
          </p>
          <p xml:id="i-4zHCrW3ef8QSxRUgZ7x4iE">
            2.3 Våtmarkerna
          </p>
          <p xml:id="i-Vi9qZccCjKRBzWkNDW5jRv">
            I landet finns 6-7 miljoner hektar mark, huvudsakligen våtmarker
            av skilda slag, som inte ger någon direkt produktiv avkastning
            för jord- och skogsbruket. Dessa områden är ekologiskt sett av
            utomordentligt stor betydelse. De spelar stor roll för vattenbalansen.
            Deras betydelse ökar i takt med den ökande intensiteten i skogs-
            och jordbruket. De utgör refugier, dvs. ostörda områden för djur
            och växter. De bidrar också i hög grad till omväxlingen i landskapet.
            Våtmarkerna kan genom nya tekniska landvinningar numera utnyttjas
            i betydligt större utsträckning än man kunde tänka sig för 10-20
            år sedan. De är därför intressanta för ett expanderande skogsbruk.
            Då förutsätts förutom dikning också omfattande skogsgödsling.
            Dessa våtmarker är emellertid också av intresse för energiförsörjningen.
            Många av dem innehåller stora mängder torv, som kan brytas och
            utnyttjas som bränsle. De är också intressanta för s. k. energiskogsodling.
            De samlade intressen och anspråk som redovisats eller kan räknas
            fram är väsentligt större än den totala areal av våtmarker, som
            finns att tillgå. Och då har ändå inte naturvårdsintressena beaktats.
            I den fysiska planeringen måste dessa områden på alla nivåer ägnas
            ett avsevärt större intresse än hittills. Beslutsunderlaget måste
            förbättras genom en planmässig satsning på forskning och på rikstäckande
            inventeringar. Naturvårdens synpunkter måste komma in redan i
            planeringsarbetets begynnelseskeden. Inventeringar av olika våtmarkers
            värde för bl. a. naturvården har utförts och pågår också f. n.
            i bl. a. naturvårdsverkets regi. Det har framgått att nästan alla
            våtmarker skadats och att det är mycket angeläget med snara skyddsåtgärder
            för många särskilt skyddsvärda områden, t. ex. reservats- bildning.
            Det har också visat sig att nuvarande anmälnings- och samrådsför-
            farande för dikning är otillräckligt. Folkpartiet har tidigare
            i motioner föreslagit att tillståndsplikt införs. Det är tillfredsställande
            att en sådan reform nu aviseras från regeringens sida. Det är
            således angeläget att inventeringarna påskyndas och intensifieras.
            Riksdagen har med anledning av folkpartimotioner i denna fråga
            anfört att syftet med motionerna kan förväntas bli tillgodosett
            utan ytterligare åtgärd från riksdagens sida. Vi kan dock inte
            se att så blivit fallet. Tvärtom föreslår regeringen nu i praktiken
            en nedskärning av anslag som kan utnyttjas för inventeringarna.
            Vi tvingas därför återupprepa våra krav. I motion 1984/85:370
            om miljöpolitiken föreslår vi också en anslagshöjning. Statligt
            stöd bör vidare inte utgå för våtmarksexploatering som strider
            mot starka naturvårdsintressen.
          </p>
          <pb facs="riksdagen-motions-pdf/data/198485/mot_198485__372/mot_198485__372-008.pdf"/>
          <fw xml:id="i-QpTAyP2n3tZKDyeH8pfWZM">
            Mot. 1984/85:372 8
          </fw>
          <p xml:id="i-LxtTN4B1NjhybHa6GCoaK9">
            3. Naturvård
          </p>
          <p xml:id="i-Xxc39BfVLLXCZDTtYavv9Y">
            Naturvård kan inte klaras enbart med hjälp av naturvårdslag,
            genom reservatsbildning och planeringsinsatser. Det krävs dessutom
            ett allmänt hänsynstagande till naturen inom alla verksamheter
            i samhället. Detta gäller särskilt jordbruket, skogsbruket och
            mineralhanteringen. Dessa verksamhe- ter måste ges ett eget naturvårdsansvar.
            Den traditionella naturvårdspolitiken kommer knappast att få tillräckliga
            ekonomiska eller personella resurser för att klara alla problem.
            Genom att införa krav på naturvårdshänsyn som en del av politiken
            för andra sektorer kan den egentliga naturvårdsorganisationen
            koncentrera sig på de mest angelägna arbetsuppgifterna och därutöver
            ha ett bevakningsansvar för helheten. Den kan därmed också avlastas
            en del rutinåtgärder. Därmed tillgodoses också krav på minskad
            reglering.
          </p>
          <p xml:id="i-MSiEY2FUdxcKCGqPFSaTrZ">
            3.1 Flora- och faunavård
          </p>
          <p xml:id="i-UCqsLDyY74CGPRFAfaKZu2">
            En viktig uppgift för naturvården är att slå vakt om floran och
            faunan. Våra inhemska växt- och djurarter representerar stora
            värden både i sig och som delar av ekosystem. Att de bevaras i
            sin naturliga miljö är ett grundläggande naturvårdskrav. Flora-
            och faunavården utgör dock en starkt försummad del av naturvården.
            Flera hundra växt- och djurarter hotas av utrotning. I de flesta
            fall är huvudorsaken miljöförändringar, oftast till följd av det
            moderna jord- och skogsbruket. Exempelvis bedöms 241 djurarter
            som är bundna till skogsmiljö vara utrotningshotade. De flesta
            av dessa är skalbaggar och praktiskt taget samtliga är knutna
            till gammal skog eller till gamla, döende och multnande träd.
            Flora- och faunavårdsarbetet måste ges en ökad tyngd. Arbetet
            måste bedrivas längs flera linjer. Lämpliga instrument finns till
            stor del men de måste användas i större utsträckning och på ett
            mer målmedvetet sätt. Av grundläggande betydelse är att bibehålla
            eller återskapa lämpliga miljöer för de aktuella arterna. Särskilt
            värdefulla miljöer måste avsättas som naturre- servat e. d. Detta
            är dock inte tillräckligt, utan därutöver krävs ökad hänsyn till
            växt- och djurlivet från jord- och skogsbrukets sida. Tvingande
            regler om tillräckligt långtgående sådan hänsyn är nödvändiga.
            Växtarter som hotas av blomplockning måste skyddas genom fridlysning
            enligt naturvårdslagen. På samma sätt måste djurarter som hotas
            av förföljelse, insamling e. d. fridlysas enligt jaktlagstiftningen
            eller naturvårds- lagen. Till skydd för djurarter som hotas av
            störning (främst fåglar och sälar) måste komma till stånd djurskyddsområden
            enligt naturvårdslagen, regle- ring av småbåtstrafik med stöd
            av sjötrafikförordningen e. d. Vidare krävs fortlöpande inventering
            och kartläggning av åtskilliga växt- och djurarter liksom i många
            fall aktiva insatser för djurlivet i form av utfodring, bevakning
            av bon, uppfödning och återinplantering m. m. En
          </p>
          <pb facs="riksdagen-motions-pdf/data/198485/mot_198485__372/mot_198485__372-009.pdf"/>
          <fw xml:id="i-C5iYKL5LTYC1pC1GpNSKuY">
            Mot. 1984/85:372 9
          </fw>
          <p xml:id="i-MXXCEqyYXouYacuAxMitAH">
            databank för utrotningshotade växt- och djurarter bör byggas
            upp. På dessa områden görs stora ideella insatser av naturskyddare,
            ornitolo- ger, jägare m. fl. vilkas betydelse inte kan överskattas.
            Däremot är statens engagemang helt otillräckligt. Arbetet hämmas
            i hög grad av brist på medel. Sverige har också genom Bernkonventionen
            åtagit sig att skydda utrotningshotade växt- och djurarter. Från
            naturvårdshåll har länge efterlysts ett särskilt faunavårdsanslag
            som kan användas dels för myndigheternas faunavårdsarbete, dels
            för bidrag till de ideella organisationernas arbete på detta område.
            Så har t. ex. natur- vårdsverket i senaste petitan begärt medel
            för faunavård. I motion 1984/85:370 om miljöpolitik föreslår vi
            att ett nytt anslag för flora- och faunavård inrättas och att
            2 milj. kr. anslås.
          </p>
          <p xml:id="i-43LTGysDbWWQyxzZvbbPNA">
            3.2 Jordbruket
          </p>
          <p xml:id="i-KbC7gZZEU9ECEixQU98nnP">
            Jordbrukslandskapet har stor betydelse för landskapsbild och
            miljö. Många inom jordbruket har också en genuin känsla för miljö-
            och naturvård. Men modernt jordbruk innebär också en rad naturvårdsproblem.
            Jordbruks- landskapet består av monokulturer. Olika ursprungliga
            naturinslag söker man bli kvitt. Det sker genom ogräsbekämpning,
            dikning av smärre återstående våtmarker, borttagande av åkerholmar
            etc. Syftet är att effektivisera jordbruket. De långsiktiga ekologiska
            konsekvenserna av detta är dock inte klarlagda. Det finns inslag
            i dagens rationella jordbruksdrift som innebär ett hot också mot
            jordbrukets långsiktiga effektivitet. Det är hög tid att miljö-
            och naturvård ges större vikt inom ramen för jordbrukspolitiken.
            Så har knappast skett ens i den senaste jordbruksutred- ningen.
            Det finns anledning att till de traditionella målen för jordbrukspo-
            litiken också föra ett uthållighets- och miljömål. Därmed skulle
            ekologiska och miljömässiga aspekter bättre kunna beaktas. Det
            kan samtidigt noteras att de många mindre jordbruken har positiva
            effekter för naturvården, t. ex. genom att de håller landskapet
            öppet och vårdar skogen. Lagregler har införts om naturvårdshänsyn
            inom jordbruket. Det är bra. Vi vill dock understryka vikten av
            att lagstiftningen ges stringenta former. Erfarenheterna från
            skogsbruket, där det finns entydiga och ambitiösa bestämmelser
            i skogsvårdslagen, visar att det inte räcker med portalpara- grafer.
            De måste följas av klara regler också i tillämpningsföreskrifter.
            Statligt stöd till rationalisering inom jordbruket bör vidare
            inte utgå till sådana åtgärder som strider mot starka naturvårdsintressen.
          </p>
          <p xml:id="i-CwK4RBQU4keGaYQA6WMRx9">
            3.3 Skogsbruket
          </p>
          <p xml:id="i-Me7ZRDkN4rQ29vb2RcRonm">
            Skogen är vår viktigaste naturresurs. Den ger sysselsättning
            och stora exportinkomster. Men skogsbruk är inte den enda nyttan
            vi kan ha av
          </p>
          <pb facs="riksdagen-motions-pdf/data/198485/mot_198485__372/mot_198485__372-010.pdf"/>
          <fw xml:id="i-MnBzZqrDuev5uGWSMqmRWy">
            Mot. 1984/85:372 10
          </fw>
          <p xml:id="i-VD63QMwSrpcak3RwyC9rgV">
            skogen. Den har livsviktiga ekologiska funktioner och den ger
            rekreations- möjligheter. Den är viktig som producent av vilt,
            bär och svamp. Denna mångsidighet framstår som alltmer väsentlig.
            Skogsbruk måste bedrivas rationellt men med hänsyn till att skogen
            har olika användningsområden. Det är då nödvändigt att skogsbruket
            tar tillräcklig hänsyn till bl. a. naturvårdens krav. Sådan hänsyn
            kan innebära att de mest radikala metoderna inte används i områden
            med särskilda natur- och friluftslivsvär- den, att hyggenas storlek
            begränsas, att man låter bli att avverka i vissa känsliga områden,
            att ursprungliga skogstyper bevaras m. m. I skogsvårdslagen finns
            bestämmelser om naturvårdshänsyn. Dessa anger att skogsbruket
            måste bedrivas under vissa restriktioner. De begränsningar man
            kunnat göra med hänvisning till skogsvårdslagen har dock varit
            få och av ringa omfattning. Så snart konflikter uppstått mellan
            skogsbruket och naturvården har frågan om insatser enligt naturvårdslagen
            aktualiserats. Sådana insatser borde inte vara nödvändiga om intentionerna
            bakom skogsvårdslagens bestämmelser fått fullt genomslag. Bristen
            på pengar har sedan gjort att man inte kunnat skapa naturreservat
            i tillräcklig omfattning. Detta innebär att de återstående resterna
            av naturskogar, urskogar och andra värdefulla områden snabbt håller
            på att försvinna. Det är nu nödvändigt att en utvärdering görs
            av bestämmelserna om naturvårdshänsyn och att en skärpning av
            bestämmelserna kommer till stånd. Det behöver inte nödvändigtvis
            innebära ändringar i paragraferna i skogsvårdslagen. Snarare gäller
            det de förordningar och föreskrifter som utfärdas utifrån lagen.
            Det bör påpekas att de inskränkningar i skogsbruket som här diskuterats
            är av den karaktären att någon ersättning till markägaren inte
            skall utgå. Den nu flytande gränsen för när ersättning skall utgå
            måste preciseras. Om mer omfattande inskränkningar krävs får reservatsbildning
            ske. Riksdagen bör hos regeringen begära utredning i denna fråga.
            Av gammelskogen återstår i dag bara mindre fragment. Det är högst
            angeläget att spara dessa gamla skogar. De utgör hela och relativt
            opåverkade ekosystem. En rad arter återfinns bara i dessa områden.
            De behövs som referenser vid skoglig forskning och som genbanker.
            Vi har ett ansvar för kommande generationer att orörda naturtyper
            bevaras. Gammelskogens situation är ytterst allvarlig. Anspråken
            från skogsbruket är stora. Resurserna för att skydda områdena
            genom att bilda naturreservat är alltför små. Det finns uppenbara
            risker att också merparten av de små rester som finns kvar av
            gammelskogen kommer att försvinna medan naturvården inventerar
            och väntar på bättre anslag. Därför måste samtliga kända sådana
            områden ges ett tillfälligt skydd mot avverkning i avvaktan på
            ett ambitiöst bevarandeprogram. Det är inget drastiskt krav att
            några promille av vår skogsmark bevaras. Ett sådant bevarandeprogram
            kommer givetvis att dra kostnader, särskilt för att betala skogsägarna
            för att de låter skogen stå kvar. Med tanke på den
          </p>
          <pb facs="riksdagen-motions-pdf/data/198485/mot_198485__372/mot_198485__372-011.pdf"/>
          <fw xml:id="i-N48LhBoXYBv42rPY2237N1">
            Mot. 1984/85:372 11
          </fw>
          <p xml:id="i-4uQ4jkDcVhUUh5pDAbZW9s">
            betydelse gammelskogen har också för skogsbruket är det dock
            rimligt att skogsbruket kollektivt finansierar bevarandeprogrammet.
            En annan hotad naturtyp är ädellövskogarna, som finns i Syd- och
            Mellansverige. Folkpartiregeringen uppdrog åt naturvårdsverket
            och skogs- styrelsen att ta fram ett förslag till skydd för dessa
            skogstyper. Ett lagskydd har sedermera införts. Vissa ändringar
            bör därutöver göras i skogsvårdslag- stiftningen, som innebär
            att från naturvårdssynpunkt värdefulla lövskogar undantas från
            dagens krav på avverkning och barrskogsplanering (5:3- skogar).
            Vidare vill vi understryka att värdefulla lövurskogar måste undantas
            från skogsbruk och skyddas enligt naturvårdslagen. De s. k. 5:3-skogarna
            har under de senaste åren kommit att diskuteras. S:3-skogar är
            områden som inte utnyttjas tillräckligt effektivt ur skoglig synvinkel.
            Konflikten uppstår i de fall dessa områden också har betydande
            intresse från natur- och friluftssynpunkt. Olika tvångs- och stimulansåtgärder
            har införts för avverkning och insatser i syfte att öka skogsproduktionen
            i dessa områden. Vi ifrågasätter inte behovet av ökade skogliga
            insatser. Det är dock ytterst angeläget att detta program genomförs
            så att tillräcklig hänsyn tas till naturvård och friluftsliv.
            Så sker inte f. n. Det krävs inventeringar av skyddsvärda områden
            som bör finansieras inom ramen för de anslag som utgår för skogsvård.
            Dessutom krävs klara instruktioner till skogsmyndighe- terna som
            förhindrar att för naturvården värdefulla 5:3-skogar avverkas
            innan inventeringarna slutförts och bedömts. Under de närmaste
            åren bör bidrag endast utgå för barrdominerade skogar. Många av
            de skogsbruksåtgärder som är mest negativa för naturvården möjliggörs
            eller stimuleras i hög grad genom statsbidrag. Stödet till skogsbruket
            bör utformas så att det inte utgår till beredskapsarbeten och
            skogsbruksåtgärder som strider mot starka naturvårdsintressen.
            Denna princip har sin betydelse när det gäller 5:3-skogarna och
            fjällskogarna, dikning av våtmarker m. m. Principen att skogsbruket
            självt bör finansiera sådana naturvårdsinsatser som i ett långsiktigt
            perspektiv är till nytta också för skogsbruket bör slås fast.
            Försurningen börjar nu ge skador på skog och skogsmark även i
            Sverige. En stor del av dessa skador härstammar från utsläpp av
            svavel och kväveoxider i andra länder. Det är därför synnerligen
            angeläget att det internationella samarbetet för att begränsa
            sådana utsläpp intensifieras. Många länder har, inte minst efter
            svenska påtryckningar, åtagit sig att begränsa sina utsläpp. England
            utgör ett anmärkningsvärt undantag. Vi vill påminna om folkpartiets
            initiativ att sända en parlamentarisk delegation till England
            i syfte att för den brittiska regeringen och det brittiska parlamentet
            klargöra svenska folkets inställning och söka påverka den brittiska
            regering- en och parlamentet att ändra sin inställning. Det är
            också än mer angeläget än tidigare att skogsbruket omprövar sina
            metoder så att det inte självt bidrar till försurningen. Det är
            främst
          </p>
          <pb facs="riksdagen-motions-pdf/data/198485/mot_198485__372/mot_198485__372-012.pdf"/>
          <fw xml:id="i-Hr5f3cNLFXPBYxnNpQLTBZ">
            Mot. 1984/85:372 12
          </fw>
          <p xml:id="i-WamSGpL3dMQKR5gdamJ534">
            skogsgödslingen, helträdsutnyttjandet och trädslagsblandningen
            som är av betydelse för försurningen och måste omprövas. Föreskrifter
            om en anpassning av skogsbruksmetoderna så att den accelererande
            försurningen motverkas också denna väg måste utfärdas. Vi återkommer
            till dessa frågor i samband med regeringens aviserade försurningsproposition.
          </p>
          <p xml:id="i-Ra5rx46GqojqboFa9Z7bnS">
            3.4 Mineralhantering
          </p>
          <p xml:id="i-D2SNASRJ6E3jvVdBCwp4Ag">
            Mineralhanteringen är sannolikt den näring där hänsynen till
            naturvård är minst. I analogi med vad som gäller för skogsbruket
            och jordbruket bör regler om naturvårdshänsyn införas också i
            den lagstiftning som styr mineralhanteringen. Motiven är lika
            starka.
          </p>
          <p xml:id="i-Ec8CspvvkeyqFChiu1d4Bs">
            4. Finansiering av mark för naturvård
          </p>
          <p xml:id="i-UpkRC7E8qRE9K2FtgYmz1G">
            Det anslag som anvisas i statsbudgeten för förvärv av värdefulla
            naturområden är av central betydelse för naturvårdsarbetet. Det
            hölls under den förra socialdemokratiska regeringsperioden på
            en låg nivå och urhol- kades successivt. Folkpartiregeringen genomförde
            1979 en kraftig höjning av anslaget. Det utgick då med 25 milj.
            kr. Senare beslutades också att mark för ett sammanlagt värde
            av 10 milj. kr. årligen skulle överföras från domänfonden till
            naturvårdsfonden. Denna mark skulle särskilt användas för att
            möjliggöra markbyten i samband med reservatsbildning, vilket skulle
            avsevärt underlätta sådan. Socialdemokrater och moderater avskaffade
            denna överföring. Resurserna för reservatsbildning har under flera
            år legat på en alltför låg nivå. IT årets budgetförslag föreslås
            att anslaget utgår med 40 milj. kr. Höjningen är helt nödvändig
            efter den eftersläpning som förevarit. Skyddsbehoven är mycket
            stora. Utvärderingar som gjorts visar att de mål som satts upp
            vad avser reservatsbildning långt ifrån uppnåtts. Läget är prekärt
            eftersom ett stort antal naturområden nu hotas av exploatering
            och måste avsättas som reservat i en nära framtid. Det gäller
            särskilt urskogar och naturskogar. Det höjda anslaget ger bara
            tillfällig hjälp. Det löser bara några helt akuta problem. Det
            är nu nödvändigt att ange mer långsiktiga riktlinjer och principer:
            Oo Statlig mark av stort naturvårdsvärde bör utan vederlag kunna
            överföras till naturvårdsfonden. Oo Skogsbruket bör kollektivt
            finansiera bevarandet av urskogar o. d. Oo Möjlighet bör öppnas
            att utnyttja avbetalningssystem för vissa reservat. Det är inte
            rimligt att under några få år — då inventeringar är klara — finansiera
            hela bevarandeprogram. Oo Domänverksmark bör kunna erbjudas enskilda
            som ersättning för mark som görs till reservat.
          </p>
          <pb facs="riksdagen-motions-pdf/data/198485/mot_198485__372/mot_198485__372-013.pdf"/>
          <fw xml:id="i-UceZMUy88jBztPAiAfmb19">
            Mot. 1984/85:372 13
          </fw>
          <p xml:id="i-P3fAm6XAQCgppAgLWt1VUQ">
            Oo Anslaget bör under en femårsperiod behållas på en hög nivå.
          </p>
          <p xml:id="i-XxHJV9QJUXR9hvYaqVWWCF">
            Vi föreslår i motion 1984/85:370 om miljöpolitiken att överföringen
            från domänfonden återinförs till ett belopp av 15 milj. kr.
          </p>
          <p xml:id="i-Ao4UD3td4DoNqKEkAEkNLo">
            5. Naturvårdslagen
          </p>
          <p xml:id="i-D4mgNiAKfofpwqKy6ocS9A">
            Som framgår av motionen är naturvårdslagen i vissa avseenden
            otillräck- lig. Den fyller inte dagens krav. Det är därför tid
            för en allmän översyn av lagen. Därvid bör man också eftersträva
            att i en ny naturvårdslag inarbeta bestämmelser och regler från
            annan lagstiftning, så att man får en samlad naturvårdslagstiftning.
            Lagen bör också utgå från att regler om naturvårds- hänsyn skall
            införas i den lagstiftning som reglerar verksamheter som påverkar
            naturen. Härmed kan också naturvårdsarbetet koncentreras och förenklas.
            Ett mer konkret kommunalt ansvar bör slås fast. I avvaktan härpå
            vill vi föreslå sådana ändringar i nuvarande lag att naturvårdsverket
            får möjligheter att direkt hos regeringen initiera skyddsåt- gärder
            för värdefulla naturområden. Denna möjlighet skulle kunna utnyttjas
            i de fall då länsstyrelserna underlåter att vidta sådana åtgärder.
            Det finns en rad exempel på att värdefull natur förstörts, därför
            att berörd länsstyrelse trots påpekanden från naturvårdsverket
            inte tagit upp frågan om skydd enligt naturvårdslagen. I dessa
            fall har naturvårdsverket nu ingen möjlighet att föra upp frågan
            till regeringen.
          </p>
          <p xml:id="i-2VchW9cGrvBQgwuRD6k3cV">
            6. Fysisk riksplanering
          </p>
          <p xml:id="i-PrHvs5hpXzt9mopugCnGEw">
            Den fysiska riksplaneringen är ett utomordentligt viktigt medel
            också inom naturvårdspolitiken. Den har väsentligt bidragit till
            att öka kunskapen om naturförhållanden och skapat ökad förståelse
            för naturvård. Den har också bidragit till att styra olika exploateringsföretag
            till områden av mindre intresse för naturvården. Flera av riktlinjerna
            inom den fysiska riksplaneringen syftar till att skydda viktiga
            naturområden. Under senare år har riktlinjernas värde urholkats.
            Folkpartiet har länge hävdat den fysiska riksplaneringens betydelse
            och att riktlinjerna borde ges en ökad tyngd, konkretiseras och
            lagregleras. Regeringen har avlämnat förslag till lagrådet om
            en naturresurslag som bl. a. tar upp riktlinjerna. Denna skall
            samordnas med en ny plan- och bygglag. Vi vill starkt understryka
            att naturvårdsaspekterna måste ges en framskju- ten plats i denna
            lag. Den lagrådsremiss som regeringen avlämnat har liksom lagrådsremissen
            om ny plan- och bygglag väsentliga brister från naturvårds- synpunkt.
            Vi får anledning att närmare återkomma till denna fråga när proposition
            föreligger.
          </p>
          <pb facs="riksdagen-motions-pdf/data/198485/mot_198485__372/mot_198485__372-014.pdf"/>
          <fw xml:id="i-5BNcJxHsfdSU5cp8Foxc7p">
            Mot. 1984/85:372 14
          </fw>
          <p xml:id="i-GVVZdktuma4Sh15kqnPq7e">
            7. Hemställan
          </p>
          <p xml:id="i-6iU4ixCQgxgq16uHyd3nyJ">
            Med hänvisning till ovanstående hemställs”
          </p>
          <p xml:id="i-Nc1avstKnX8bie85eCTfvr">
            kk
          </p>
          <p xml:id="i-AK1Rvoa4sDe6dm4hAP2QaE">
            10.
          </p>
          <p xml:id="i-7idz7o4REEkeaucvBzsmwo">
            11.
          </p>
          <p xml:id="i-8zvUaAedUhuTfC6xgj2PMD">
            vå
          </p>
          <p xml:id="i-XhmXRt6vwSvRQkrbwsGYt9">
            att riksdagen som sin mening ger regeringen till känna vad som
            i motionen anförts om Stora Sjöfallets nationalpark, att riksdagen
            hos regeringen begär förslag om inrättande av en nationalpark
            i Sjaunjaområdet, att riksdagen hos regeringen begär förslag om
            inrättande av en nationalpark i Taavavuomaområdet,
          </p>
          <p xml:id="i-BNbSiuJHjsU47LoVKoDwGa">
            . att riksdagen hos regeringen begär förslag om inrättande av
            en
          </p>
          <p xml:id="i-BF39E9to7ohtKVqGA4SGJF">
            nationalpark i Rogenområdet, att riksdagen som sin mening ger
            regeringen till känna vad som i övrigt anförts i motionen om skydd
            för fjällvärlden, att riksdagen hos regeringen begär att de fjällnära
            skogar, för vilka överenskommelser träffats om att avverkning
            ej skall ske, snarast skyddas som naturreservat samt att i andra
            områden avverkningar inte tillåts om naturvårdens eller rennäringens
            företrädare motsätter sig dessa, att riksdagen som sin mening
            ger regeringen till känna vad som i motionen anförts om skydd
            för våtmarker innebärande a) intensifierad inventering av våtmarker,
            b) klassning av deras skyddsvärde, c) avgränsning och skydd för
            de våtmarksområden som inte får exploateras för skogsbruk eller
            energiutvinning, att riksdagen som sin mening ger regeringen till
            känna vad som i motionen anförts om ökade insatser för flora och
            fauna,
          </p>
          <p xml:id="i-54Mt169QSPVTziU93nTVuH">
            . attriksdagen som sin mening ger regeringen till känna vad som
          </p>
          <p xml:id="i-ALFVEQmX4Fubz9nqr4wRM4">
            anförts i motionen om förslag om införande av ett uthållighets-
            och miljömål i jordbrukspolitiken samt regleringen av jordbru-
            kets hänsyn till naturvården, att riksdagen hos regeringen begär
            utredning och förslag om skärpning av gällande regler för skogsbrukets
            hänsyn till naturvården, att riksdagen hos regeringen begär att
            ett program för bevarande av återstående urskogar (gammelskogar)
            snarast utarbetas och genomförs samt att i avvaktan härpå avverkning
            av sådana skogar ej tillåts, att riksdagen hos regeringen begär
            att kompletterande bestäm- melser utfärdas så att programmet för
            skogsvård i de s.k. 5:3-skogarna bedrivs så att väsentliga naturvårdsintressen
            inte skadas,
          </p>
          <p xml:id="i-GXZcmTjr6wbpkegeXnJogb">
            " Se även motionerna 1984/85:373-374.
          </p>
          <pb facs="riksdagen-motions-pdf/data/198485/mot_198485__372/mot_198485__372-015.pdf"/>
          <fw xml:id="i-5AepmbTUYTG2q4fby5Y92i">
            Mot. 1984/85:372 15
          </fw>
          <p xml:id="i-QQzYfTEWWmMAHL4iV6M6tY">
            13. attriksdagen som sin mening ger regeringen till känna vad
            som i motionen anförts om principer för finansiering av mark för
            naturvård, 14. att riksdagen hos regeringen begär att förslag
            föreläggs riksdagen om införande av regler om hänsyn till naturvårdens
            krav i gruv- och minerallagstiftningen, 15. att riksdagen som
            sin mening ger regeringen till känna att
          </p>
          <p xml:id="i-Tshfdh3mQ1KCqNTMFq4Uus">
            statsbidrag inte bör utgå till åtgärder som strider mot starka
            naturvårdsintressen,
          </p>
          <p xml:id="i-MJMxPh4YSzV2yqcbe1V7Px">
            16. attriksdagen hos regeringen begär en översyn av och ändringar
            i naturvårdslagen i enlighet med vad som anförs i motionen.
          </p>
          <p xml:id="i-2UAT373xfkLtfK9bm8NnUu" type="date">
            Stockholm den 14 januari 1985
          </p>
          <div xml:id="i-RjgzWD5QqCiZWZJjGK61iA" type="signatureBlock">
            <list xml:id="i-RjfezMxLykC9c8E4mziBPY">
              <item xml:id="i-7nycwMxdmPCq5BtPrRFeu1" who="i-MYV5TtBU5tQGwqDu4dq25s" type="signature">
                BENGT WESTERBERG (fp)
              </item>
              <item xml:id="i-WLHgaQVT3EZ4t4BgkUhrhF" who="i-NWjcGTLPrVzhsv5pBHnJbA" type="signature">
                JÖRGEN ULLENHAG (fp)
              </item>
              <item xml:id="i-9JmLDjZybkF4eF3hQVbfwm" who="i-A8ft8hMHUcZDSE5fKdjGpq" type="signature">
                KERSTIN EKMAN (fp)
              </item>
              <item xml:id="i-VqrF8yvDjuah8CiakPHoQz" who="i-788GHtzSVWps3NNq8zFMiq" type="signature">
                INGEMAR ELIASSON (fp)
              </item>
              <item xml:id="i-YGaUxVYdCGRVQ2DHihwbDV" who="i-67kiTFbXU3qDiVNVin2wTU" type="signature">
                BJÖRN MOLIN (fp)
              </item>
              <item xml:id="i-5sANPqvbqHu3r39JbeKQpX" who="i-P7oVLGoBfbz4RGE5XkQtLN" type="signature">
                JAN-ERIK WIKSTRÖM (fp)
              </item>
            </list>
          </div>
          <pb facs="riksdagen-motions-pdf/data/198485/mot_198485__372/mot_198485__372-016.pdf"/>
          <p xml:id="i-2TF2jnNKDcogTC2VNDyWB6">
            minab/gotab Stockholm 1985
          </p>
        </div>
      </div>
    </body>
  </text>
</TEI>
