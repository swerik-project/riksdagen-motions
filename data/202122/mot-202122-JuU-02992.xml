<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202122-JuU-02992">
  <teiHeader>
    <fileDesc>
      <titleStmt>
        <title>Utökad möjlighet att använda sig av trygghetskameror</title>
        <author corresp="i-Lw92TAaAVgG8Kdf7YxhViy">av Markus Wiechel (SD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2021/22:2992 av Markus Wiechel (SD)</title>
          <idno type="rdwebb">H9022992</idno>
          <rs type="number">2992</rs>
          <orgName type="comitteeAbbreviation">JuU</orgName>
          <ref type="dokument_url_text">http://data.riksdagen.se/dokument/H9022992/text</ref>
          <ref type="dokument_url_html">http://data.riksdagen.se/dokument/H9022992</ref>
          <ref type="dokumentstatus_url_xml">http://data.riksdagen.se/dokumentstatus/H9022992</ref>
          <ref type="docx">http://data.riksdagen.se/fil/5070A49C-1DE3-4FF6-A991-64C16E8A1602</ref>
          <ref type="pdf">http://data.riksdagen.se/fil/279206A9-9D72-4151-AD9B-B9EC1871C5FD</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-Lw92TAaAVgG8Kdf7YxhViy</idno>
            <name>Markus Wiechel</name>
            <state type="partyAffiliation" ref="Q504069">
              <desc>SD</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-W312wbdeC5Xz2ShXd8itDq" type="signed"/>
        <correspContext corresp="i-W312wbdeC5Xz2ShXd8itDq">
          <note type="signatory" corresp="i-Lw92TAaAVgG8Kdf7YxhViy"/>
        </correspContext>
        <correspAction xml:id="i-CzE81TZvX3pekxiLGGDooW" type="submitted">
          <date when="2021-10-04"/>
          <time when="13:14:11"/>
        </correspAction>
        <correspAction xml:id="i-zbqsbk8VG87HWPcT1R8aX" type="reviewed">
          <date when="2021-10-04"/>
          <time when="17:25:40"/>
        </correspAction>
        <correspAction xml:id="i-3fnga2ndhoNvuHA6mxySiS" type="referred">
          <date when="2021-10-14"/>
        </correspAction>
        <correspAction xml:id="i-5WzHfEqXoKQEkvr33ZoygV" type="assigned">
          <date when="2022-10-11"/>
          <time when="08:42:23"/>
        </correspAction>
        <correspContext corresp="i-5WzHfEqXoKQEkvr33ZoygV">
          <ref type="assignedTo">Justitieutskottet</ref>
        </correspContext>
        <correspAction xml:id="i-8yM3S4i4jF83L2YSU3JhZG" type="behandlas_i"/>
        <correspContext corresp="i-8yM3S4i4jF83L2YSU3JhZG">
          <ref type="uppgift">2021/22:JuU24</ref>
          <ref type="ref_dok_id">H901JuU24</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">JuU24</ref>
          <ref type="ref_dok_titel">Processrättsliga frågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">
          Motion till riksdagen 2021/22:2992 av Markus Wiechel (SD) Utökad
          möjlighet att använda sig av trygghetskameror
        </div>
      </div>
      <div type="motBody">
        <div type="motProposal" subtype="förslag">
          <head xml:id="i-84LchfPTwee5SYWtrA1K2h">
            Förslag till riksdagsbeslut
          </head>
          <list style="ol">
            <item xml:id="i-5dywtMJ3cTbx1vtTvdRPFd">
              Riksdagen ställer sig bakom det som anförs i motionen om att
              generellt se över och verka för möjligheten att utvidga den tillståndsfria
              rätten till kamerabevakning och tillkännager detta för regeringen.
            </item>
            <item xml:id="i-G2brnqppNrUJok5i26jVVC">
              Riksdagen ställer sig bakom det som anförs i motionen om att
              möjliggöra för räddningstjänst, poliser, väktare och andra som
              arbetar med rättsväsendet att lättare kunna använda sig av kameror
              i tjänsten och tillkännager detta för regeringen.
            </item>
          </list>
        </div>
        <div type="motContent">
          <head xml:id="i-JS2kxEmeHJJCJXetoovuph" type="h1">
            Motivering
          </head>
          <p xml:id="i-K2RvunZqtkueL41qgSgzSS">
            Samhällsutvecklingen i Sverige har i många avseenden kommit att
            bli allt råare. Före­komsten av skjutningar, sprängdåd, våldtäkter,
            förnedringsrån och andra grova brott har ökat markant och med
            det så även otryggheten. Antalet utanförskapsområden har blivit
            fler och kontrollen över vissa stadsdelar har praktiskt taget
            helt övertagits av kriminella gäng. Vi har sett exempel på olovliga
            vägspärrar, inofficiella lagar samt en utspridd tystnadskultur.
            I område efter område växer generationer upp där förekomsten av
            kriminella element ses som normalt och där lagöverträdare hyllas
            som förebilder.
          </p>
          <p xml:id="i-GTXuTLq7e97yduZQh9ZEFt">
            Den här utvecklingen måste bromsas, men till dess behöver laglydiga
            medborgare få en rimlig chans att känna trygghet. De måste få
            chansen att skydda sig vare sig de befinner sig i tjänst eller
            i det civila. Trots att det torde finnas en tämligen bred samsyn
            kring detta, ser vi hur åtgärder för att bekämpa, utreda eller
            förhindra brott, med exempelvis trygghetskameror, motarbetas med
            påståendet att de hotar integriteten – vilken som bekant måste
            vägas mot det uppenbara behovet av säkerhet. I de allra flesta
            situationer menar nog de flesta medborgare att den personliga
            tryggheten är bland det viktigaste vi har och att det kvittar
            om priset är att de råkar fångas i en bild som ingen kommer att
            se och som ändå raderas (särskilt i en tid där man frivilligt
            lägger upp det mesta på sociala medier). Dessutom är det nog betydligt
            värre ur integritetssynpunkt att utsättas för förnedringsrån,
            misshandel eller sexualbrott – ett offer önskar nog att detta
            inte ens kommer i närheten av den potentiella integritetskränkning
            som exempelvis bevakningsutrustning kan ha om det kan bidra till
            att förhindra eller klara upp dessa brott.
          </p>
          <p xml:id="i-VqZdU1TMpHa1zpnHCQ4Eke">
            Kamerabevakning kan vara en viktig del i kampen mot brottslighet
            på flera sätt. Dess möjlighet att bistå rättsväsendet i det operativa
            och ingripande arbetet, där kriminella kan gripas på bar gärning
            alternativt redan innan ett brott har begåtts är definitivt en
            av de främsta möjligheterna. I arbetet med förundersökningar och
            utred­ningar ser vi också hur trygghetskameror i många fall är
            garanten för att vissa brott överhuvudtaget ska kunna lösas, eller
            för att bistå i befintligt underrättelsearbete. Utrustningen kan
            således vara avgörande för att ens kunna fälla hänsynslösa våldtäkts­män
            eller mördare.
          </p>
          <p xml:id="i-6BgsbMJqBCUmwZAfi5DpqM">
            De kanske främsta som bör ha rätt att använda sig av kameror
            bör naturligtvis vara räddningstjänst, poliser, vakter eller andra
            som arbetar inom eller med rättsväsendet, mot bakgrund av vilka
            situationer de ofta befinner sig i. Trots detta faktum finns idag
            brister som gör att exempelvis polisens nya bilar (som är utrustade
            med kameror) inte får använda sin kamerautrustning så fort poliserna
            klivit ur sina fordon. Hade möjlig­heten funnits hade dessa kameror
            kunnat bidra till ett flertal brottsutredningar då den kan vara
            parkerad på ett oroligt område samtidigt som poliserna sysslar
            med fotpatrul­lering. Så länge något brott inte har begåtts behöver
            inte heller filmklippen sparas.
          </p>
          <p xml:id="i-9XizYQvofscF7sTC15tCfJ">
            Enskilda medborgare får idag kamerabevaka sitt hem och sin tomt
            men knappt någonting utöver det. Vidare krävs det tillstånd från
            integritetsskyddsmyndigheten (IMY) vid bevakning av allmänna platser
            så som torg, gator eller skolgårdar samt i affärer, restauranger
            eller liknande inrättningar. Till följd av de uppenbara behov
            som finns av en förenklad hantering rörande kamerabevakning skedde
            några smärre för­bättringar av regelverket den 1 maj 2018. Förändringarna
            medförde dock betydligt högre krav på att följa det fortfarande
            mycket strikta regelverket, som IMY ska tolka i egen­skap av tillsynsmyndighet.
            Myndigheten tolkar dessutom ofta rådande lagar väldigt strikt,
            vilket är tydligt när man jämför med andra EU-länder som har samma
            direktiv (så som exempelvis GDPR) att förhålla sig till. Den närmast
            absurda tolkningen från IMY (tidigare datainspektionen) synliggjordes
            i juli 2021 då det rapporterades om att SL fick böta 16 miljoner
            kronor i sanktionsavgift för att deras biljettkontrollanter hade
            utrustats med kroppsburna kameror (som spelat in under 60 sekunder
            istället för de 15 sekunder som myndigheten ansåg vara det tillåtna).
            Kamerorna var tänkta att förebygga hotfulla situationer, dokumentera
            incidenter samt säkerställa identiteten hos individer som fått
            tilläggsavgift. I de allra flesta fall då det inte funnits skäl
            att använda sig av en inspelning, raderades materialet snabbt.
          </p>
          <p xml:id="i-H3Y49bmKHbE4LNmgqHcbUV">
            IMY har ett viktigt uppdrag. Deras bedömningar behöver dock gå
            hand i hand med samtidens brottsutveckling samt rättsmedvetandet
            som finns i samhället. Vidare får inte tolkningar göras som riskerar
            att frånta föreningar, privatpersoner eller arbetsgivare möjligheten
            att öka tryggheten. Det är exempelvis orimligt att en bostadsrättsförening
            inte får sätta upp kameror i förebyggande syfte, som är fallet
            idag. Har en bostadsrätts­förening exempelvis problem med skadegörelse
            i sina förråd nattetid får föreningen enbart bevaka det aktuella
            utrymmet på natten och inte på dagen. Vidare krävs goda skäl till
            varför man använder sig av kamerautrustning och om syftet är att
            förhindra brottslighet måste de kunna visa att det har varit problem
            med brottslighet på just den platsen tidigare.
          </p>
          <p xml:id="i-2JbRXqCnhg2czpMcxUfvxf">
            Det är naturligtvis bra att det finns bestämmelser om att inte
            tillåta att vem som helst slentrianmässigt kan titta på inspelade
            filmklipp eller att det används i något annat syfte än vad som
            angivits. Det är dessutom positivt att videoinspelningar bara
            får sparas under kortare tid utan motivering. Det oerhört hårda
            regelverket som finns idag slår dock mot möjligheten att fullt
            ut kunna utnyttja den potential som finns med modern teknik. Det
            är fullkomligt orimligt att medborgare, affärs- och butiksinnehavare,
            ideella föreningar eller andra som önskar, inte ens får chansen
            att använda tekniken innan ett brott har begåtts utan först när
            det är för sent. Det krävs en översyn i syfte att fler, exempelvis
            affärsinnehavare, restaurangägare eller andra företagare, samt
            att det inom offentliga inrättningar, så som sjukhus och skolor,
            utan tillstånd ska gå att använda sig av kamerabevakning. Vidare
            bör regeringen återkomma med förslag som möjliggör för räddningstjänst,
            poliser, väktare och andra som arbetar med rättsväsendet lättare
            ska kunna använda sig av kameror i tjänsten.
          </p>
        </div>
        <div type="motSignatures">
          <list>
            <item xml:id="i-SBB4BDS3b3h7MQ6GSXMYAv">
              Markus Wiechel (SD)
            </item>
          </list>
        </div>
      </div>
    </body>
  </text>
</TEI>
