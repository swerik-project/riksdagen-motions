<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/199899/mot_199899_MJ_0007/mot_199899_MJ_0007-0001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            1998/99 MJ7 MJ6-8
          </p>
          <p>
            Motion till riksdagen
          </p>
          <p>
            ÅR MI7
          </p>
          <p>
            av Göte Jonsson m.fl. (m)
          </p>
          <p>
            med anledning av skr. 1998/99:63 En nationell strategi för avfallshanteringen
          </p>
          <p>
            Skrivelsen ”En nationell strategi för avfallshanteringen” är
            i huvudsak en sammanfattning av den befintliga lagstiftningen
            på området och beskriver hur avfallet hanteras idag. Det finns
            inga stora nyheter i dokumentet utöver vad som redan tidigare
            presenterats i Naturvårdsverkets Aktionsplan avfall. Skrivelsen
            bygger i stor utsträckning på de principer som redovisades i Avfallspropositionen,
            juni 1997, och i Miljömålspropositionen, maj 1998. Regeringen
            säger sig med skrivelsen till riksdagen vilja informera om sin
            politik för hantering av avfall. Ett annat sätt att se på saken
            är att skrivelsen tillkommit som ett svar på EU:s kritik 1998
            om att Sverige inte uppfyllde kraven om upprättandet av en nationell
            avfallsplan. Tyvärr märks det också i dokumentet att det inte
            är en genomtänkt strategi för avfallshantering som läggs fram
            utan snarare ett försök att undvika fortsatt kritik från EU. Det
            är naturligtvis inte bra att Sverige i ett Europaperspektiv tappar
            mark på miljöområdet, men det är ett naturligt och direkt resultat
            av den social- demokratiska regeringens förfelade och tvehågsna
            miljöpolitik. I strategin för avfallshanteringen saknas insikt
            om vikten av samverkan mellan lagstiftningen och marknadsekonomin
            som är en förutsättning för att ge Sverige en dynamisk och framåtsyftande
            avfallshantering. I dokumentet tas ingen hänsyn till den snabba
            utvecklingen på området de senaste åren som innebär att det som
            tidigare betraktades som avfall idag kan betraktas som värdefulla
            restprodukter, med vilka företag bedriver handel. Vid FN:s konferens
            om miljö och utveckling i Rio de Janeiro 1992, där bland annat
            den så kallade Riodeklarationen med principer för miljöarbetet
            och handlingsprogrammet Agenda 21 undertecknades, betonades utvecklingens,
            marknadsekonomins och den ekonomiska tillväxtens betydelse för
            ett framgångsrikt miljöarbete. Regeringen visar i skrivelsen att
            man ännu 1999 inte förstått de grundläggande marknadsmekanismernas
            betydelse för ett effektivt och framåtsyftande arbete på miljöområdet.
          </p>
          <p>
            2 Skatt på avfall
          </p>
          <p>
            Regeringen anger som sin avsikt att föreslå riksdagen att införa
            en skatt på avfall som deponeras från den 1 januari 2000. Syftet
            med avfallsskatten är, enligt regeringen, att skapa ekonomiska
            incitament för att minska deponering successivt innan förbuden
            om deponering av brännbart utsorterat avfall och
          </p>
          <pb facs="riksdagen-motions-pdf/data/199899/mot_199899_MJ_0007/mot_199899_MJ_0007-0002.pdf"/>
          <p>
            förbudet mot deponering av organiskt avfall träder i kraft 2002
            respektive Mot.
          </p>
          <p>
            2005. Moderata samlingspartiet avvisar planerna på en avfallsskatt.
            Även i framtiden kommer det, om än i betydligt mindre utsträckning
            än idag, finnas ett behov av deponering av vissa typer av avfall.
            Det kan gälla avfall som i sig inte utgör någon miljöfara men
            där det ekonomiskt och miljömässigt finns stora fördelar med deponering.
            En generell skatt på deponering av avfall medför att kostnaderna
            för deponering ökar vilket får som följd att avfall som borde
            läggas på deponi istället riskerar att behandlas eller användas
            på ett för miljön sämre sätt. Med en skatt på avfall försvåras
            teknikutvecklingen vad gäller nya och miljömässigt bra behandlingsmetoder
            för avfall. Kommunernas och de enskilda avfallsbolagens möjligheter
            att utarbeta och utveckla lokala ekonomiskt och ekologiskt hållbara
            lösningar förvåras. Biogasutvinning ur deponier är exempel på
            lokalt anpassade energisystem där den biologiskt lättnedbrytbara
            delen av avfallet används. Ett annat positivt exempel är de system
            för biobäddar som utvecklats under senare år. Det är av yttersta
            vikt att denna typ av ekologiskt och ekonomiskt hållbara system
            där man kan ersätta fossila bränslen och drivmedel och samtidigt
            reducera mängderna avfall som slutgiltigt läggs på deponi inte
            omöjliggörs av regeringens planerade avfallsskatt.
          </p>
          <p>
            3 Transport av avfall
          </p>
          <p>
            I regeringens skrivelse sägs utöver det som anförs i avsnittet
            gränsöverskridande transporter av avfall ingenting om transporter
            av avfall inom landets gränser. Detta är en stor brist. En nationell
            strategi för hantering av avfall bör rimligen analysera systemet
            för avfallshantering med avseende på transporterna av avfall och
            framförallt huruvida själva systemet i sig framtvingar transportsträckor
            som gör att de ekologiska och ekonomiska vinsterna av systemet
            kan ifrågasättas. Framförallt finns det anledning att ifrågasätta
            de miljömässiga motiven för transport av avfall från orter i glesbygd
            till anläggningar som ligger långa vägar från källan. Moderata
            samlingspartiet anser att lagstiftningen på avfallsområdet måste
            vara utformad så att det är möjligt att på lokal och regional
            nivå välja alternativa lösningar för hanteringen när detta är
            miljömässigt och ekonomiskt motiverat. Kan t. ex. Kiruna kommun
            visa att det finns ett miljömässigt och ekonomiskt bättre alternativ
            till att transportera de 1 800 ton returpapper som man årligen
            samlar in till en återvinningsanläggning i västra Småland, så
            ska de ges möjlighet att välja detta alternativ. Vidare betonar
            Moderaterna vikten av en helhetssyn på miljöområdet, vilket innebär
            att målen med miljöarbetet ska betonas och inte medlen. De metoder
            och verktyg som bäst uppfyller målen måste väljas vilket samtidigt
            utgör en garanti för att så hög kostnadseffektivitet som möjligt
            uppnås i miljöarbetet.
          </p>
          <p>
            1998/99MJI7
          </p>
          <pb facs="riksdagen-motions-pdf/data/199899/mot_199899_MJ_0007/mot_199899_MJ_0007-0003.pdf"/>
          <p>
            Mot. 84 Källsorteringen 1998/99MJ7
          </p>
          <p>
            Det blir allt mer uppenbart att den utökade källsorteringen inte
            fungerar i kommunerna. Enligt en enkät genomförd av Kommunförbundet
            om hur det nuvarande systemet fungerar konstateras att enbart
            i 12 96 av kommunerna fungerar insamlingen bra. Problemet är inte
            enbart nedskräpning vid avfallsstationerna. Rent sanitära olägenheter
            har uppstått på många håll varvid många människors närmiljö blivit
            negativt påverkad. Enligt en rapport från Arbetarskyddsstyrelsen
            är det allt svårare att rekrytera personal till sophanteringen
            vilket till stor del beror på den slitsamma och ohälsosamma arbetsmiljön.
            Utan att vara negativ till källsorteringen som princip anser Moderata
            samlingspartiet att det är hög tid att göra en förutsättningslös
            utvärdering av systemet för källsortering. Källsorteringen och
            ännu mer den utökade källsorteringen ger kommunerna merkostnader
            samtidigt som det råder oenighet om huruvida dessa merkostnader
            är miljömässigt motiverade.
          </p>
          <p>
            5 Hemställan Med hänvisning till det anförda hemställs 1. — att
            riksdagen som sin mening ger regeringen till känna vad i motionen
            anförts om planerna på en skatt på avfall, 2. att riksdagen som
            sin mening ger regeringen till känna vad i motionen anförts om
            transport av avfall, 3. — att riksdagen som sin mening ger regeringen
            till känna vad i motionen anförts om källsortering. Stockholm
            den 24 mars 1999 Göte Jonsson (m) Ingvar Eriksson (m) Carl G Nilsson
            (m) Catharina Elmsäter-Svärd (m) Lars Lindblad (m) Per-Samuel
            Nisser (m) Berit Adolfsson (m)
          </p>
          <p>
            Inger René (m) Anders G Högmark (m)
          </p>
          <p>
            Patrik Norinder (m) Lars Björkman (m)
          </p>
        </div>
      </div>
    </body>
  </text>
</TEI>
