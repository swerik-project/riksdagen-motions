<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-197778--01640">
  <teiHeader>
    <fileDesc>
      <titleStmt>
        <title>om näringspolitiken</title>
        <author>av Olof Palme m. fl. </author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>om näringspolitiken</title>
          <idno type="rdwebb">G1021640</idno>
          <rs type="number">1640</rs>
          <ref type="dokument_url_text">http://data.riksdagen.se/dokument/G1021640/text</ref>
          <ref type="dokument_url_html">http://data.riksdagen.se/dokument/G1021640</ref>
          <ref type="dokumentstatus_url_xml">http://data.riksdagen.se/dokumentstatus/G1021640</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-DKX1MP4aaNtFZSpMKXCwY</idno>
            <name>OLOF PALME</name>
            <state type="partyAffiliation" ref="Q105112">
              <desc>s</desc>
            </state>
          </person>
          <person gender="man">
            <idno>i-2ze5QGGJAsCoqCn8nthhnj</idno>
            <name>ERIK ADAMSSON</name>
            <state type="partyAffiliation" ref="Q105112">
              <desc>s</desc>
            </state>
          </person>
          <person gender="man">
            <idno>i-PiA69Zron44x5fF1pHdUBo</idno>
            <name>INGEMUND BENGTSSON</name>
            <state type="partyAffiliation" ref="Q105112">
              <desc>s</desc>
            </state>
          </person>
          <person gender="man">
            <idno>i-WYkrZExE7jfwHjmfH1DPwg</idno>
            <name>INGVAR CARLSSON</name>
            <state type="partyAffiliation" ref="Q105112">
              <desc>s</desc>
            </state>
          </person>
          <person>
            <idno>r-0</idno>
            <name>HANS GUSTAFSSON</name>
            <state type="partyAffiliation" ref="Q105112">
              <desc>s</desc>
            </state>
          </person>
          <person gender="man">
            <idno>i-NLBMxEvbLF63U4eqdbsfQX</idno>
            <name>BENGT GUSTAVSSON</name>
            <state type="partyAffiliation" ref="Q105112">
              <desc>s</desc>
            </state>
          </person>
          <person gender="woman">
            <idno>i-VN8XwZzCEwCzeU3auzzX7t</idno>
            <name>LILLY HANSSON</name>
            <state type="partyAffiliation" ref="Q105112">
              <desc>s</desc>
            </state>
          </person>
          <person gender="woman">
            <idno>i-SySN6qMqpcrxHXHJgwvJdT</idno>
            <name>LENA HJELM-WALLÉN</name>
            <state type="partyAffiliation" ref="Q105112">
              <desc>s</desc>
            </state>
          </person>
          <person gender="man">
            <idno>i-7iPA93ucfpYLfEjkeT9MSK</idno>
            <name>PAUL JANSSON</name>
            <state type="partyAffiliation" ref="Q105112">
              <desc>s</desc>
            </state>
          </person>
          <person gender="man">
            <idno>i-7ugPcnmZ6J6FiS44UnXL54</idno>
            <name>GÖRAN KARLSSON</name>
            <state type="partyAffiliation" ref="Q105112">
              <desc>s</desc>
            </state>
          </person>
          <person gender="man">
            <idno>i-PQWJzhaevKGbSNtPqoUeSA</idno>
            <name>VALTER KRISTENSON</name>
            <state type="partyAffiliation" ref="Q105112">
              <desc>s</desc>
            </state>
          </person>
          <person gender="woman">
            <idno>i-7dXgNidaggTRBb3qPDta9j</idno>
            <name>ANNA LISA LEWÉN-ELIASSON</name>
            <state type="partyAffiliation" ref="Q105112">
              <desc>s</desc>
            </state>
          </person>
          <person gender="man">
            <idno>i-9C6mLQs4QzU7geZ2uSMUpe</idno>
            <name>ESSEN LINDAHL</name>
            <state type="partyAffiliation" ref="Q105112">
              <desc>s</desc>
            </state>
          </person>
          <person gender="woman">
            <idno>i-KpoF1wWb4vZchJUXXg8UDL</idno>
            <name>LISA MATTSON</name>
            <state type="partyAffiliation" ref="Q105112">
              <desc>s</desc>
            </state>
          </person>
          <person gender="man">
            <idno>i-8rjVavTFp7UjLy1RbrHnia</idno>
            <name>THAGE PETERSON</name>
            <state type="partyAffiliation" ref="Q105112">
              <desc>s</desc>
            </state>
          </person>
          <person gender="woman">
            <idno>i-Y3UHBFKZGSVLwKDxeacG7e</idno>
            <name>ANNA-GRETA SKANTZ</name>
            <state type="partyAffiliation" ref="Q105112">
              <desc>s</desc>
            </state>
          </person>
          <person gender="man">
            <idno>i-SMtXkX9rqc6Nj3SiUsn8gT</idno>
            <name>INGVAR SVANBERG</name>
            <state type="partyAffiliation" ref="Q105112">
              <desc>s</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-K5XH7PdCaiS5aQpEfkR7G4" type="signed"/>
        <correspContext corresp="i-K5XH7PdCaiS5aQpEfkR7G4">
          <note type="signatory" corresp="i-DKX1MP4aaNtFZSpMKXCwY"/>
          <note type="signatory" corresp="i-2ze5QGGJAsCoqCn8nthhnj"/>
          <note type="signatory" corresp="i-PiA69Zron44x5fF1pHdUBo"/>
          <note type="signatory" corresp="i-WYkrZExE7jfwHjmfH1DPwg"/>
          <note type="signatory" corresp="r-0"/>
          <note type="signatory" corresp="i-NLBMxEvbLF63U4eqdbsfQX"/>
          <note type="signatory" corresp="i-VN8XwZzCEwCzeU3auzzX7t"/>
          <note type="signatory" corresp="i-SySN6qMqpcrxHXHJgwvJdT"/>
          <note type="signatory" corresp="i-7iPA93ucfpYLfEjkeT9MSK"/>
          <note type="signatory" corresp="i-7ugPcnmZ6J6FiS44UnXL54"/>
          <note type="signatory" corresp="i-PQWJzhaevKGbSNtPqoUeSA"/>
          <note type="signatory" corresp="i-7dXgNidaggTRBb3qPDta9j"/>
          <note type="signatory" corresp="i-9C6mLQs4QzU7geZ2uSMUpe"/>
          <note type="signatory" corresp="i-KpoF1wWb4vZchJUXXg8UDL"/>
          <note type="signatory" corresp="i-8rjVavTFp7UjLy1RbrHnia"/>
          <note type="signatory" corresp="i-Y3UHBFKZGSVLwKDxeacG7e"/>
          <note type="signatory" corresp="i-SMtXkX9rqc6Nj3SiUsn8gT"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/197778/mot_197778__1640/mot_197778__1640-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Mot. 1977/78:1640
          </p>
          <p>
            Motion 1977/78:1640
          </p>
          <p>
            av Olof Palme m. fl. om näringspolitiken
          </p>
          <p>
            Näringspolitiken
          </p>
          <p>
            Sverige har den högsta levnadsstandarden per innevånare i världen,
            i varje fall om hänsyn tas till fördelningen mellan olika grupper
            och individer. Grunden till detta välstånd skapas av det arbete
            som dagligen läggs ned inom det svenska näringslivet, av arbetare,
            tjänstemän, forskare, tekniker och företagsledare. Huvuduppgiften
            för näringspolitiken måste vara att vidmakt- hålla och fortsätta
            att vidareutveckla det svenska näringslivets produktion och konkurrenskraft.
            På lång sikt är också förutsättningarna för detta goda.
          </p>
          <p>
            Förutsättningar
          </p>
          <p>
            Industrins aktuella läge kännetecknas dock av en rad allvarliga
            problem. Industriproduktionen beräknas under 1978 komma att minska
            för fjärde året i följd. Produktionen beräknas i år ligga ca 7
            procent lägre än 1974. Mot detta står ett beräknat behov av en
            trendmässig tillväxt av industriproduk- tionen, som enligt 1975
            års långtidsutredning skulle uppgå till närmare 20 procent under
            motsvarande period. Under de senaste åren har sysselsättningen
            minskat kraftigt inom industrin. Enbart under åren 1977 och 1978
            beräknas den minska med ca 70 000 personer. Industrins investeringar
            beräknas under 1977 och 1978 minska med omkring 30 procent. Det
            innebär att de under 1978 skulle falla tillbaka till ungefär 1970
            års nivå. Orsaken till dessa problem ligger till en del i den
            mycket svaga internatio- nella konjunkturutvecklingen och i särskilda
            strukturproblem i ett antal branscher. Men en stor del av förklaringen
            måste sökas i den utformning som den borgerliga regeringen gett
            den allmänna ekonomiska politiken. De aktuella problemen kan lätt
            leda till en pessimistisk syn på den svenska industrins utveckling
            på längre sikt. Förutsatt att vi snabbt får en annorlunda inriktning
            av den ekonomiska politiken, finns det underlag för en betydligt
            mer optimistisk syn. Den viktigaste förutsättningen är den höga
            grad av kunskap, skicklighet och initiativkraft som finns på alla
            nivåer i de svenska företagen. En annan
          </p>
          <p>
            I Riksdagen 1977178. 3 saml. Nr 1640
          </p>
          <pb facs="riksdagen-motions-pdf/data/197778/mot_197778__1640/mot_197778__1640-002.pdf"/>
          <p>
            Mot. 1977/78:1640 2
          </p>
          <p>
            viktig förutsättning är den konstruktiva attityd till näringslivets
            utveckling och strukturförändring som finns hos de anställda i
            de svenska företagen och hos de anställdas organisationer. Denna
            inställning grundas på insikten om att en fortsatt förändring
            av den svenska industrin är nödvändig för att fullfölja samhällsbyggande
            och välståndsutveckling. Denna positiva inställ- ning skulle emellertid
            inte ha varit möjlig utan en långtgående politik syftande till
            att garantera de anställda en social trygghet i omställningspro-
            cessen. Erfarenheterna från andra länder visar klart att de anställda
            inte på samma sätt är beredda att bejaka förändringar i näringslivet,
            om dessa förenas med arbetslöshet och otrygghet. Övertygelsen
            om att näringslivets utveckling är ett gemensamt och ömsesidigt
            intresse är också en grund för en alltmer omfattande samråds-
            och medinflytandeverksamhet på olika nivåer. Denna har gjort det
            möjligt att utnyttja den stora fond av erfarenhet och kunskap
            som de anställda på olika nivåer besitter. En annan viktig grund
            för industrins utveckling har varit den oavbrutna ökningen av
            industrins investeringar som skedde varje år mellan 1968 och 1976.
            Inget annat land i västvärlden torde kunna uppvisa en motsvarande
            serie årliga ökningar. Denna gynnsamma utveckling kom inte till
            av en slump utan varen följd av kraftfulla insatser inom ramen
            för den socialdemokratiska regeringens ekonomiska politik. I förhållande
            till andra länder har en betydande andel av de industriella investeringarna
            i vårt land under senare år satts in för att möta ökande krav
            på bättre arbetsmiljö och bättre yttre miljö. Kraven på en bättre
            yttre och inre miljö är snabbt växande i alla industriländer.
            Den stora satsning som skett inom den svenska industrin är till
            stor del en följd av olika politiska insatser som sattes in av
            den socialdemokratiska regeringen. Den innebär att den svenska
            industrin för framtiden har ett väsentligt försteg i förhållande
            till industrin i en rad andra konkurrentländer. Industrin är för
            sin utveckling också i hög grad beroende av samhällsin- satser
            på andra områden. Genom den socialdemokratiska regeringens målmedvetna
            utbyggnad av den offentliga sektorn har vi uppnått en hög nivå
            i fråga om samhällsservice på sådana områden som t.ex. utbildning,
            kommunikationer, transporter, energiförsörjning, bostadsförsörjning
            och utbyggnadstakt i barnomsorgen. Ytterligare insatser måste
            emellertid göras på många av dessa områden. Endast genom en väl
            utbyggd service på sådana områden är det möjligt att driva och
            vidareutveckla en avancerad industri på ett sätt som upplevs som
            positivt och som en gemensam angelägenhet för alla medborgare.
          </p>
          <p>
            Krav
          </p>
          <p>
            Mot dessa förutsättningar står emellertid ett antal krav som
            reses på vår industri med allt större skärpa.
          </p>
          <pb facs="riksdagen-motions-pdf/data/197778/mot_197778__1640/mot_197778__1640-003.pdf"/>
          <p>
            Mot. 1977/78:1640 3
          </p>
          <p>
            En mycket stor del av den svenska industriproduktionen exporteras,
            och större delen av vår hemmamarknadsindustri arbetar i en hård
            internationell konkurrens. Den internationella ekonomiska utvecklingen
            har därför en avgörande betydelse för vår industri och dess utveckling.
            Det internationella konkurrensläget har skärpts under senare år.
            Det beror till en stor del på den mycket svaga internationella
            konjunkturutvecklingen som medför en bety- dande överkapacitet
            på en rad håll. Men det är inte minst följden av att nya länder,
            nya produkter och nya produktionsmetoder kommit att spela en allt
            större roll på världsmarknaden. Nya gruvor har öppnats i fjärran
            länder och ökat konkurrensen med den svenska järnmalmen. Arbetsintensiv
            produktion har alltmera spritts till länder med lågt löneläge
            och skärpt konkurrensen inom flera industrigrenar, t. ex. tekoindustrin.
            Nya produkter inom elektroniken ersätter i allt större utsträckning
            traditionella finmekaniska produkter, vilket skapar stora omställningsproblem
            för företag inom dessa branscher. Nya produktionsme- toder inom
            t. ex. fönsterglastillverkningen skapar helt ändrade konkurrens-
            förhållanden i förhållande till fabriker som arbetar med traditonell
            teknik. Detta är endast några få exempel på hur nya länder, nya
            produkter och nya produktionsmetoder ställer allt större krav
            på industrin i fråga om snabb och effektiv anpassning till marknadens
            möjigheter och krav. Genom en målmedveten satsning på utveckling,
            planering, framförhåll- ning och effektivitet kan emellertid de
            problem som uppstår till följd av internationella förändringar
            också vändas till nya möjligheter och framgångar för den svenska
            industrin. Det är i första hand fortsatta insatser för industrins
            utveckling, utbyggnad och effektivisering som måste till för att
            vi skall kunna vidmakthålla det försteg vår industri haft och
            har. De krav som den internationella utvecklingen ställer utgör
            en av utgångs- punkterna för näringspolitiken. En annan utgångspunkt
            för näringspolitiken är de samhälleliga kraven på industrins utveckling.
            Ett avgörande sådant krav på industrin är att den skall kunna
            erbjuda de sysselsatta trygga och välbetalda arbetsplatser med
            en god arbetsmiljö. Dessa måste finnas i olika delar av landet
            så att människorna i alla regioner kan få sitt behov av sysselsättning
            tillgodosett. I detta ligger också ett krav på att sysselsättningen
            skall kunna bevaras under perioder av konjunkturavmatt- ning liksom
            att arbetsplatserna skall ha en sådan utformning att alla olika
            kategorier arbetssökande har en god möjlighet till sysselsättning.
            Även andra viktiga krav måste ställas på industrins utveckling.
            Den måste ske med ett rimligt beaktande av människornas behov
            av en god naturmiljö och vårt gemensamma intresse av en ansvarsfull
            förvaltning av råvarutill- gångarna. Det är väsentligt att söka
            eliminera den motsättning som finns mellan dessa krav och behovet
            av en industriell utbyggnad genom att satsa på utvecklandet av
            en sådan industriell teknik som kan tillgodose både miljö- och
            produktionskraven. Industrins utveckling är inte endast en fråga
            för dem som själva är
          </p>
          <pb facs="riksdagen-motions-pdf/data/197778/mot_197778__1640/mot_197778__1640-004.pdf"/>
          <p>
            Mot. 1977/78:1640 4
          </p>
          <p>
            sysselsatta där. De resultat som uppnås inom industrin har en
            avgörande betydelse för utvecklingen på andra centrala samhällsområden.
            Industrins utveckling och exportförmåga avgör hur snabbt vi skall
            kunna återställa vår bytesbalans och våra möjligheter att solidariskt
            hjälpa de fattigare länderna. Produktionsutvecklingen inom industrin
            har även en avgörande betydelse för hur snabbt de totala resurserna
            växer och därigenom även för hur stort utrymme som kan utnyttjas
            för en utbyggnad och förbättring av samhälls- servicen inom den
            gemensamma sektorn. En kraftig produktionsökning är nödvändig
            för att vårt land skall kunna vända den ständigt stigande internationella
            skuldsättningen och så småningom kunna betala av dessa lån. Effektivitets-
            och produktivitetsutvecklingen inom industrin har också stor betydelse
            för hur snabbt det skall gå att förbättra den privata standarden,
            inte minst för alla låginkomsttagare som nu drabbas hårt av olika
            åtstramningar, samt för att längre fram kunna förverkliga målet
            om en kortare arbetstid för alla. Alla dessa krav leder gemensamt
            fram till slutsatsen att en snabb produktions- och effektivitetsutveckling
            inom industrin är nödvändig. För att de omställningar som blir
            nödvändiga skall kunna accepteras är det nödvändigt att de sker
            i socialt acceptabla former. Detta innebär stora krav på såväl
            företagens som samhällets insatser. Industrins utveckling är en
            fråga av gemensamt intresse. Därför kan det aldrig accepteras
            att utvecklingen sker i sådana former att den skärper de rådande
            ojämlikheterna i samhället, t. ex i fråga om inkomst- och förmögen-
            hetsfördelningen. Industrins utveckling får inte ske i sådana
            former att ett litet fåtal kan tillgodogöra sig de huvudsakliga
            frukterna av de ansträngningar som görs av de anställda och samhället.
          </p>
          <p>
            Vart går den spontana utvecklingen?
          </p>
          <p>
            Industriverket har nyligen framlagt en prognos för industrins
            utveckling under de närmaste fem åren fram till 1982. Bedömningen
            kan sammanfattas på följande sätt. För det första beräknas produktionsökningen
            under perioden 1976-1982 uppgå till i genomsnitt 3 96 per år.
            Det är en inte obetydlig nedjustering i förhållande till den prognos
            som gjordes för ett år sedan. Enligt det nu föreliggande materialet
            skulle industriproduktionen år 1982 ligga 17 96 lägre än enligt
            föregående års prognos. Detta är väsentligt lägre än den långsiktiga
            trendmässiga utvecklingen av industriproduktionen mellan 1960
            och 1976 som låg på 4,8 96 perår. Det är dock något mer än utvecklingen
            under 1970-talets första hälft. Sysselsättningen beräknas minska
            med ca 85 000 personer mellan 1976 och 1982. Mätt i timmar skulle
            minskningen utgöra ca 12 96. Här bör noteras att konjunkturinstitutet
            enligt föreliggande beräkningar kalkylerat minskningen i antalet
            arbetade timmar inom industrin under 1977 och 1978 till sammanlagt
            ca 9 26.
          </p>
          <pb facs="riksdagen-motions-pdf/data/197778/mot_197778__1640/mot_197778__1640-005.pdf"/>
          <p>
            Mot. 1977/78:1640 5
          </p>
          <p>
            Investeringarna beräknas av industriverket uppgå till i genomsnitt
            ca 14 milj. kr. per år under perioden 1976-1982 mätt i 1976 års
            priser. Det innebär en minskning med ca 13 4 i volym från utgångsåret
            1976. De olika industribranscherna uppvisar stora olikheter i
            tillväxttakt i industriverkets prognos. Man kan dels urskilja
            en grupp av industribranscher där produktionen trendmässigt kommer
            att växa mycket långsamt, stagnera eller minska. Till den gruppen
            hör bl.a. gruvindustrin, den skyddade livsmedelsindustrin, teko-,
            läder- och skoindustrin, den grafiska industrin och varvsindustrin.
            En annan grupp industribranscher visar däremot en klart högre
            långsiktig tillväxttakt än vad som gäller för industrin i genomsnitt.
            Till denna grupp hör bl. a. trävaruindustrin, den kemiska industrin,
            gummi- och plastvaruindustrin, elektroindustrin och industrin
            för instrument, optik och ur m. m. Enligt våruppfattning framstår
            den utveckling som industriverket skisserar i sin höstrapport
            som oacceptabel. En så svag utveckling inom industrin som dessa
            bedömningar pekar på är inte förenlig med de behov och resurskrav
            som reses från andra områden. Slutsatsen måste därför bli att
            man från samhällets sida måste sätta in ytterligare och mycket
            kraftfulla åtgärder i syfte att stimulera industrins framtida
            utveckling.
          </p>
          <p>
            Styrmedel
          </p>
          <p>
            Under 1970-talet införde den socialdemokratiska regeringen en
            rad nya instrument, och befintliga medel effektiviserades i syfte
            att möjliggöra en utbyggd näringspolitik. Information och samråd
            är viktiga medel i syfte att skapa det nödvändiga bedömningsunderlaget
            för den näringspolitiska planeringen och olika åt- gärdsinsatser.
            Tillkomsten av det s. k. DIS-systemet innebär att myndighe- terna
            får kännedom om den planerade utvecklingen på längre sikt i företagen.
            Inrättandet av statens industriverk med dess utredningsresurser
            har gjort det möjligt med en löpande uppföljning av utvecklingen
            inom alla delar av industrin och särskilda, fördjupade studier
            inom sådana områden där detta är påkallat. Den utbyggnad av företags-
            och industristatistiken som skett inom SCB utgör den grundläggande
            basen för en stor del av planeringsarbetet inom industrisektorn.
            Inrättandet av de s.k. branschråden har inneburit att branscherna
            inom sina resp. områden har fått tillgång till ett väsentligt
            organ för utbyte av information och samråd mellan företrädare
            för företagen och för regeringen. Den styrelserepresentation för
            samhället som funnits under ett antal år i banker och större finansiella
            företag har visat sig vara av stort värde. För något år sedan
            beslutade riksdagen att verksamheten med statliga styrelserepresentanter
            skulle vidgas, bl. a. på det sättet att staten skulle få möjlighet
            att sätta in styrelserepresentanter i ett antal större produktionsfö-
            retag. Den borgerliga regeringen har sedan sitt tillträde inte
            utnyttjat den
          </p>
          <p>
            1" Riksdagen 19771/78. 3 saml. Nr 1640
          </p>
          <pb facs="riksdagen-motions-pdf/data/197778/mot_197778__1640/mot_197778__1640-006.pdf"/>
          <p>
            Mot. 1977/78:1640 6
          </p>
          <p>
            möjligheten. Det är enligt vår mening angeläget att regeringen
            snarast utnyttjar denna möjlighet till insyn i företagen. Kravet
            härpå gör sig särskilt starkt gällande i en period av omfattande
            strukturomvandling, vilken ofta kan medföra vittgående konsekvenser
            för samhälle och enskilda. Mot denna bakgrund är det angeläget
            att regeringen uppmanas att snarast utnyttja möjligheterna att
            tillsätta statliga styrelserepresentanter. Lagstiftning spelar
            stor roll när det gäller att reglera vissa minimikrav på industrin.
            Detta gäller t. ex. den yttre miljön och arbetsmiljön. Genom 136
            a $ i byggnadslagen har dessutom viktiga samhällsintressen beträffande
            utnytt- jandet av landets mark- och vattenresurser samt resurser
            i fråga om skogsråvara och energi kunnat regleras. Generella åtgärder
            för att påverka industrin kan i vissa fall ha stor betydelse även
            om man bör vara medveten om deras begränsningar. Som exempel kan
            nämnas skatteavdragen för investeringar i maskiner, som tillämpats
            under perioder av vikande efterfrågan. Införandet av de s.k. arbetsmiljö-
            och särskilda investeringsfonderna, där företagen tvingades till
            avsättningar under 1974 då de flesta företag redovisade mycket
            höga vinster, har haft stor betydelse för att förmå företagen
            att använda dessa höga vinster till investeringar under kommande
            år i stället för att öka utdelningarna. Utnyttjandet av dessa
            fonder har under de senaste åren inte enbart inneburit en stark
            stimulans till investeringsverksamheten utan har också utgjort
            ett mycket betydelsefullt bidrag till det ökade arbetstagarinflytandet
            i företagen. De anställda har varit garanterade väsentligt större
            inflytande över dessa investeringar än vad som tidigare varit
            normalt inom näringslivet beträffande företagens utbyggnad. Selektiva
            stimulansåtgärder kan vara av stor betydelse när samhället vill
            stimulera företagen till särskilda insatser på olika områden.
            Tillkomsten av Investeringsbanken har gjort det möjligt för samhället
            att medverka vid tillkomsten av stora och förhållandevis riskfyllda
            industriprojekt, som normalt inte skulle ha kunnat finansieras
            inom ramen för den vanliga bankverksamheten. Styrelsen för teknisk
            utveckling har möjlighet att stödja företagens tekniska utvecklingsarbete
            av mer grundläggande karaktär. Inom vissa branscher finns det
            möjlighet att erhålla s. k. strukturgarantilån, vilket möjliggör
            strukturoperationer i syfte att tillvarata företagens möjligheter
            att rädda hotad sysselsättning genom att satsa på livskraftiga
            företag och produktionsenheter. Speciella branschstödsprogram
            har dessutom satts in för vissa utsatta branscher. Som framhålls
            i det följande är det väsentligt att selektiva insatser i ökad
            omfattning kan komma till användning även för att stödja industri
            med goda framtidsförutsättningar, t. ex. finansiellt genom bl.
            a. inrättandet av en strukturfond. Statligt ägarengagemang spelar
            också en betydande roll i näringspolitiken. Under senare år har
            investeringsverksamheten i de statliga företagen legat på en mycket
            hög nivå och verksamt bidragit till att hålla uppe våra totala
            industriinvesteringar. Vi återkommer till denna fråga i det följande.
          </p>
          <pb facs="riksdagen-motions-pdf/data/197778/mot_197778__1640/mot_197778__1640-007.pdf"/>
          <p>
            Mot. 1977/78:1640 7
          </p>
          <p>
            En näringspolitisk planering måste bygga på aktivt och ömsesidigt
            samspel mellan företagsintressena och samhällsintresset. De s.
            k. branschråden är ett exempel på en sådan form av gemensam planering.
            Den socialdemokratiska regeringen tog initiativ till bildandet
            av branschråd för skogsindustrin, järn- och stålindustrin, byggnadsindustrin
            och till en motsvarighet för varvsindustrin genom det s. k. varvsrådet.
            Det är med beklagande som vi bevittnat ett mycket svagt intresse
            från den borgerliga regeringen för denna typ av ömsesidigt samråd.
            Vi hart. ex. erfarit att skogsbranschrådet inte sammanträtt någon
            gång under de senaste tio månaderna. En aktiv näringspolitisk
            planering måste sålunda grundas på ett aktivt ömsesidigt samspel
            mellan å ena sidan samhället och å den andra sidan företagens
            intressen. Här går enligt vår mening en avgörande skiljelinje
            mellan den socialdemokratiska och den borgerliga näringspolitiken.
            Den borgerliga näringspolitiken är enligt vår mening alltför passiv.
            En snabb strukturomvandling av vår industri kan innebära betydande
            tillskott till vår samhällsekonomi i form av utveckling och produktion.
            Strukturomvandlingen innebär att arbetskraft och kapital successivt
            flyttas över till sådana branscher och företag där effektivitet
            och produktionsför- måga är högre och förutsättningarna för framtida
            utveckling är bättre. Man måste emellertid vara medveten om att
            de samhällsekonomiska vinsterna av strukturomvandlingen inte uppkommer
            i och med att arbetskraft och kapital frigörs från de krympande
            näringarna. Den samhällsekonomiska vinsten uppkommer först när
            arbetskraft och kapital fått en effektivare sysselsättning än
            tidigare på nya områden. Detta förhållande har en fundamental
            betydelse för utformningen av näringspolitiken. Tyngdpunkten i
            samhällets närings- politik måste nu i stor utsträckning förskjutas
            till att stimulera utvecklingen på de områden där den svenska
            industrin kan uppvisa en överlägsen effektivitet och produktionsförmåga.
            Endast härigenom kan man i det långa loppet undvika kapitalförstöring
            och arbetslöshet. Denna viktiga uppgift kan inte i den nu aktuella
            situationen överlåtas på ”de fria marknadskrafterna”. Satsningarna
            på framtidsområden måste ofta vara mycket långsiktiga. De kan
            därför ofta av företagen upplevas som alltför riskfyllda, inte
            minst i förhållande till de mera kortsiktiga vinster som finns
            att göra i en starkt utvecklad inflationsekonomi. En ytterligare
            faktor av stor betydelse i sammanhanget är självfallet den grundläggande
            osäkerhet som f.n. råder om vår framtida energipolitik och energiförsörjning.
            Sådana omständigheter som nyss nämnts medverkar till att skapa
            osäkerhet i näringslivet i vad gäller den framtida investeringsplaneringen.
            Om denna osäkerhet emellertid får till konsekvens en kraftigt
            sjunkande investeringsaktivitet och minskad satsning på framtiden
            — och det har uppenbarligen nu blivit följden — innebär detta
            ett mycket allvarligt hot mot vår framtida industriella utveckling.
            Därför är det nödvändigt att samhället nu vidtar kraftfulla åtgärder
            för att utveckla en offensiv näringspolitik.
          </p>
          <pb facs="riksdagen-motions-pdf/data/197778/mot_197778__1640/mot_197778__1640-008.pdf"/>
          <p>
            Mot. 1977/78:1640 8
          </p>
          <p>
            I det följande kommer vi sålunda att koncentrera oss på den näringspolitik
            som är nödvändig för att utveckla de expansiva delarna av vårt
            näringsliv. Självfallet innebär detta inte att vi underskattar
            behovet av insatser på andra områden. Att det behövs kraftfulla
            insatser av näringspolitiskt slag när det gäller gruvindustrin,
            järn- och stålindustrin, tekoindustrin och skogsindu- strin har
            upprepade gånger framhållits från vårt partis sida. Då det gäller
            gruvindustrin behövs omfattande insatser såväl för att värna sysselsättningen
            som för att satsa på nya utvecklingsområden. Denna fråga behandlas
            närmare i en särskild motion. På varvsområdet inledde socialdemokratin
            en aktiv omställningspolitik med ett betydande samhälleligt ägarinflytande.
            Regeringen har aviserat ytterligare förslag under våren. Redan
            nu vill vi emellertid understryka behovet av mera kraftfulla insatser
            för utvecklandet av alternativ produktion vid varven. Denna fråga
            behandlas i det följande. Behovet av en omstrukturering av stålindustrin
            är framträdande. Som vi framhöll i vår motion 1977/78:192 innebär
            regeringens förslag på specialstål- området helt otillräckliga
            insatser för att snabbt åstadkomma en effektiv strukturomvandling
            av specialstålindustrin. Det har också verifierats av uttalanden
            från företag i branschen och av erfarenheterna sedan dess. När
            det gäller handelsstålindustrin har regeringen aviserat sin avsikt
            att lägga ett förslag om bildandet av AB Svenskt handelsstål.
            Vi återkommer efter det att detta förslag framlagts. Massa och
            pappersföretagen har f. n. betydande problem. Problemen kan i
            stor utsträckning föras tillbaka på konjunkturutvecklingen, men
            branschen har också stora problem på grund av råvarusituationen.
            Läget i vad gäller skogsindustrins råvaruförsörjning gör det nödvändigt
            att snabbt finna former för en planerad råvaruförsörjning till
            skogsindustrin. Det måste innebära att industrins utbyggnad kan
            förenas med principerna om ett uthålligt skogsbruk och att detta
            sker utan att effekterna på råvarupriserna blir sådana att industrins
            internationella konkurrenskraft hotas. Den nuvarande och inter-
            nationellt sett mycket höga nivån på råvarukostnaderna för skogsindustrin
            utgör en mycket väsentlig förklaring till industrins nuvarade
            lönsamhetspro- blem. Mot den bakgrunden är det utomordentligt
            angeläget att statsmakterna snarast fastställer ett handlingsprogram
            för skogsnäringen grundat på principen om planerad råvaruförsörjning
            och en ytterligare vidareförädling inom skogsindustrin. När det
            gäller frågan att förbättra råvaruförsörjningen framläggs här
            vissa förslag angående skogsvårdsåtgärder i ett följande avsnitt.
            För att i ett krisläge klara den svenska folkförsörjningen av
            beklädnads- produkter och att samtidigt garantera de anställda
            i branschen omställningar i socialt acceptabla former är en samlad
            plan för den svenska tekoindustrins utveckling nödvändig. Detta
            har vi framhållit i vår partimotion 1977/78:42 angående försörjningsberedskapen
            inom tekoområdet, och vi avser att i en motion angående bildandet
            av ett statligt textilföretag ånyo ta upp dessa
          </p>
          <pb facs="riksdagen-motions-pdf/data/197778/mot_197778__1640/mot_197778__1640-009.pdf"/>
          <p>
            Mot. 1977/78:1640 9
          </p>
          <p>
            frågor. Med anledning av den allvarliga situationen för skoindustrin
            har socialde- mokraterna i försvarsutskottet i en särskild motion
            tagit upp försörjningsbe- redskapsfrågorna på detta område.
          </p>
          <p>
            En framtidsinriktad näringspolitik
          </p>
          <p>
            Huvuduppgiften för näringspolitiken måste nu vara att utarbeta
            ett långtgående program som driver fram en framtidsinriktning
            av den svenska industrin. Detta bör ske genom att kraftfulla insatser
            sätts in för att stimulera forsknings- och utvecklingsarbetet
            inom företagen och genom att stora finansiella resurser avdelas
            för investeringar i näringslivet genom i första hand inrättandet
            av en strukturfond och ökning av Investeringsbankens utlåningsförmåga.
            Även de statliga företagens investerings- och utvecklings- aktivitet
            bör väsentligen förstärkas. Planeringen och prioriteringar inom
            näringspolitiken måste allt kraftfullare inriktas på att stödja
            de framtidsin- riktade delarna av näringslivet. Enligt socialdemokratins
            mening bör framtidsinriktad näringspolitik byggas upp efter följande
            punkter.
          </p>
          <p>
            Ökade investeringar
          </p>
          <p>
            De mera expansiva och framtidsbetonade delarna av den svenska
            industrin arbetar i mycket stor utsträckning inom sådana områden
            som producerar investeringsvaror eller insatsvaror för industrin
            eller bostadsbyggandet. Staten har här ett stort ansvar att i
            största möjliga mån utjämna variationer i investeringsverksamheten
            genom ekonomisk-politiska insatser. Bostadsbyg- gandet är ett
            gott exempel på detta. Den starka expansionen på byggområdet under
            1960-talet innebar också en väsentlig stimulans för stora delar
            av svensk industri. Den kraftiga minskningen av byggandet under
            de senaste åren har haft rakt motsatt effekt. Ett snabbt återställande
            av den tidigare nivån och en jämn fortsatt utveckling torde utgöra
            de viktigaste förutsätt- ningarna för utvecklingen inom betydande
            delar av den svenska indu- strin. Detta gäller t.ex. byggnadssnickerier,
            trävaror, kylskåp, diskbänkar, sanitetsgods, armeringsjärn etc.
            Vi har i andra sammanhang starkt kritiserat bostadsbyggnadspolitiken
            och föreslår nu åtgärder för ett kraftigt ökat bostadsbyggande.
            Ett annat exempel på vilken betydelse samhällets politik har för
            industrins utveckling utgör självfallet energiområdet. En klarsignal
            till att fullfölja 1975 års energibeslut innebär att planeringsförutsättningarna
            för industrin klar- läggs och den osäkerhet som i många fall skapar
            ovisshet och innebär att tunga investeringsbeslut skjuts på framtiden
            försvinner. Det skulle vidare innebära att investeringsaktiviteten
            vid Forsmark 3 och Oskarshamn 3 skulle
          </p>
          <pb facs="riksdagen-motions-pdf/data/197778/mot_197778__1640/mot_197778__1640-010.pdf"/>
          <p>
            Mot. 1977/78:1640 10
          </p>
          <p>
            kunna tas upp i full omfattning, vilket i sig skulle innebära
            en betydande stimulans. Sedan regeringsskiftet har stor osäkerhet
            rått i fråga om utbyggnaden av block 3 vid kärnkraftverket i Forsmark.
            Regeringens direktiv om ändrad planering för utbyggnaden har inneburit
            att arbetet medvetet försenats starkt. Detta innebär betydande
            ekonomiska förluster för samhället. Enligt vatten- fallsverket
            skulle kapitalförstöringen uppgå till 2200 milj. kr. i löpande
            penningvärde. Dessutom drabbas de anställda hårt, och berörda
            myndighe- ters planering försvåras allvarligt. Vi finner det upprörande
            att inte ens vattenfallsverkets ansökan om medel för innevarande
            budgetår — anpassad till den ändrade utbyggnadstakten — har behandlats.
            Tillräckliga medel måste utan dröjsmål ställas till förfogande
            så att utbyggnaden av Forsmark 3 kan fortsätta under innevarande
            budgetår. I det fortsatta arbetet bör sådana åtgärder vidtas att
            inte en avtappning av hetvatten från reaktorn omöjliggörs. Statens
            vattenfallsverk har hos regeringen ansökt om tillstånd att förse
            block 3 vid kärnkraftverket i Ringhals med bränsle. Regeringen
            har ännu inte tagit ställning. Förseningen av idrifttagningen
            av Ringhals 3 kostar samhället ca 50 milj. kr. per månad på grund
            av fördyrade anläggningskostnader och kostnader för att producera
            ersättningskraft från oljebaserade kraftverk. Vi kan inte acceptera
            att regeringen utan sakliga skäl fördröjer laddningen av Ringhals
            3 I en period då de privata investeringarna viker är det självfallet
            av stor betydelse att utnyttja resursutrymmet för att tidigarelägga
            statliga investe- ringar. Det innebär dels att investeringsutrymme
            längre fram kan frigöras, dels ett välkommet tillskott till efterfrågan
            av investeringsvaror. Enligt den preliminära nationalbudgeten
            skulle de statliga affärsverkens investeringar komma att minska
            med 4 96 under 1978. Detta är självfallet otillfredsstäl- lande.
            Mot denna bakgrund bör därför ytterligare åtgärder sättas in för
            att tidigarelägga produktiva investeringar i de statliga affärsverken.
            Ytterligare 175 milj. kr. bör anvisas till statens järnvägar i
            syfte att effektivisera och modernisera verksamheten. En förstärkning
            av kapaciteten bör också uppnås — främst för persontrafiken. Bl.
            a. bör arbetena med ett dubbelspår på sträckan Älvsjö-Flemingsberg
            sättas i gång. Även projekte- ringen av dubbelspårets fortsättning
            till Järna är enligt vår mening angelägen. Förbättringar av spårkapaciteten
            i Göteborgs- och Malmöområdena är också angelägna. En upprustning
            av malmbanan är ett angeläget önskemål som det nu finns starka
            skäl att tillgodose av sysselsättningsskäl samt därför att arbetena
            lättare kan utföras när trafiken är låg. Inom den angivna medels-
            ramen bör också — i syfte att stimulera produktionen inom verkstadsindustrin
            —- rymmas rullande materiel och arbetsmaskiner. Även en ytterligare
            satsning på televerkets investeringar är väl motiverad. Det gäller
            främst investeringar i fastigheter och byggnader, nämligen
          </p>
          <pb facs="riksdagen-motions-pdf/data/197778/mot_197778__1640/mot_197778__1640-011.pdf"/>
          <p>
            Mot. 1977/78:1640 1
          </p>
          <p>
            arbetscentraler, förråd, verkstäder och andra byggnader. Regeringens
            budget- förslag innebär en senareläggning av de byggnadsprojekt
            som televerket i sin anslagsframställning har redovisat med byggstart
            budgetåret 1978/79. Vi menar att en sådan senareläggning av produktiva
            investeringar i rådande ekonomiska situation är helt felaktig.
            Dessa arbeten bör således komma till stånd snarast möjligt. Vissa
            investeringar i ny materiel bör också rymmas inom den medelsram
            på ytterligare 65 milj. kr. som vi förordar. Även på vägverkets
            område finns utrymme för ökade investeringar. Genom att bygga
            stålbroar på angelägna platser skapas sysselsättning både för
            verkets egen personal och inom varvs- och stålindustrin. Aktuella
            projekt är bl. a. Stallbackabron vid Trollhättan, en bro vid Sandsundet
            i Jämtland och en vid Strängnäs. Totalt bör 50 milj. kr. avsättas
            för ändamålet nästa budgetår. Som ett led i våra insatser att
            skapa bättre förutsättningar för den framtida näringspolitiken
            skall också de insatser ses som vi föreslår för intensifierad
            skogsvård i norra Sverige. Virkesbristen är ett av de stora problemen
            för vår skogsindustri. Olika åtgärder krävs för att öka tillgången
            på skoglig råvara. Vi föreslår i annat sammanhang att ramen för
            bidrag till åtgärder för intensi- fierad skogsvård i norra Sverige
            skall höjas från 49 milj. kr. till 90 milj. kr. Därigenom skapas
            215 000 dagsverken samtidigt som skogsvårdsåtgärderna kan ökas
            kraftigt, vilket ger förbättrad tillväxt i skogen.
          </p>
          <p>
            Planering och ömsesidig samverkan mellan stat och företag för
            framtida industriexpansion
          </p>
          <p>
            Samhällets insatser när det gäller utredningsverksamhet, samråd
            och finansiellt stöd har i hög grad koncentrerats till de s. k.
            problembranscherna. Om Sverige på ett effektivt sätt skall kunna
            anpassa sig och utnyttja framtida möjligheter på världsmarknaden
            krävs emellertid en snabb inriktning av produktionen till områden
            där vårt näringsliv har goda möjligheter att snabbt öka produktionen.
            En sådan omställning kan i hög grad underlättas av samhället genom
            olika näringspolitiska insatser. För att insatserna skall få största
            möjliga effekt är det angeläget att de koncentreras till ett antal
            områden där förutsättningarna för svenskt näringsliv kan anses
            vara särskilt goda. Denna typ av åtgärder måste ses som ett komplement
            till övriga näringspolitiska insatser — inte som ett alternativ
            till dessa. Inom industriverket pågår ett omfattande arbete för
            att kartlägga utvecklingstendenser inom olika branscher. Regeringen
            anger i budgetpropositionen att man inom kort kommer att uppdra
            åt Ingenjörsve- tenskapsakademien och styrelsen för teknisk utveckling
            att göra studier av Sveriges tekniskt-industriella kompetens.
            Insatser av denna typ är utomor- dentligt angelägna men knappast
            tillräckliga för en näringspolitik av mer framtidsinriktat slag.
            Enligt vår uppfattning är det nödvändigt att tillskapa ett system
            med en mera rullande framtidsplanering för utvecklingen av den
            svenska indu-
          </p>
          <pb facs="riksdagen-motions-pdf/data/197778/mot_197778__1640/mot_197778__1640-012.pdf"/>
          <p>
            Mot. 1977/78:1640 12
          </p>
          <p>
            strin. Det första steget i en sådan planering måste vara att
            identifiera de branschområden som på grund av sin utvecklingspotential
            och storlek kan bli betydelsefulla för den framtida industritillväxten.
            Industriverkets branschut- redningar och de utredningar som omnämns
            i budgetpropositionen kan därvidlag vara av stor betydelse. Men
            det är också viktigt att sådana faktorer som den internationella
            utvecklingen i fråga om teknik, marknadsföring, produktionsmetoder
            etc. blir kartlagda. På grundval av sådana studier kan man identifiera
            ett antal särskilt intressanta områden där fördjupade undersökningar
            kan sättas i gång. De bör grundas på studier av produktion, marknad
            och teknisk utveckling inom de områden där företagen är verksamma.
            De bör också innehålla analys av olika företags konkurrenskraft
            i olika avseenden. På grundval av ett sådant material finns ett
            underlag för ett ömsesidigt samråd mellan företag och samhälle
            om möjliga insatser för att förbättra förutsättningarna för en
            positiv utveckling inom området. De erfarenheter som där kommer
            fram bör resultera i slutsatser för samhällets del i vad gäller
            insatser i fråga om bl. a. forskning, teknisk utveckling, utbildning
            och insatser för att öka kapitalbild- ningen etc. För företagens
            del bör de kunna resultera i slutsatser beträffande utvecklingsinsatser,
            produktionsriktning, samarbete med andra företag, investeringar
            marknadsföring etc. Genom en ömsesidig samverkan av denna typ
            mellan företag och samhälle skapas ett underlag för den typ av
            målmedvetna och koncentrerade satsningar som är nödvändiga om
            det svenska näringslivet skall kunna hävda sig i den allt hårdare
            internationella konkurrensen. Självfallet är det angeläget att
            även löntagarna i stor utsträckning kan medverka i detta arbete.
            Löntagarna har ett starkt intresse av att främja en snabb utveckling
            inom företagen och har en stor fond av erfarenhet, vilken kan
            vara mycket betydelsefull i detta sammanhang. Exempel på områden
            där intensifierade planerings- och samrådsinsatser av denna typ
            skulle kunna vara av betydelse är t. ex. elektroindustrin, miljötek-
            nik, arbetsmiljöteknik, datastyrda produktionsprocesser, medicinsk
            teknik, industrimineral, transportteknik etc. Det är angeläget
            att ett planeringsarbete av denna typ snarast kan inledas. För
            att möjliggöra detta bör industriverket tilldelas ett särskilt
            anslag på 5 milj. kr. för att bygga upp en planering av detta
            slag.
          </p>
          <p>
            Forsknings- och utvecklingsarbete i företagen
          </p>
          <p>
            På områden där de svenska företagen har en teknisk överlägsenhet
            på sina produkter är den internationella konkurrenskraften särskilt
            god. Genom att tillverka produkter med en mera avancerad teknisk
            inriktning än konkur- renterna finns det möjlighet för de svenska
            företagen att vinna framgångar i den internationella konkurrensen.
            En hög teknologisk nivå i företagen kräver
          </p>
          <pb facs="riksdagen-motions-pdf/data/197778/mot_197778__1640/mot_197778__1640-013.pdf"/>
          <p>
            Mot. 1977/78:1640 13
          </p>
          <p>
            emellertid ett ständigt och fortlöpande arbete på att nyutveckla
            produkter och produktionsmetoder. Det är mot denna bakgrund som
            vi är utomordentligt oroade av de rapporter som under senare tid
            börjat komma om att forsknings- och utvecklingsarbetet i företagen
            är på väg att stagnera och i vissa fall t. o. m. minska. Erfarenheterna
            har visat att företagen i nedåtgående konjunkturer gärna drar
            in på långsiktiga satsningar, eftersom resultatet av sådana neddragningar
            inte märks under de närmaste åren. Inte desto mindre är detta
            naturligtvis djupt oroande för utvecklingen på längre sikt. Det
            finns ett starkt behov av att stimulera företagens insatser på
            detta område genom åtgärder av såväl generell som mer selektiv
            karaktär. Det gäller att skapa en positiv attityd till forsknings-
            och utvecklingsverksamhet på alla nivåer i företagen, vilket de
            generella stödåtgärderna kan göra. Enskilda uppfinnare och innovatörer
            kan många gånger spela en betydelse- full roll, men möjligheterna
            kan ibland allvarligt hämmas genom brist på resurser. Det gäller
            också att ha stödformer som innebär att mindre företag, som ger
            sig in på förhållandevis stora utvecklingsprojekt, kan få en del
            av riskerna och finansieringen klarade. Behovet av särskilda insatser
            från samhällets sida gäller dock inte enbart småföretagen. På
            vissa områden är tekniken sådan att satsningar för att bli verkningsfulla
            måste omfatta utomordentligt stora belopp. I sådana fall torde
            inte ens mycket stora företag kunna ge sig in på området utan
            betydande statliga insatser. Mot denna bakgrund finns det anledning
            att nu lägga grunden för ett program för en kraftigt ökad forsknings-
            och utvecklingsverksamhet inom den svenska industrin. Ett sådant
            program bör enligt vår uppfattning ha följande huvudpunkter: 1.
            En kraftig ökning av det generella grundstödet till företagens
            forsk- nings- och utvecklingsverksamhet. 2. Kraftigt ökat stöd
            till uppfinnare. 3. En kraftig förbättring av det selektiva stödet
            till företagens forsknings- och utvecklingsverksamhet via styrelsen
            för teknisk utveckling (STU). 4. Samhälleligt engagemang med ägarkapital
            för att klara finansieringen av stora, tunga utvecklingsprojekt.
            År 1973 infördes ett särskilt avdrag för forsknings- och utvecklingskost-
            nader i företagen. Avdraget får endast göras på den statligt taxerade
            inkomsten. Avdraget består av ett tioprocentigt basavdrag på de
            totala forsknings- och utvecklingskostnaderna samt ett tjugoprocentigt
            ökningsav- drag på kostnadsökningen från föregående år. Det bör
            noteras att företagens utgifter för forsknings- och utvecklingsarbete
            normalt är avdragsgilla som kostnader i rörelsen. Med hänsyn till
            att den statliga bolagsskatten uppgår till 40 926 motsvarar avdraget
            alltså en subvention på drygt 4 96 av de totala kostnaderna för
            forsknings- och utvecklingsarbete. Starka skäl talar för att man
            nu söker möta tendensen till stagnerande eller minskande FoU-verksamhet
            i företagen med en tidsbegränsad kraftig
          </p>
          <pb facs="riksdagen-motions-pdf/data/197778/mot_197778__1640/mot_197778__1640-014.pdf"/>
          <p>
            Mot. 1977/78:1640 14
          </p>
          <p>
            stimulans av denna verksamhet. Den bör få formen av en kraftig
            ökning av de nuvarande avdragsmöjligheterna. Det nuvarande tioprocentiga
            avdraget bör sålunda enligt vår mening fördubblas till ett tjugoprocentigt
            avdrag. Därutöver bör det s. k. ökningsavdraget förbättras ytterligare.
            Det bör ske på det sättet att företagen under en treårsperiod
            får göra ett extra avdrag med 100 96 för den del av forsknings-
            och utvecklingskostnaderna som överstiger den genomsnittliga nivån
            för godkända sådana avdrag under åren 1976 och 1977. Vid beräkningen
            av den ökade forskningsvolymen bör en schablon- mässig reducering
            med hänsyn till inflationsutvecklingen ske. Det 100- procentiga
            avdraget bör således gälla volymmässiga ökningar. Avdraget för
            verksamhetsåret 1977 beräknas med nuvarande regler uppgå till
            361 milj. kr. Med den föreslagna utformningen av avdragen skulle
            — med antagande av en kraftig ökning av forsknings- och utvecklingsvolymen
            i företagen — avdragen i stället kunna beräknas nå en nivå om
            närmare 900 milj. kr. Det inkomstbortfall som avdragen sålunda
            skulle medföra i fråga om skatteinkomster bör kompenseras genom
            motsvarande höjning av den generella inkomstskatten för företag.
            Behovet av ökning kan beräknas utgöra 5 96. Den statliga bolagsskatten
            bör sålunda höjas från 40 till 45 96 för att finansiera den föreslagna
            ökningen av forsknings- och utvecklingsavdragen. Omläggningen
            skulle få den innebörden att den statliga vinstskatten skulle
            förskjutas från företag med omfattande forskningsarbete till företag
            med mindre sådan verksamhet. Stimulanseffekten skulle härigenom
            ytterligare understrykas. Ett problem i sammanhanget är att avdrag
            endast kommer sådana företag till godo som redovisar vinst. I
            och för sig finns det möjligheter till förlustutjämning mellan
            olika år, och därför kan avdraget utnyttjas vid något senare tillfälle.
            Det kan ändock finnas motiv för att i detta sammanhang genomföra
            motsvarande ordning som gäller vid investeringsavdragen under
            1977 och 1978, dvs. att företagen som inte redovisar vinst kan
            få möjlighet till ett särskilt bidrag. Bidraget bör då självfallet
            i likhet med vad som gäller investeringsavdragen utformas med
            hänsyn till skatteeffekten, dvs. utgå med 45 96 av avdragsbeloppets
            storlek. De föreslagna ändringarna bör gälla under en treårsperiod.
            Beträffande samhällets insatser för att öka stödet till uppfinnare
            och utbyggnaden av det selektiva stödet till företagens forsknings-
            och utveck- lingsverksamhet via STU avser vi att återkomma i samband
            med att de förslag som regeringen nu aviserat framläggs. Samhälleligt
            ägarengagemang på områden med stora utvecklingskostnader har i
            flera fall visat sig vara en betydelsefull väg att uppnå framgångsrika
            utvecklingsresultat. Det kan i detta sammanhang räcka med att
            nämna Asea- Atom och det tidigare Stansaab:s verksamhet. Enligt
            vår uppfattning finns det anledning att inom ramen för en större
            satsning på utvecklingsarbete inom industrin utnyttja möjligheten
            till
          </p>
          <pb facs="riksdagen-motions-pdf/data/197778/mot_197778__1640/mot_197778__1640-015.pdf"/>
          <p>
            Mot. 1977/78:1640 15
          </p>
          <p>
            samhällsinsatser på områden av betydelse för vår framtida utveckling.
            Den svenska bilindustrin svarar för en betydande del av den totala
            svenska industrins sysselsättning och export. En lång rad företag
            är verksamma som underleverantörer till bilindustrin. Både genom
            sina egna och genom underleverantörernas verksamheter har bilindustrins
            utveckling en avgö- rande betydelse för sysselsättningen på många
            orter. Bilindustrin står i dag inför många viktiga avgöranden.
            De svenska företagen har under senare år kunnat bygga upp en internationellt
            mycket stark marknadsposition för såväl personbilar som lastfordon.
            De närmaste åren förutses nu en förhållandevis svag tillväxt i
            efterfrågan på personbilar. Konkurrensen skärps, inte minst genom
            en ökad försäljning av utomeuro- peiska bilar. Skärpta krav inom
            bl. a. miljö- och energiområdena och när det gäller trafiksäkerheten
            påverkar också situationen. Dessa olika utvecklingstendenser ställer
            bilindustrin inför betydande problem. Men de innebär också stora
            möjligheter för de företag som kan svara upp till de nya krav
            som en ny situation innebär. Utvecklingsarbetet för att lösa dessa
            problem innebär ett långsiktigt arbete med utomordentligt stora
            kostnader och ett betydande risktagande. Inte minst mot den bakgrunden
            måste man djupt beklaga den splittring av resurserna som uppdelningen
            av den svenska bilindustrin på två olika företag innebär. Mot
            den bakgrunden finns det starka skäl för samhället att engagera
            sig. Enligt vår uppfattning bör detta ske genom att regeringen
            tar initiativ till bildande av ett utvecklingsbolag för bilområdet
            där även de två stora svenska bilföretagen Volvo och Saab-Scania
            ingår. Staten bör även engagera sig aktivt i en vidareutveckling
            av de delar av svensk industri som spelar en stor roll som underleverantörer
            till den offentliga sektorn. Erfarenheterna ger vid handen att
            det ofta är en samlad och enhetlig kravspecifikation som lett
            till en snabb teknisk utveckling inom industrin. Utvecklingen
            inom teletekniken utgör här ett näraliggande exempel. Enligt vår
            mening bör statsmakterna ta ledningen inom tre nya utveck- lingsområden
            och där genom offensiva satsningar skapa förutsättningar för en
            acceleration av den tekniska utvecklingen och därigenom även på
            sikt öppna möjligheter för en ny inriktning av vår export. Enligt
            vår mening bör tre nya utvecklingsbolag startas — två i samarbete
            med representanter från primärkommunerna och ett tredje i samarbete
            med landstingen. Det första utvecklingsbolaget skall ha som uppgift
            att lägga ut en för våra båda bilbolag gemensam beställning av
            rationella och ekonomiska transport- system. Här aktualiseras
            bl. a. system för kollektiv storstadstrafik som skulle kunna sättas
            i praktisk tillämpning under mitten av 1980-talet. På det gemensamma
            bolaget bör ligga ansvaret för att formulera en kravspecifika-
            tion och även att finansiera en del av de gemensamma utvecklingskostna-
            derna. Likaledes bör staten i samarbete med representanter för
            primärkommu-
          </p>
          <pb facs="riksdagen-motions-pdf/data/197778/mot_197778__1640/mot_197778__1640-016.pdf"/>
          <p>
            Mot. 1977/78:1640 16 nerna skapa ett utvecklingsbolag för beställning
            och utveckling av hjälpmedel inom utbildningsområdet. Den internationella
            marknaden för dessa produkter befinner sig i en utomordentligt
            snabb expansion, och de svenska företag som har varit verksamma
            på detta område bör — om deras resurser förenas — kunna få en
            betydande internationell konkurrenskraft. Bolaget bör här på motsvarande
            sätt uppträda som systembeställare och bidra med finansie- ringen
            av utvecklingskostnaderna. Ett tredje nära till hands liggande
            område för denna typ av utvecklings- bolag gäller medicinsk teknik.
            Den delvis splittrade upphandling som sker på detta område i vårt
            land har medfört en motsvarande splittring av produk- tionsresurserna
            och av det tekniska utvecklingsarbetet. Ett gemensamt utvecklingsbolag
            bör här verksamt kunna bidra till att skapa en konkurrens- kraftig
            tillverkningssektor av medicinska produkter i vid mening. Utöver
            dessa tre områden finns en rad andra där samhällsutvecklingen
            och de krav som ställts av myndigheter, fackliga organisationer
            etc. lett fram till ett internationellt sett mycket avancerat
            kunnande. Det gäller bl. a. energi- produktionsteknik, avfallsbehandlingsteknik,
            system och produkter för att förbättra den yttre miljön och arbetsmiljön.
            Det finns också anledning att räkna med en snabbt växande marknad
            i framtiden, inte minst internatio- nellt, för sådana produkter
            och system. Även på dessa och liknande områden bör man självfallet
            snarast undersöka möjligheterna att etablera motsvarande lösningar.
            Vi föreslår att sammanlagt 200 milj. kr. anvisas för att upprätta
            de tre nya utvecklingsbolagen i samverkan med kommunerna. En utgångspunkt
            är därvid att staten bör stå för den helt dominerande delen av
            kapitaltillskot- tet. Vi vill också i detta sammanhang hänvisa
            till de starka behov som finns för ett ökat samhälleligt engagemang
            när det gäller utveckling på mineralområ- det. Intresset koncentreras
            här i första hand till prospektering och process- utveckling i
            fråga om bl. a. våra alunskiffrar, vissa industrimineraler och
            legeringsmetaller. Denna fråga utvecklas i vår motion om gruvindustrin.
            Vi vill i detta sammanhang också något närmare beröra frågan om
            det nyligen bildade statliga databolaget. Enligt vår mening utgör
            detta en riktig och nödvändig satsning på ett för vår industri
            viktigt framtidsområde. Den samordning av insatserna som nu kommer
            till stånd bör dock ske under samhällets ledning, inte minst med
            hänsyn till storleken av de kapitalinsatser som samhället gör
            i detta sammanhang. Vi upprepar därför vårt krav att staten bör
            aktualisera frågan om att få ett avgörande inflytande i databolagets
            styrelse. En allvarlig brist för det nya databolaget är att mycket
            intressanta delar av Datasaabs verksamhet inte innefattas i avtalet.
            Det gäller bl. a. processtyrning och robotteknik, vilka har stor
            betydelse för arbetsmiljö och sysselsättning. Därför finns det
            starka skäl att även dessa delar kan ingå i det nya databolaget.
            Regeringen bör därför undersöka möjligheterna till en sådan utvidgning
            av verksamheten.
          </p>
          <pb facs="riksdagen-motions-pdf/data/197778/mot_197778__1640/mot_197778__1640-017.pdf"/>
          <p>
            Mot. 1977/78:1640 17
          </p>
          <p>
            Marknadsföring
          </p>
          <p>
            De svenska exportföretagen har under lång tid kunnat arbeta i
            en mycket gynnsam atmosfär. Erfarenheterna under senare år med
            en alltmer skärpt konkurrens på världsmarknaden har emellertid
            visat att väsentligt mer intensiva insatser från företagens sida
            är nödvändiga. Skillnaderna mellan olika företag är härvidlag
            ofta stora, och detta återspeglar sig också tydligt i skillnaden
            i exportframgångar. Medvetenheten om behovet av mer kraftfulla
            åtgärder i fråga om marknadsföring på export är också växande,
            vilket inte minst debatten inom näringslivet under senare tid
            givit prov på. Även de fackliga organisationerna har ägnat problemet
            stor uppmärksamhet genom studiekampanjer. Detta upplever vi som
            ett glädjande gensvar på den debatt som aktualiserats från arbetarrörelsens
            sida. Marknadsföring på export är självfallet en fråga för företagen
            själva i första hand, men ytterligare insatser från statsmakternas
            sida är enligt vår mening nödvändiga. I vår motion hösten 1977
            om den ekonomiska politiken (1977/78:39) redovisade vi flera förslag
            i syfte att utveckla de svenska företagens marknadsföring. På
            en punkt aviserade vi att vi skulle återkomma under den allmänna
            motionstiden 1978, nämligen i fråga om resurser till Sveriges
            exportråd för att stödja forskning och utveckling på marknadsföringsområ-
            det. Som ett led i ansträngningarna att öka exporten bör staten
            även via Sveriges exportråd stödja forskning och utveckling på
            marknadsföringsområdet. Genom anknytningen till exportrådet bör
            man få garantier för att en praktiskt inriktad forskning kommer
            till stånd. Inom exportrådet bör en begränsad expertenhet inrättas.
            Den bör ha till uppgift att — utöver administrationen av forsknings-
            och utvecklingsanslaget — följa forskningen på området, utvär-
            dera och sprida forskningsresultat och medverka till att forskningen
            används i det praktiska arbetet. För nästa budgetår bör 3 milj.
            kr. anslås för ändamålet. Medlen kan anvisas under anslaget till
            Sveriges exportråd. I vår tidigare nämnda motion tog vi också
            upp frågan om ändringar i exportkreditsystemet. Mot bakgrund av
            exportkrediternas allt större bety- delse i konkurrensen, framför
            allt när det gäller export till statshandelsländer och u-länder,
            förordade vi en förstärkning av de statliga insatserna. Vi angav
            som riktpunkt att AB Svensk Exportkredit skulle ställa lån för
            exportkrediter till förfogande i svenska kronor och till fast
            ränta. Valutarisken skulle alltså bäras av staten. Kapitalanskaffningen
            borde ske i sådana former att den fasta räntan inte nämnvärt översteg
            miniminivåerna i de normer som överenskommits inom OECD. Skulle
            detta inte vara möjligt, fick en subventionering över statsbud-
            geten övervägas. Vi begärde att regeringen skyndsamt skulle lägga
            fram förslag om ändringar i exportkreditsystemet enligt dessa
            riktlinjer.
          </p>
          <pb facs="riksdagen-motions-pdf/data/197778/mot_197778__1640/mot_197778__1640-018.pdf"/>
          <p>
            Mot. 1977/78:1640 18
          </p>
          <p>
            Näringsutskottet framhöll i sitt betänkande (NU 1977/78:34) att
            ett förslag om inrättande av en s. k. exportfond var under beredning
            inom regerings- kansliet. Vidare angavs att arbetet i exportfinansieringskommittén
            skulle vara färdigt i början av 1978. Den borgerliga majoriteten
            av utskottet ansåg mot denna bakgrund att motionsyrkandet beträffande
            exportkreditsystemet därigenom fick anses tillgodosett i sak och
            att motionen borde avslås i denna del. Detta blev också riksdagens
            beslut. Socialdemokraterna anförde i en reservation att det var
            ytterst angeläget att regeringen skyndsamt lade fram förslag till
            ändringar i exportkreditsystemet av den innebörd som förordats
            i motionen och att detta skulle ges regeringen till känna. Enligt
            regeringens förteckning över propositioner till riksmötet under
            våren 1978 aviseras en proposition om exportkreditfinansiering
            till den 7 april. Med hänsyn härtill avstår vi nu från att föra
            fram något yrkande men vill framhålla angelägenheten av att regeringen
            kommer med förslag som innebär förbättringar i de svenska exportörernas
            konkurrensssituation.
          </p>
          <p>
            Statliga företag
          </p>
          <p>
            En betydande del — ca 10 926 — av industrins investeringar har
            under senare år utgjorts av investeringarna inom de statsägda
            företagen. De ekonomiska problem som alla stål-, skogs- och gruvföretag
            drabbats av under senare tid har slagit särskilt hårt mot Statsföretagsgruppen,
            eftersom den typen av verksamhet utgör en förhållandevis stor
            andel av gruppens totala verksam- het. Mot den bakgrunden får
            man räkna med att de finansiella resurserna inom Statsföretagsgruppen
            kommer att bli väsentligt reducerade. Man kan utgå från att detta
            även kommer att påverka investeringsprogrammet inom företagsgruppen.
            Därför måste särskilda åtgärder vidtas för att öka investeringarna
            i de statliga företagen. Dessa företag måste spela en mera aktiv
            näringspolitisk roll. Vi vänder oss bestämt mot talet om att investeringarna
            i dessa företag ligger för högt. I stället måste man från statsmakternas
            sida påverka de statliga företagen att öka investeringarna. Den
            möjligheten utnyttjades under den socialdemokratiska regeringsperioden.
            Mot den bakgrunden bör en särskild inventering göras av investeringsprojekt
            i de statliga företagen som snabbt kan komma till stånd. Det finns
            betydande investeringsprojekt som omedelbart bör komma i gång
            men där f.n. bristen på kapital lett till att projekten nu fördröjs
            i avvaktan på besked från regeringen. Det gäller bl. a. utbyggnaden
            av Karlsborgsverken inom ASSI och det gäller arbeten inom LKAB
            av utvecklings- och miljökaraktär, vilka kan tidigareläggas och
            på det sättet ge sysselsättning åt ett stort antal personer. Riksdagen
            bör uppdra åt regeringen att snarast framlägga förslag om ett
            program för en kraftigt ökad investeringsverksamhet i de statliga
            företagen. Av stor betydelse för de framtida möjligheterna att
            bibehålla sysselsätt- ningen på en acceptabel nivå vid de statliga
            varven är möjligheten att
          </p>
          <pb facs="riksdagen-motions-pdf/data/197778/mot_197778__1640/mot_197778__1640-019.pdf"/>
          <p>
            Mot. 1977/78:1640 19
          </p>
          <p>
            komplettera fartygsproduktionen med annan alternativ produktion.
            Den s. k. Analysgruppen föreslog att en fond med 100 milj. kr.
            skulle avsättas för projektering av alternativ verksamhet. Regeringen
            föreslog emellertid i varvspropositionen att endast 35 milj. kr.
            skulle avsättas i ett första steg. I den socialdemokratiska partimotionen
            yrkades att Analysgruppens förslag om 100 milj. kr. för alternativ
            produktion skulle godtas. Riksdagen godkände sedermera regeringens
            förslag. Därefter har AB Svenska Varv inkommit till regeringen
            med en begäran om att avsätta 250 milj. kr. för utvecklande av
            alternativ produktion. Det gäller bl. a. utvecklande av flytande
            fabriker för metanol och ammoniak. Härutöver kan även vissa projekt
            inom naturgas- området aktualiseras. Enligt vår mening är det
            angeläget att möjligheterna att snabbt utveckla alternativ produktion
            tillvaratas i väsentligt större utsträck- ning än för närvarande.
            Det kan inte gärna vara rimligt att regeringen avdelar endast
            35 milj. kr. för den framtidsinriktade verksamheten av de mångmiljardbelopp
            som totalt satsas på varven. Förslag om en väsentlig höjning av
            dessa resurser är omedelbart nödvändiga. Regeringen har i budgetpropositionen
            aviserat sin avsikt att återkomma med sina förslag angående åtgärder
            för vissa statliga företag. Med hänsyn till vårt krav om förslag
            om väsentligt utökade investeringar inom de statsägda företagen
            har vi i vårt alternativ reserverat ytterligare 700 milj. kr.
            utöver vad regeringen beräknat för sina aviserade förslag, vilka
            vi utgår från beaktats under anslaget Oförutsedda utgifter.
          </p>
          <p>
            Företagens kapitalförsörjning
          </p>
          <p>
            När företagen kraftigt ökar sina investeringar och samtidigt
            ökar forsk- nings- och utvecklingsarbetet kommer detta självfallet
            att ställa starkt ökade krav på företagens kapitalförsörjning.
            En första grundläggande svårighet uppstår här på grund av den
            allmänna inriktning som regeringen gett den ekonomiska politiken.
            Genom de utomordentligt stora budgetunderskotten har kravet på
            en återhållsamhet på det kreditpolitiska området blivit oproportionerligt
            stort. Följden blir mycket hårda begränsningar av lånemöj- ligheterna
            inom det ordinarie kreditväsendet. Problemet kan emellertid inte
            enbart lösas genom bättre tillgång av normala bankkrediter. Ofta
            kommer beloppen att vara mycket stora, och enskilda projekt kan
            också vara förenade med ett inte obetydligt risktagande. Investeringsbankens
            uppgift är att tillgodose den typen av behov. Mot den bakgrunden
            är det angeläget att Investeringsbankens möjligheter att öka utlåningen
            inkl. ett ökat risktagande snarast kommer till stånd. Inte minst
            de betydande kursförluster som under senare tid uppstått på bankens
            utländska upplåning genom devalveringarna har drabbat banken på
            ett sådant sätt att detta kan medverka till att minska bankens
            möjligheter till engagemang i projekt med en viss risk. Detta
            skulle i så fall vara en utomordentligt olycklig
          </p>
          <pb facs="riksdagen-motions-pdf/data/197778/mot_197778__1640/mot_197778__1640-020.pdf"/>
          <p>
            Mot. 1977/78:1640 20
          </p>
          <p>
            utveckling. Mot den bakgrunden upprepar vi vårt tidigare förslag
            om en förstärkning av Investeringsbankens eget kapital med 500
            milj. kr. Medel bör anvisas på tilläggsbudget II för innevarande
            budgetår. Behovet av risktagande eget kapital är inom många företag
            alltmer framträdande. Möjligheterna att på den normala aktiemarknaden
            göra nyemissioner är begränsade. Mot denna bakgrund finns det
            anledning att vidta särskilda åtgärder för att förstärka företagens
            försörjning med eget kapital. Styrelsen för fjärde AP-fonden har
            i en framställning till regeringen begärt att få öka sina möjligheter
            att köpa och delta i nyemissioner av aktier för ytterligare 750
            milj. kr. Sedan i höstas bereds frågan i ekonomidepartementet.
            Enligt vår uppfattning är det utomordentligt angeläget med ett
            snabbt beslut i denna fråga. Fjärde fondstyrelsens begäran om
            ytterligare medel bör därför utan ytterligare dröjsmål tillgodoses.
            Sedan ett år tillbaka har socialdemokratin i samförstånd med Landsorga-
            nisationen krävt inrättandet av en särskild strukturfond för att
            förbättra företagens försörjning med risktagande kapital och göra
            det möjligt att finansiera nya framtidsinriktade satsningar. Utvecklingen
            i vårt land har sedan detta förslag första gången lades fram understrukit
            behovet av en sådan fond. Dagens ekonomiska situation och kravet
            att återställa balansen i vår ekonomi ställer än större krav på
            investeringsinsatser av denna typ. Vi upprepar därför ånyo vårt
            krav om inrättandet av en strukturfond. Strukturfonden måste nu
            emellertid ges betydligt större finansiella resurser än som var
            aktuellt för ett år sedan. Vi framhöll då att det i många branscher
            och företag krävs insatser med stora belopp, ofta under risktagande
            och med ovissa möjligheter till återbetalning och avkastning under
            de första åren. Många projekt kan vara angelägna från samhällsekonomisk
            synpunkt men först i ett längre perspektiv företagsekonomiskt
            räntabla. Är de dessutom förenade med ett inte obetydligt risktagande,
            torde projekten inte komma till stånd utan samhällets medverkan.
            Inte minst med hänsyn till de stora samhällsekonomiska merkostnader
            och den kapitalförstöring som kan bli följden av oplanerade företagsnedläggningar
            är det angeläget att instrument skapas som gör det möjligt att
            göra samhällsekonomiska avvägningar. I många fall torde det också
            finnas en tveksamhet hos företagsledningarna till större investeringsprojekt
            med hänsyn till det aktuella kapacitetsläget. Detta är också ett
            exempel på ett fall då strukturfonden bör kunna gå in och ta en
            betydande del av riskerna. Det stora ekonomiska risktagande denna
            typ av engagemang innebär medför att det i gengäld är naturligt
            för fonden att kräva ett betydande inflytande, så att åtgärderna
            kan planeras på ett riktigt sätt utifrån samhälls- ekonomiska
            utgångspunkter. Fondens syfte skall sålunda vara att svara för
            en nödvändig samhällsfi- nansiering av sådana projekt inom grupper
            av företag eller inom enstaka
          </p>
          <pb facs="riksdagen-motions-pdf/data/197778/mot_197778__1640/mot_197778__1640-021.pdf"/>
          <p>
            Mot. 1977/78:1640 21
          </p>
          <p>
            företag som syftar till att lägga grunden för en nödvändig framtida
            branschstruktur med utvecklingsdugliga och framtidsinriktade förtag.
            Finansieringen bör avse de investeringar som är förenade med detta.
            Fonden bör inte inskränkas till att enbart användas för investeringar
            i anläggnings- tillgångar utan även för stora koncentrerade insatser
            på utvecklings- och marknadssidan. Fondens verksamhet bör även
            få stor betydelse för finansiering av investeringar i mindre och
            medelstora företag, vilka befinner sig i en snabb expansion och
            därför har ett betydande behov av riskkapital. För att fonden
            på ett effektivt sätt skall fungera som ett av medlen inom ramen
            för en samordnad aktiv näringspolitik bör i dess styrelse finnas
            representanter för såväl löntagarnas och näringslivets organisationer
            som statliga myndigheter. Med hänsyn till den föreslagna finansieringen
            av fonden och det starka intresse och ansvar för den näringspolitiska
            utveck- lingen som löntagarorganisationerna visar anser vi att
            de bör tilldelas ett avgörande inflytande i fondens styrelse.
            Av styrelsens tio ledamöter bör löntagarorganisationerna utse
            sex, näringslivsorganisationerna två och staten två. I många företag
            har man under senare tid reviderat ner investerings- planerna.
            I stor utsträckning torde detta betingas av bristande tillgång
            på riskkapital. I andra fall kan orsaken, som tidigare nämnts,
            vara det aktuella kapacitetsläget. En sådan nedrevidering av investeringsplanerna
            framstår både i dagsläget och i ett mer långsiktigt perspektiv
            som olycklig för vår samhällsekonomi. En viktig uppgift för fonden
            blir därför att medverka i finansieringen av sådana uppskjutna
            projekt. Löntagarna har under senare tid fått en alltmer ökad
            insyn i företagens långsiktiga planering. Oftast är det ett starkt
            löntagarintresse att företagens investeringsverksamhet utökas.
            Genom ett nära samspel mellan strukturfonden, företagsledningarna
            och de anställda i företagen skapas såväl förutsättningar för
            som vilja till en expansion, vilken i det aktuella läget framstår
            som nödvändig. Strukturfonden bör kunna tillföra medel utan att
            några formella krav på säkerheter uppställs. Även i normala fall
            bör förräntningskraven kunna ställas ganska lågt och för en viss
            tid helt kunna efterges, om de samhälls- ekonomiska motiven är
            starka. Däremot är det naturligt att kräva ett inflytande som
            villkor för kapitaltillskottet. Olika former för fondens kapitaltillskott
            bör vara tänkbara. Såväl aktie- teckning genom nyemission som
            konvertibla skuldebrev eller motsvarande bör kunna vara aktuella.
            Vilken lösning eller kombination av åtgärder som väljs bör avgöras
            från fall till fall. I vissa fall kan det vara lämpligt att strukturfondens
            insatser kombineras med tillskott av direkt lånat kapital från
            t. ex. Investeringsbanken. De direkta insatserna i statliga företag,
            bl. a. varven och stålindustrin, bör göras i annan ordning. Strukturfonden
            är inte ett alternativ till dessa satsningar utan ett komplement
            till dessa. Det är angeläget att understryka
          </p>
          <pb facs="riksdagen-motions-pdf/data/197778/mot_197778__1640/mot_197778__1640-022.pdf"/>
          <p>
            Mot. 1977/78:1640 2
          </p>
          <p>
            detta inte minst med hänsyn till de missvisande framställningar,
            som gjorts, t. ex. vid jämförelser med regeringens näringspolitik.
            Enligt vår uppfattning bör inrättandet av en strukturfond ge väsentliga
            möjligheter till en starkt förbättrad investeringsverksamhet.
            En strukturfond bör därför inrättas fr. o. m. den 1 juli 1978
            och ges en omslutning av 4 miljarder kronor första året. Strukturfonden
            bör läggas vid sidan av statsbudgeten och bör ges möjligheten
            att med statliga garantier gå ut på de internationella lånemarknaderna
            för att finansiera sin verksamhet. Den bör också av budgetmedel
            tillföras ett kapital om 2 miljarder kronor.
          </p>
          <p>
            Hemställan
          </p>
          <p>
            Med hänvisning till vad som anförts hemställs 1. att riksdagen
            godkänner de riktlinjer för näringspolitiken som förordats i motionen,
            2. att riksdagen som sin mening ger regeringen till känna vad
            i motionen anförts om statliga styrelserepresentanter i vissa
            företag, 3. att riksdagen till Statens industriverk: Utredningar
            (industride- partementet) för budgetåret 1978/79 anvisar ett i
            förhållande till regeringens förslag med 5 milj. kr. förhöjt reservationsanslag
            av 12 902 000 kr., 4. attriksdagen som sin mening ger regeringen
            till känna vad som i motionen anförts om ett utvecklingsbolag
            på bilområdet, 5. att riksdagen till Utvecklingsbolag för transportsystem
            m. m. för budgetåret 1978/79 under femtonde huvudtiteln anvisar
            ett reservationsanslag av 200 000 000 kr., 6. att riksdagen som
            sin mening ger regeringen till känna vad i motionen anförts om
            statens inflytande i databolaget, 7. att riksdagen som sin mening
            ger regeringen till känna vad i motionen anförts om databolagets
            produktionsinriktning, 8. att riksdagen till Sveriges exportråd
            (handelsdepartementet) för budgetåret 1978/79 anvisar ett i förhållande
            till regeringens förslag med 3 milj. kr. förhöjt reservationsanslag
            av 6 410 000 kr 9. att riksdagen hos regeringen begär skyndsamt
            förslag om en kraftigt ökad investeringsverksamhet i de statliga
            företagen, 10. attriksdagen till Teckning av aktier i Sveriges
            Investeringsbank AB på tilläggsbudget II för budgetåret 1977/78
            anvisar ett investe- ringsanslag av 500 000 000 kr., 11. att riksdagen
            som sin mening ger regeringen till känna vad i motionen anförts
            om fjärde AP-fondens möjligheter att köpa och delta i nyemissioner
            av aktier, 12. att riksdagen beslutar inrätta en strukturfond
            fr. o. m. den 1 juli
          </p>
          <pb facs="riksdagen-motions-pdf/data/197778/mot_197778__1640/mot_197778__1640-023.pdf"/>
          <p>
            Mot. 1977/78:1640 23
          </p>
          <p>
            1978 i enlighet med i motionen angivna riktlinjer, 13. att riksdagen
            till Strukturfonden för budgetåret 1978/79 under femtonde huvudtiteln
            anvisar ett investeringsanslag av 2000 000 000 kr.
          </p>
          <p>
            Stockholm den 25 januari 1978
          </p>
          <p>
            OLOF PALME (s)
          </p>
          <p>
            ERIK ADAMSSON (s) GÖRAN KARLSSON (s) INGEMUND BENGTSSON (s) VALTER
            KRISTENSON (s) INGVAR CARLSSON (s) ANNA LISA LEWÉN-ELIASSON (s)
            HANS GUSTAFSSON (s) ESSEN LINDAHL (s) BENGT GUSTAVSSON (s) LISA
            MATTSON (s) LILLY HANSSON (s) THAGE PETERSON (s)
          </p>
          <p>
            LENA HJELM-WALLÉN (s) ANNA-GRETA SKANTZ (s) PAUL JANSSON (s)
            INGVAR SVANBERG (s)
          </p>
          <pb facs="riksdagen-motions-pdf/data/197778/mot_197778__1640/mot_197778__1640-024.pdf"/>
          <p>
            GOTAB 57426 Stockholm 1978
          </p>
        </div>
      </div>
    </body>
  </text>
</TEI>
