<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1972--00941">
  <teiHeader>
    <fileDesc>
      <titleStmt>
        <title>om en central befolkningsberedning.</title>
        <author>av fru Lewén-Eliasson och fröken Mattson</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>om en central befolkningsberedning.</title>
          <idno type="rdwebb">FV02941</idno>
          <rs type="number">941</rs>
          <ref type="dokument_url_text">http://data.riksdagen.se/dokument/FV02941/text</ref>
          <ref type="dokument_url_html">http://data.riksdagen.se/dokument/FV02941</ref>
          <ref type="dokumentstatus_url_xml">http://data.riksdagen.se/dokumentstatus/FV02941</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-7dXgNidaggTRBb3qPDta9j</idno>
            <name>ANNA LISA LEWÉN-ELIASSON</name>
            <state type="partyAffiliation" ref="Q105112">
              <desc>s</desc>
            </state>
          </person>
          <person gender="woman">
            <idno>i-KpoF1wWb4vZchJUXXg8UDL</idno>
            <name>LISA MATTSON</name>
            <state type="partyAffiliation" ref="Q105112">
              <desc>s</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-PksmLMKKBaZDkmCWeJRCQq" type="signed"/>
        <correspContext corresp="i-PksmLMKKBaZDkmCWeJRCQq">
          <note type="signatory" corresp="i-7dXgNidaggTRBb3qPDta9j"/>
          <note type="signatory" corresp="i-KpoF1wWb4vZchJUXXg8UDL"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1972/mot_1972__941/mot_1972__941-001.pdf"/>
      <fw xml:id="i-KDXoqUkJQicq4tuKeyL25i">
        Mot. 1972:941 16
      </fw>
      <div xml:id="i-JRsJ5gHBKTnHpBb7Y6iv4o" type="motHeader">
        <div xml:id="i-8aaKRuU63uUacfvEbMGiBC" type="motTitle"/>
        <div xml:id="i-DcJVfEdsfz7qu8hnEh9dF" type="motSubmissionInfo"/>
      </div>
      <div xml:id="i-MU3iBUrJo8YhifR5vyFhbw" type="motBody">
        <div xml:id="i-FxMkzZ6zyQJWV86ydMr7vy">
          <p xml:id="i-NR2je4RVyctdF25rXdRvVb">
            Nr 941
          </p>
          <p xml:id="i-NPsF7etnZj4bfECb8hZEJB">
            av fru Lewén-Eliasson och fröken Mattson om en central befolkningsberedning.
          </p>
          <p xml:id="i-SRPR2GSNnbMn1sW6fAACky">
            För vår värld som helhet framstår som 1970-talets och de närmast
            föl- jande årtiondenas största frågor befolkningsökningen, resurs-
            och miljö- förstöringen och den gapande klyftan mellan rika och
            fattiga. Lösningen av dessa problem måste sökas i global samverkan.
            Vårt land är sedan länge aktivt i Förenta nationerna för att förmå
            och möjliggöra för världs- organisationen att angripa dem i en
            för alla länder gemensam ansträng- ning. Vid 1970-talets ingång
            antog FN en allmän utvecklingsstrategi som på en rad områden angav
            mål och medel för det nationella och internatio- nella utvecklingsarbetet.
            Strategin var dock fåordig eller vag med av- seende på viktiga
            sidor av den ekonomiska och sociala utjämningspoliti- ken, miljöskyddsfrågorna
            och befolkningspolitiken. På svenskt initiativ antog FN:s generalförsamling
            1970 ett särskilt uttalande med riktlinjer för utvecklingsarbetets
            sociala komponenter. Till grund härför låg bl. a. ett betänkande
            som utarbetats vid ett expert- möte i Stockholm som anordnats
            av FN på svensk inbjudan. Då det gäller skyddet av den mänskliga
            miljön och naturresurserna söker vårt land göra en insats genom
            sina initiativ till 1972 års stora FN- konferens i Stockholm och
            ett aktivt arbete på en internationell dekla- ration i miljöskyddsfrågan.
            Om världskonferensen antar deklarationen och ett däri ingående
            handlingsprogram har FN fått vad man kan kalla en delstrategi
            för den globala ansträngningen att skydda naturresurserna och
            den mänskliga miljön. På befolkningsfrågans område gör Sverige
            sedan många år särskilda ansträngningar inom FN för att aktivera
            arbetet på lösningen av den ohämmade folkökningens problem. Under
            förarbetet på den världskon- ferens i befolkningsfrågan, som FN
            beslutat anordna 1974, har svenska delegationer särskilt understrukit
            kravet på att en FN-strategi utarbetas för befolkningsfrågan med
            ett handlingsprogram för nationell och inter- nationell befolkningspolitik.
            Sverige måste som andra länder dra konsekvenser av den internatio-
            nella utvecklingen och i sin nationella politik i eget intresse
            ta sin del av ansvaret för världsutvecklingen. Numera är det påtagligt
            för alla att miljöskyddsarbetet är en samtidigt nationell och
            internationell angelägen- het som kräver uppoffringar av oss själva
            och av andra länder i lika mån.
          </p>
          <pb facs="riksdagen-motions-pdf/data/1972/mot_1972__941/mot_1972__941-002.pdf"/>
          <fw xml:id="i-Pt4YCsfUZseHPqJciSEzzv">
            Mot. 1972:941 17
          </fw>
          <p xml:id="i-J1SMf4KcMiUWTNVAHvWHdJ">
            Den sociala rättvisans och solidaritetens krav leder till en
            utjämnings- politik i vårt eget land, och i arbetet på att minska
            de gapande klyftorna mellan rika och fattiga folk lämnar vi ett
            bidrag i form av det bistånd för vilket riksdagen enhälligt beslutat
            uppställa målet att vår uppoffring budgetåret 1974/75 skall uppnå
            ett etappmål motsvarande en procent av nationalprodukten. Också
            befolkningspolitiken har inslag som berör vår inhemska politik
            lika väl som den internationella politiken. Under inga förhållanden
            kan vårt land och vårt folk vara oberört av den enorma folkökningen,
            av allt att döma i genomsnitt omkring 100 miljoner om året eller
            över tre tusen miljoner människor under återstoden av detta århundrade,
            på en planet som redan nu på många håll präglas av en förfärande
            överbefolk- ning och resursförstöring. Även i vårt eget land märker
            vi hur hopträng- ning av människorna i koncentrerade bebyggelseområden,
            en stor resurs- åtgång och en hög levnadsstandard bland växande
            grupper medför på- tagliga överbefolkningssymtom och stora sociala
            problem. På vår eko- nomiskt och teknologiskt avancerade nivå
            upplever vi från tid till annan krisartade fenomen då det gäller
            sysselsättningen, utbildningen, bostads- försörjningen, de sociala
            serviceanordningarna osv. I varje fall drabbar brister på dessa
            områden geografiskt eller socialt avgränsade delar av befolkningen
            — brister som skulle kunna motverkas av en rationell samhällsplanering
            och en medveten befolkningspolitik. För världen i stort måste
            på sikt en stabilisering av befolkningen upp- nås. Folkökningen
            måste med andra ord upphöra. Frågan är inte om det skall ske utan
            när och hur det skall ske. En viktig förutsättning för en rationell
            befolkningspolitik är att människorna kan planera sin barn- alstring,
            att de har kunskaper och tillgängliga medel att hindra att barn
            kommer till som inte är önskade av sina föräldrar. Det bör anses
            som en mänsklig rättighet att ha kunskap om befruktningshindrande
            metoder, men tyvärr finns ännu inte tillgång till kontraceptiva
            metoder och pre- ventivmedel som är så lättskötta och lättillgängliga
            att alla har tillgång till dem och fullt förtroende för dem. Särskilt
            i de fattiga länderna med deras enorma folkökning är detta ett
            problem som kräver en snabb lös- ning. — Mexico, som de två senaste
            årtiondena fördubblat sin befolk- ning till ca 50 miljoner, har
            nu en ökningstakt som skulle medföra att landet inom 100 år uppnådde
            mer än 1 500 miljoner människor om inte en katastrof inträffat
            dessförinnan eller människornas reproduktionsbe- teende ändras.
            — Sverige gör en viktig insats för de fattiga länderna ge- nom
            att befordra och delta i finansieringen av det samarbete som etable-
            rats mellan forskare i hela världen och världshälsoorganisationen
            WHO för att få fram tillförlitliga och lättillgängliga kontraceptiva
            medel och metoder. Även för vårt folk har denna forskning stor
            betydelse. Ännu för ett par år sedan kunde konstateras att omkring
            30 procent av alla barn i vårt land föds utom äktenskapet eller
            inom 8 månader
          </p>
          <pb facs="riksdagen-motions-pdf/data/1972/mot_1972__941/mot_1972__941-003.pdf"/>
          <fw xml:id="i-DKM7yeKBT9u6kBVUdbhWDo">
            Mot. 1972:941 18
          </fw>
          <p xml:id="i-KkVa9ynv7vYkpEMYiBuYKo">
            efter föräldrarnas vigsel (fr Hannes Hyrenius, Så mycket folk,
            1970, s. 66). Även om många av dessa barn var önskade av sina
            föräldrar kan det antas att en stor del icke skulle ha fötts om
            föräldrarna iakttagit en medveten födelsekontroll. Det stora antalet
            aborter även i vårt land vitt- nar om hur mycket mänskligt lidande
            som skulle kunna undvikas om kunskapen om och tillgången till
            lättskötta preventivmedel motsvarade människornas önskningar.
            En undersökning i Förenta staterna härom- året har ansetts kunna
            tyda på att om antalet födda barn motsvarade människornas eller
            i vart fall kvinnornas faktiska önskemål folkökning- en där skulle
            kraftigt minska eller nära nog avstanna (Population Growth and
            America's Future, an interim report prepared by the commission
            on population growth and the American future, Washington 1971,
            s. 26). Inför de svåra avgöranden vi som folk och enskilda har
            att träffa i frå- gan om avbrytande av icke önskat havandeskap
            är det av stor vikt att vi på allt sätt stödjer forskning och
            undersökningar, som kan medföra ett minskat behov av de aborter
            som i själva verket ingen önskar och de flesta betraktar som en
            sista utväg ur en svår situation. Både i en global och i en svensk
            befolkningspolitik måste en utbyggd verksamhet för all- män tillgång
            till befruktningshindrande medel vara ett viktigt inslag. Över
            huvud behöver människors bevekelsegrunder för barnalstring un-
            dersökas. Även om vårt folk i dag inte för egen del behöver ställa
            sig inför frå- gan om en medveten minskning av fruktsamheten som
            ett önskvärt mål för samhällets strävan, är det i det internationella
            perspektivet viktigt att vi undersöker vårt folks attityder till
            en befolkningskontroll som innebär en numerärt sett stationär
            befolkning. Sådana undersökningar kan hjälpa oss att förstå andra
            folks beteenden och kanske bistå dem i en strävan att ändra beteende.
            En prövning av frågan om hur stor befolkning som är önskvärd i
            ett land — och i olika delar av landet — med våra förutsättningar
            och vår levnadsnivå medför att både invandringen från andra länder
            och den in- rikes omflyttningen behöver studeras ingående. Vårt
            förhållande till in- vandringen och invandrarna är föremål för
            ständig prövning från natio- nella utgångspunkter men kan — i
            ett längre och vidare perspektiv av nordisk och vidgad europeisk
            och global samverkan — behöva prövas även från internationella
            utgångspunkter. Den senaste långtidsutredningen har kalkylerat
            med olika antaganden rörande invandringen och befolkningstillväxten
            under det närmaste år- tiondet och diskuterat innebörden av olika
            alternativ för tillgången på arbetskraft. Sådana undersökningar
            kan nu behöva göras utifrån nya antaganden, t. ex. rörande befolkningens
            önskvärda storlek och ålders-
          </p>
          <p xml:id="i-AtXqyeoPzJnNtZ1EhmRB1w">
            sammansättning. Föjande synpunkt på denna fråga från en demografisk
            expert må anföras:
          </p>
          <pb facs="riksdagen-motions-pdf/data/1972/mot_1972__941/mot_1972__941-004.pdf"/>
          <fw xml:id="i-9tskdKboa7KA9E82Ld7C74">
            Mot. 1972:941 19
          </fw>
          <p xml:id="i-96aM4Ec94VJTczvrWr9JYP">
            Prognoser över befolkningsutvecklingen i kommuner och regioner
            har intill senare tid vanligen utförts som punktinsatser utan
            tillräcklig kon- takt med prognosutredarna. Detta har lett till
            det välkända förhållandet att summan av de enskilda kommunernas
            förväntningar i förhållande till framtida folkmängd vida överstiger
            den ram, som bestämmes av rimliga prognoser för hela rikets befolkning.
            Planering och utveckling för en enskild kommun eller region måste
            givetvis inpassas i ett system tillsammans med hela landets övriga
            kom- muner och regioner. Att härvidlag prognoserna för hela riket
            kan för- utsättas vara något elastiska på grund av invandring
            är en omständighet, som givetvis måste tas med i utformningen
            av ett sådant system, (Hyre- nius, a. a. s. 76).
          </p>
          <p xml:id="i-KhV2EcG4ipw5Q96XMiet91">
            Dessa synpunkter har i dagarna fått en aktuell illustration genom
            en diskussion inom de socialdemokratiska organisationerna i Stockholms
            län som utmynnat i bl. a. följande uttalande:
          </p>
          <p xml:id="i-7Ppg51KDjqmknyPEwoWKMn">
            Alltför snabba förändringar och en alltför snabb tillväxt i regionen
            innebär risk för sociala och ekonomiska problem. En accelererande
            be- folkningsökning är därför ej önskvärd, den skulle innebära
            ett ökat tryck i fråga om de redan pressade utbyggnadsbehoven.
            Målsättningen bör vara en balanserad tillväxt inom ramen för utveck-
            lingen i landet i sin helhet, där resurser även fördelas till
            angelägna be- hov i vad gäller förbättring av den befintliga stadsbyggnaden
            och ser- vicen till allmänheten exempelvis i fråga om kollektiva
            kommunikatio- ner, bostadsbyggandet m. m.
          </p>
          <p xml:id="i-Rogt6n7dj2PhFykqHPu6Fp">
            Vill man påverka befolkningstillväxten positivt i vissa områden
            och negativt i andra är det viktigt att lära känna människornas
            reaktioner och attityder inför olika livs- och bebyggelseformer.
            Urbaniseringens för- och nackdelar bör studeras inte endast som
            en ekonomisk fråga och ett miljöskyddsproblem utan som ett allmänt
            sociologiskt problem. ”Vi flytt int!” är ett slagord. ”Varför
            flytt vi int?” och varför andra flyttar är frågor som söker sina
            svar. De svaren bör ingå i samhälls- och be- folkningsplaneringen.
            I global skala är problemet att alltför många flyttar utan att
            det finns rimliga förutsättningar för ett bättre liv. Sverige
            bör kunna lämna bidrag till förståelsen av ett globalt problem
            av mycket sto- ra dimensioner. Av betydelse för både befolkningsutvecklingen
            och arbetskraftstill- gångarna är kvinnornas ställning i arbetslivet
            och deras benägenhet och möjlighet till förvärvsarbete. Det torde
            vara ett väl känt förhållande — dokumenterat från så olika miljöer
            som Sverige och dagens Kina — att en ökning och breddning av kvinnornas
            förvärvsarbete minskar frukt- samheten. Inom ramen för våra bidrag
            till en global befolkningspolitik lika väl som för svensk arbetsmarknadspolitik
            bör denna fråga studeras ytterligare i vårt land. De förändringar
            i äktenskapsbildningen som äger rum i vår kultur på- verkar befolkningsutvecklingen
            och familjepolitiken, Dessa frågor stu- deras fortlöpande inom
            ramen för den socialpolitiska planeringen, men
          </p>
          <pb facs="riksdagen-motions-pdf/data/1972/mot_1972__941/mot_1972__941-005.pdf"/>
          <fw xml:id="i-FYCYxkgipHmc78AUJp7u4J">
            Mot. 1972:941 20
          </fw>
          <p xml:id="i-5XQzkE2bxLeD7jeMFqw9LP">
            de kan behöva prövas även inom ramen för överväganden rörande
            svenska insatser i en internationell befolkningspolitik. En fortlöpande
            diskussion äger rum om hur den medicinska utveck- lingen påverkar
            dödligheten. Demografiska aspekter på dessa frågor be- höver studeras.
            Verkningarna för de sociala trygghets- och välfärdsan- ordningarna
            av en ytterligare växande andel åldringar i befolkningen behöver
            prövas i nationellt och internationellt perspektiv. Inför det
            av FN proklamerade Världsbefolkningsåret 1974 och där- under Världsbefolkningskonferensen
            har FN:s generalsekreterare vädjat till alla regeringar att tillsätta
            särskilda kommittéer för att förbereda varje lands deltagande
            i denna verksamhet. Svenska regeringen har nyli- gen genom sitt
            ombud i FN:s befolkningskommission meddelat att den har för avsikt
            att tillsätta ett sådant beredningsorgan. Världsbefolkningskonferensen
            kommer att — med befolkningsutveck- lingen i världen och i enskilda
            länder som utgångspunkt — behandla en rad frågor rörande befolkningspolitik,
            arbetsmarknadspolitik, födoäm- nesförsörjning, miljöskyddsfrågor,
            barna- och ungdomsvård och utbild- ning, hälsovård och familjeplanering,
            kvinnornas ställning osv. För att Sverige skall kunna lämna fullgoda
            bidrag till konferensen och till ut- formningen av den globala
            befolkningspolitik som man bör syfta till, är det viktigt att
            förberedelserna inleds snart och får både bredd och djup. Därvid
            bör både demografisk och annan expertis medverka. Vi hemställer
            därför att riksdagen hos Kungl. Maj:t begär att en central befolknings-
            beredning kommer till stånd, med uppgift att förbereda Sve- riges
            deltagande i Världsbefolkningskonferensen 1974 och medverka vid
            utformningen av Sveriges bidrag till en global befolkningspolitik
            samt att därutöver i internationellt perspek- tiv ta upp de frågor
            rörande Sveriges befolkningsrörelser och befolkningsutveckling,
            som den finner böra ytterligare prövas, och föreslå de utredningar
            och andra åtgärder som den må finna påkallade.
          </p>
          <p xml:id="i-SH7TpnB97qQVsg5iYu5UA" type="date">
            Stockholm den 26 januari 1972
          </p>
          <div xml:id="i-3EYFt4VLsAw4cnSmMK9UMv" type="signatureBlock">
            <list xml:id="i-2YiskCAYQtADDsa3BWikPw">
              <item xml:id="i-7QpZWkNvAnBcmRTHeWVGCc" who="i-7dXgNidaggTRBb3qPDta9j" type="signature">
                ANNA LISA LEWÉN-ELIASSON (s)
              </item>
              <item xml:id="i-MKwd8mZ4y8kJjbV3KbcL7f" who="i-KpoF1wWb4vZchJUXXg8UDL" type="signature">
                LISA MATTSON (s)
              </item>
            </list>
          </div>
          <p xml:id="i-4taqTEhBNmJvuNukEqRLYb">
            Victor Pettersons Bokindustri AB, Stockholm 1972
          </p>
        </div>
      </div>
    </body>
  </text>
</TEI>
