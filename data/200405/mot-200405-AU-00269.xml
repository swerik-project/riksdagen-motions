<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200405-AU-00269">
  <teiHeader>
    <fileDesc>
      <titleStmt>
        <title>Anställningsskydd</title>
        <author corresp="i-HpwkrkkrFd1MRPixHrr8q1">av Lars Ohly m.fl. (v)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Anställningsskydd</title>
          <idno type="rdwebb">GS02A269</idno>
          <rs type="number">A269</rs>
          <orgName type="comitteeAbbreviation">AU</orgName>
          <ref type="dokument_url_text">http://data.riksdagen.se/dokument/GS02A269/text</ref>
          <ref type="dokument_url_html">http://data.riksdagen.se/dokument/GS02A269</ref>
          <ref type="dokumentstatus_url_xml">http://data.riksdagen.se/dokumentstatus/GS02A269</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-HpwkrkkrFd1MRPixHrr8q1</idno>
            <name>Lars Ohly</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-KoshphacAWMdvHAZ62MAi2</idno>
            <name>Lars Bäckström</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-7Gy2xwC7Jyimjy9QTKnQEf</idno>
            <name>Rossana Dinamarca</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-44hG22iaE6LAaX8WoMPPk3</idno>
            <name>Mats Einarsson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-pSqD9LHdbNUrj3thRcKhS</idno>
            <name>Marie Engström</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-BvxBJicYo5FW1E9fuXk8LW</idno>
            <name>Owe Hellberg</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-LmkkKmc2XQLDmqAXoGoovP</idno>
            <name>Berit Jóhannesson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-YaN1jaPx75LMCzcGaN8cCm</idno>
            <name>Sten Lundström</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-2aZQBvMx8o6ihusfvExbt8</idno>
            <name>Alice Åström</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-DMGKRcZKJjLDnd1Mozdje8</idno>
            <name>Camilla Sköld Jansson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-MJL89J5NnS7c2Vx7JY9Uga</idno>
            <name>Anders Wiklund</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-YDwkZeUF39guBN3Xb8ZAVc" type="signed"/>
        <correspContext corresp="i-YDwkZeUF39guBN3Xb8ZAVc">
          <note type="signatory" corresp="i-HpwkrkkrFd1MRPixHrr8q1"/>
          <note type="signatory" corresp="i-KoshphacAWMdvHAZ62MAi2"/>
          <note type="signatory" corresp="i-7Gy2xwC7Jyimjy9QTKnQEf"/>
          <note type="signatory" corresp="i-44hG22iaE6LAaX8WoMPPk3"/>
          <note type="signatory" corresp="i-pSqD9LHdbNUrj3thRcKhS"/>
          <note type="signatory" corresp="i-BvxBJicYo5FW1E9fuXk8LW"/>
          <note type="signatory" corresp="i-LmkkKmc2XQLDmqAXoGoovP"/>
          <note type="signatory" corresp="i-YaN1jaPx75LMCzcGaN8cCm"/>
          <note type="signatory" corresp="i-2aZQBvMx8o6ihusfvExbt8"/>
          <note type="signatory" corresp="i-DMGKRcZKJjLDnd1Mozdje8"/>
          <note type="signatory" corresp="i-MJL89J5NnS7c2Vx7JY9Uga"/>
        </correspContext>
        <correspAction xml:id="i-MGsdT9MdZ9EF2QfAVfmLJn" type="referral">
          <date when="2004-10-14"/>
        </correspAction>
        <correspAction xml:id="i-371D9jw5rPPMmi5ti6sbFw" type="dismissal">
          <date when="2004-10-14"/>
        </correspAction>
        <correspAction xml:id="i-TQ7FXYNApbHHt9q7FVmjn7" type="submission">
          <date when="2004-10-05"/>
        </correspAction>
        <correspAction xml:id="i-2w7CMS29WBqng8Z7Ytznu9" type="assigned"/>
        <correspContext corresp="i-2w7CMS29WBqng8Z7Ytznu9">
          <ref type="assignedTo">Arbetsmarknadsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#parti"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200405/mot_200405_A_269/mot_200405_A_269-0001.pdf"/>
      <pb facs="riksdagen-motions-pdf/data/200405/mot_200405_A_0269/mot_200405_A_0269-0001.pdf"/>
      <pb facs="riksdagen-motions-pdf/data/200405/mot_200405_A_269/mot_200405_A_269-0001.pdf"/>
      <pb facs="riksdagen-motions-pdf/data/200405/mot_200405_A_0269/mot_200405_A_0269-0001.pdf"/>
      <pb facs="riksdagen-motions-pdf/data/200405/mot_200405_A_0269/mot_200405_A_0269-001.pdf"/>
      <div xml:id="i-L4NxTr96jf6K7GSbBSGa4B" type="motHeader">
        <div xml:id="i-NBHjaVVDxehFsgyLtr5qVX" type="motTitle"/>
        <div xml:id="i-AJMtBz3rQSUr48LRbUwcCd" type="motSubmissionInfo"/>
      </div>
      <div xml:id="i-PyjCZj91qNkG11N4X744YC" type="motBody">
        <div xml:id="i-5xHXD6ko32xs1gJd1XN45J">
          <p xml:id="i-BFtW9ZvHBxpTitQnJx6MK1">
            2004/05 mnr: A269
          </p>
          <p xml:id="i-BasgyCY9bhqc77Jfs3QtFE">
            pnr: v482
          </p>
          <p xml:id="i-TQJ7iDvvJRc2Fa4uKMv2bn">
            Motion till riksdagen 2004/05:A269
          </p>
          <p xml:id="i-V79baZFBkkLpHE59B5mkVH">
            av Lars Ohly m.fl. (v)
          </p>
          <p xml:id="i-NqK68GGKGMEHnY1CP9vsqK">
            Anställningsskydd
          </p>
          <p xml:id="i-Wb9DBqqqKZN2EgFaJiu1Sn">
            1 Förslag till riksdagsbeslut
          </p>
          <p xml:id="i-LTrJCiMaDu5ci3xGN28mUi">
            10.
          </p>
          <p xml:id="i-BEWcRteqToZNhz8ZL3pfpQ">
            TIL.
          </p>
          <p xml:id="i-UoRsgQKjh6D4M2Sc1mVsJk">
            Riksdagen beslutar upphäva beslutet att arbetsgivare i företag
            med färre än 10 anställda ensidigt kan undanta två personer från
            turordningslista vid uppsägning. Riksdagen beslutar att uppsägningstiden
            för föräldraledig arbetstagare börjar löpa först då arbetstagaren
            återupptagit sitt arbete, helt eller delvis. Riksdagen beslutar
            att återanställningsrätten skall vara 12 månader enligt lagen
            om anställningsskydd. Riksdagen begär att regeringen lägger fram
            förslag till ändring i lagstiftningen så att företrädesrätten
            till återanställning alltid skall gå före inhyrning av arbetskraft.
            Riksdagen begär att regeringen lägger fram förslag till ändring
            i lagen om anställningsskydd så att central facklig organisation
            skall godkänna avsteg från turordningslista vid uppsägning som
            berör gravida och föräldralediga. Riksdagen begär att regeringen
            lägger fram förslag till sådan ändring i lagstiftningen så att
            tillsvidare- och heltidsanställning skall vara norm i arbetslivet.
            Riksdagen begär att regeringen lägger fram förslag till sådan
            ändring i lagstiftningen att visstidsanställningar med en sammanlagd
            tid över 18 månader inom ramen av en treårsperiod övergår i tillsvidareanställning.
            Riksdagen beslutar att avskaffa överenskommen visstidsanställning.
            Riksdagen begär att regeringen lägger fram förslag till ändring
            i lagstiftningen enligt vad i motionen anförs om saklig grund
            vid uppsägning på grund av personliga skäl. Riksdagen beslutar
            att hänvisningen till central arbetstagarorganisation återinförs
            i lagen om anställningsskydd. Riksdagen begär att regeringen lägger
            fram förslag till ändring i lagstiftningen enligt vad i motionen
            anförs om godkännande av avsteg från turordningslista vid uppsägning
            som berör arbetstagare äldre än 572 år.
          </p>
          <pb facs="riksdagen-motions-pdf/data/200405/mot_200405_A_269/mot_200405_A_269-0002.pdf"/>
          <p xml:id="i-TZ21Vbdbn9Mb1YsoW4RcAy">
            2004/05:A269
          </p>
          <p xml:id="i-JTzrBWpgPmsWgNEL2zY5FW">
            12. Riksdagen begär att regeringen lägger fram förslag till ändring
            i lagstiftningen enligt vad i motionen anförs om deltidsanställdas
            företrädesrätt till utökad arbetstid.
          </p>
          <p xml:id="i-9oVTZtrwT6D1Ctmrs5QykZ">
            2 Lagen om anställningsskydd
          </p>
          <p xml:id="i-SSZxyBguWMn4byyP8PvNnj">
            Vänsterpartiet har under många år krävt att arbetsrätten ska
            förbättras. Stora delar av dagens arbetsrätt härstammar från mitten
            av 1970-talet, men arbets- och näringsliv har förändrats sedan
            dess. Vi menar att man måste se behovet av förstärkta rättigheter
            för löntagarna mot bakgrund av de stora förändringarna som skett
            i samhället och i näringslivet. Det handlar om förändrade produktions-
            och organisationsmönster, om nya anställningsformer, om internationalisering
            av kapitalrörelser och om EU- medlemskap. Stora kapitalplacerare,
            t.ex. pensionsfonder, fokuserar alltmer på kortsiktig lönsamhet
            i stället för på långsiktig utveckling och tillväxt. Avkastningskrav
            jämförs globalt och kortsiktiga kapitalrörelser påverkar hela
            länders ekonomier mycket snabbt. Den s.k. kvartalskapitalismen
            är en realitet. Denna utveckling har bl.a. inneburit ett ökat
            antal otrygga anställningar och deltidsjobb, främst på kvinnors
            arbetsmarknad. En utveckling som undergräver anställningsskyddet
            och medför stora välfärdsförluster för löntagarna. De största
            förlorarna är kvinnor, ungdomar och invandrare. Även den nya uppsplittringen
            av arbetsmarknaden där anställda ”utkontrakteras” och formellt
            görs till egna företagare, riskerar ställa alltfler löntagare
            utanför det arbetsrättsliga skyddsnätet. Vänsterpartiet menar
            att anställningsskyddet är en grundsten i svensk arbetsrätt. De
            nya förutsättningarna på arbetsmarknaden och i arbetslivet kräver
            skärpningar av lagstiftningen. Om inte utvecklingen motverkas
            kommer partsrelationerna på arbetsmarknaden i grunden att förändras
            och löntagarnas ställning i arbetslivet försvagas.
          </p>
          <p xml:id="i-QPNXsMJFeunKXegXik3i5C">
            3 Turordningsregler
          </p>
          <p xml:id="i-EbmHSn3jJcSPRcHFRxtG3E">
            Turordningsreglerna i LAS vid uppsägning på grund av arbetsbrist
            har en stark förankring hos svenska löntagare. Det upplevs som
            rättvist att de som är äldre får stanna och de senast anställda
            får gå först. Anställningsskyddet är inte bara av avgörande betydelse
            för den enskilde arbetstagaren, regelverket i LAS har även skapat
            ordning och reda på arbetsplatserna och spelat en betydelsefull
            roll för arbetstagarnas och de fackliga organisationernas förhållningssätt
            till den pågående omvandlingen i arbetslivet, till nytta även
            för företagens utveckling. En riksdagsmajoritet har dock beslutat
            att arbetsgivaren får undanta två personer vid upprättande av
            avtalsturlista vid uppsägning på arbetsplatser med färre än 10
            anställda. Arbetsgivarens ensidiga beslut kan inte överklagas,
          </p>
          <pb facs="riksdagen-motions-pdf/data/200405/mot_200405_A_269/mot_200405_A_269-0003.pdf"/>
          <p xml:id="i-VddRaCyaWFRbkK92pzSiVo">
            och arbetsgivaren behöver inte ange skäl för sitt agerande, skäl
            som kan granskas och prövas. Sedan lagen trädde i kraft vid årsskiftet
            2001, har förtvivlade människor vittnat om sin rättslöshet. TCO
            har varnat för att denna regel kan användas för att blockera ut
            människor som arbetsgivare vill bli av med utan att ha saklig
            grund för uppsägning. Uppföljningar som gjorts tyder på att det
            är kvinnor som till största delen missgynnas. Men mörkertalet
            är stort. Då facken kan förhandla, men ej kräva rättslig prövning
            uppmuntrar inte detta till att driva ärenden samtidigt som anställda
            som känner sig kränkta och utpekade inte vill vara kvar på arbetsplatsen.
            Denna rättsotrygghet drabbar alla även om vissa grupper är utsatta
            för större risker, t.ex. gravida, fackligt aktiva, arbetshandikappade,
            invandrare m.fl. Antalet småföretag blir alltfler. Det är viktigt
            att dessa företag kan växa och anställa fler. Sämre anställningstrygghet
            utgör dock inget argument till varför man skall välja ett mindre
            företag. För småföretag är detta en klar konkurrensnackdel inte
            minst i ljuset av framtida risker för arbetskraftsbrist. Enligt
            Vänsterpartiet bör denna regel upphävas. Detta bör riksdagen besluta.
          </p>
          <p xml:id="i-YBgBzxgFyJCyobGmUHyKPk">
            4 Rätt till återanställning
          </p>
          <p xml:id="i-TD2cvbMw37zPhZSFRxrHYr">
            Arbetsgivaren äger rätt att själv definiera när arbetsbrist föreligger
            och därmed också grund för uppsägning. Företrädesrätten till återanställning
            infördes för att motverka att oseriösa arbetsgivare säger upp
            personal enbart för att kunna anställa andra. Regeln om ickediskriminering
            innebär att arbetsgivare inte godtyckligt skall kunna sortera
            ut icke önskvärda personer. Företrädesrätten är därför en viktig
            del i anställningsskyddet för att förhindra diskriminering. Riksdagen
            försämrade 1997 företrädesrätten genom att förkorta den från 12
            till 9 månader. I sina remissvar påtalade både JämO och LO att
            försämringen kommer att få negativa konsekvenser för föräldralediga
            kvinnor (och män). Många har haft tidsbegränsade anställningar
            där de tjänat in företrädesrätt till återanställning före ledigheten.
            Arbetsdomstolen har i en dom slagit fast att om den som har företrädesrätt
            inte omgående kan tillträda tjänsten så har arbetsgivaren rätt
            att erbjuda tjänsten till någon annan. En företrädesrätt som enbart
            omfattar 9 månader innebär för många föräldralediga försämrade
            förutsättningar att utnyttja sin företrädesrätt. Även tillsvidareanställda
            som är föräldralediga behöver ett starkare skydd för sin företrädesrätt
            till ny anställning. Nuvarande lagstiftning som tillåter att arbetsgivare
            använder = föräldraledigheten som = uppsägningstid när uppsägningar
            på grund av arbetsbrist verkställs, urholkar företrädesrätten
            till återanställning för föräldralediga. Skall företrädesrätten
            vara ett skydd mot godtyckliga uppsägningar måste den förlängas
            till 12 månader och uppsägningstiden för föräldraledig arbetstagare
            börja löpa först när
          </p>
          <p xml:id="i-DWbvNjygTHeQVcjmwUMUta">
            2004/05:A269
          </p>
          <pb facs="riksdagen-motions-pdf/data/200405/mot_200405_A_269/mot_200405_A_269-0004.pdf"/>
          <p xml:id="i-R4XwBV1HcK5viYgYsJyaQm">
            2004/05:A269
          </p>
          <p xml:id="i-PsQB1JK7s7fwGffXFLao1e">
            arbetstagaren helt eller delvis återupptagit sitt arbete. Detta
            bör riksdagen besluta. Ett inslag på arbetsmarknaden som uppmärksammats
            särskilt under senare tid är då arbetsgivare efter genomförda
            uppsägningar på grund av arbetsbrist hyr in arbetskraft från bemanningsföretag.
            Därmed sätts anställningsskyddet ur spel. Detta måste motverkas
            genom att företrädesrätten till ny anställning alltid ska gå före
            inhyrning av arbetskraft. Detta bör riksdagen begära förslag om.
          </p>
          <p xml:id="i-EDGt3NpXmp6DKidgmtjGt">
            5 Diskriminering av föräldralediga och gravida
          </p>
          <p xml:id="i-Kq7bS7wtAfw7KKyoVXQHEV">
            Kravet på saklig grund för uppsägning är en regel om ickediskriminering.
            I lagen om anställningsskydd finns därför inskrivet en turordningsregel
            som bygger på att när arbetsbrist uppstår skall den som anställts
            sist sägas upp först. Genom kollektivavtal får avvikelser göras
            från turordningsreglerna. Alarmerande rapporter har kommit om
            att föräldralediga och gravida löntagare blockeras ut när turordningslistor
            upprättas vid uppsägningar. Lokala fackföreningar kan vid företagskriser
            ha en svag förhandlingsposition, och det riskerar att särskilt
            drabba föräldralediga och gravida när arbetsgivaren förhandlar
            och träffar avtal med det lokala facket. Detta är helt oacceptabelt
            och strider mot lagen om anställningsskydds grundregel om ickediskriminering.
            JämO har pekat på att det finns en större styrka hos förbunden
            på central nivå än på lokal nivå när det gäller att motverka könsdiskriminering.
            För att komma till rätta med denna könsdiskriminering krävs att
            avtalsturlistor alltid skall godkännas av central arbetstagarorganisation
            när föräldralediga och/eller gravida är berörda. Detta bör riksdagen
            hos regeringen begära förslag om.
          </p>
          <p xml:id="i-TBGQtVmDu5dtjjf8T5mr4Q">
            6 Fasta heltidsjobb
          </p>
          <p xml:id="i-9vqwvepw7CgnwSFYfJD1n5">
            Under de senaste åren har antalet fasta jobb ökat. Sett ur ett
            längre perspektiv har dock antalet tillfälliga jobb och deltidsjobb
            blivit fler. Många människor har en otrygg anställningssituation
            och svårigheter att försörja sig på eget arbete. Deltidsarbete
            och tillfälliga anställningar är främst ett gissel för kvinnor.
            Målet måste vara att alla arbetssökande ska kunna erbjudas tillsvidareanställningar
            på heltid. År 1997 fattade riksdagen beslut om att vikarier med
            en sammanlagd anställningstid av 3 år under en 5-årsperiod skall
            bli fast anställda. Beslutet gäller från år 2000.
          </p>
          <pb facs="riksdagen-motions-pdf/data/200405/mot_200405_A_269/mot_200405_A_269-0005.pdf"/>
          <p xml:id="i-CCMwmLWAjFwoY7pyiGGYwb">
            Vänsterpartiet hävdade då att detta förslag inte var tillräckligt
            långtgående. Floran av olika former av visstidsanställningar var
            stor, och till råga på allt utökades antalet undermåliga anställningsformer
            med ytterligare en: Överenskommen visstidsanställning. Utvecklingen
            har visat att tidigare beslut inte varit tillräckliga för att
            komma åt missbruket med visstidsanställningar. Arbetsgivares möjligheter
            att visstidsanställa är omfattande. Vikariatsanställningar, provanställningar,
            projektanställningar, anställningar vid arbetsanhopning och säsongsanställningar
            har länge varit vanliga, främst på kvinnors arbetsmarknad. En
            visstidsanställning innebär alltid en urholkning av arbetstagarens
            rättigheter. Det handlar om varseltid, saklig grund för uppsägning,
            uppsägningslön och annat som är förbundet med en tillsvidareanställning.
            För den enskilde innebär också visstidsanställningar och deltidsarbete
            att man inte kan planera sin ekonomi. Många dörrar stängs för
            människor som inte kan uppvisa god betalningsförmåga. Det blir
            t.ex. svårare att få lån, och i vissa kommuner får man inte bli
            hyresgäst hos allmännyttan om man är
          </p>
          <p xml:id="i-4SNdASLvcLNHqfRQkJ8LD9">
            visstidsanställd. På arbetsplatserna ger osäkra anställningar
            mindre inflytande och ökad rädsla att ställa krav på arbetsförhållanden
            och arbetsvillkor. Tysta arbetsplatser ger dålig arbetsmiljö och
            höga sjuktal. I dag är varannan LO-kvinna under 25 år visstidsanställd.
            Det innebär att en stor del av de anställda saknar anställningsskydd
            men också möjligheter att planera sin ekonomi, sitt liv och sin
            fritid. Arbetet tränger ut livet. Visstidsanställda är också utlämnade
            till arbetsgivarens godtycke när det gäller att få fortsatt anställning.
            Det missgynnar kvinnor. En graviditet innebär t.ex. ökade kostnader
            för arbetsgivaren bla. i form av semesterersättning som inte motsvaras
            av någon arbetsinsats. Det innebär att arbetsgivare ofta inte
            förnyar en visstidsanställning för gravida kvinnor. Visstidsanställda
            får dessutom mindre del av personalutbildning eftersom arbetsgivaren
            inte vill kosta på dessa någon utbildning. Så formas ett A- och
            ett B-lag på arbetsmarknaden där särskilt kvinnors arbetsmarknad
            kännetecknas av en hög andel anställningar utan anställningstrygghet
            och rättigheter. De som har de osäkraste anställningsvillkoren,
            kvinnorna, är också överrepresenterade i den kortaste och mest
            otrygga anställningsformen: behovsanställning. De är underrepresenterade
            i den längre och arbetsinnehållsmässigt mer kvalificerade formen
            projektanställning. En allt vanligare form av anställning är timanställning
            med uppgift att rycka in vid arbetsanhopning. Ofta har arbetsgivaren
            ett stort antal anställda som denne kan välja och vraka bland.
            Arbetsgivaren kan kalla in den anställde med mycket kort varsel,
            t.ex. en timme. En del får olika scheman vecka för vecka, eller
            inget schema alls. För att privatlivet skall fungera handlar det
            om att med korta varsel kasta om t.ex. dagis- och skoltider vilket
            inte alltid är så lätt. Deltidsarbetslöshet och otrygga anställningar
            förstärker klassamhället i alla dess delar, från vaggan till graven.
            Den har en tydlig genusaspekt samt en
          </p>
          <p xml:id="i-Qpg83jQLsbaUCKare5CbS6">
            2004/05:A269
          </p>
          <pb facs="riksdagen-motions-pdf/data/200405/mot_200405_A_269/mot_200405_A_269-0006.pdf"/>
          <p xml:id="i-NgsUERw1VGWgc1vG4aiVm4">
            2004/05:A269
          </p>
          <p xml:id="i-P76tjKCBxqX9aBCN2r1bpQ">
            etnisk dimension. Unga invandrarkvinnor inom LO:s avtalsområden
            har den största otryggheten. Vänsterpartiet menar att tillsvidare-
            och heltidsarbete skall utgöra norm för anställning. Från detta
            kan undantag göras efter förhandling mellan arbetsmarknadens parter.
            Det skall finnas saklig grund för avsteg. Detta bör riksdagen
            hos regeringen begära förslag om. För visstidsanställda med en
            sammanlagd anställningstid som överstiger 18 månader under en
            ramtid på 3 år skall anställningen automatiskt övergå till tillsvidareanställning.
            Detta bör gälla för alla former av visstidsanställningar samt
            kombinationer av visstidsanställningar. Om enbart vikariat gäller
            så omfattas inte den sämsta formen av otrygg anställningsform,
            nämligen behovs/timanställning. Detta bör riksdagen hos regeringen
            begära förslag om. Riksdagen bör besluta att avskaffa Överenskommen
            visstidsanställning.
          </p>
          <p xml:id="i-UipAniBJRHJPBrXHMtpkWQ">
            7 Uppsägning på grund av personliga skäl
          </p>
          <p xml:id="i-ESHovQnUeDHYWPt2FQ2tnf">
            Begreppet saklig grund är centralt i lagen om anställningsskydd.
            Om en arbetsgivare önskar säga upp en anställd skall denne ha
            saklig grund för sitt beslut. Detta sakskäl skall sedan kunna
            prövas av Arbetsdomstolen. Vad som bedöms vara sakliga skäl kan
            variera över tid beroende på ändrade värderingar och ett förändrat
            näringsliv. Vad som inte anses vara saklig grund i en gruva kan
            anses vara saklig grund i en butik. Samma lagstiftning kan uttolkas
            på olika sätt beroende på strukturomvandling, kommersialisering
            av vård och skola, nya styrsystem med starka företagskulturer
            där likriktning av värderingar eftersträvas m.m. Lagstiftaren
            måste vara medveten om att lagars innehåll och rättsverkan på
            detta sätt kan förändras och luckras upp. Att bli uppsagd på grund
            av personliga skäl är i dagens samhälle ett hårt straff. Det har
            hänt att löntagare avskedats på grund av mindre förseelser och
            att detta har accepterats av Arbetsdomstolen. Graden av misskötsel
            m.m. måste vara verkligt grov när en uppsägning ska kunna tillgripas.
            Dagens rättstillämpning bör skärpas. Mindre drastiska och alternativa
            påföljder måste till i stället för avsked. Vänsterpartiet föreslår
            en skärpning av kraven när det skall finnas saklig grund för uppsägning
            på grund av personliga skäl. Riksdagen bör hos regeringen begära
            förslag om detta.
          </p>
          <p xml:id="i-WmWPRLDftk6pKtdQSenZGy">
            8 Centralt kollektivavtal
          </p>
          <p xml:id="i-6BhXAzSoEDzaT3DkvAbGau">
            Den svenska arbetsrätten är i stort sett dispositiv, dvs. parterna
            kan ersätta lagarna med avtal. För att garantera att avvikelser
            inte utnyttjas på ett otillbörligt sätt har det tidigare funnits
            en regel om att avvikelser från lagen skall vara träffade eller
            godkända på förbundsnivå. Dispositiviteten har byggt
          </p>
          <pb facs="riksdagen-motions-pdf/data/200405/mot_200405_A_269/mot_200405_A_269-0007.pdf"/>
          <p xml:id="i-PtYpEaVxorrdanx4adj7Dq">
            på de centrala parterna som sedan kan delegera ned förhandlingsrätten
            till den lokala fackliga organisationen. Riksdagen genomförde
            den 1 januari 1997 en lagändring som innebär att avvikelser från
            reglerna om tidsbegränsade anställningar, turordningsregler, regler
            om företrädesrätt m.m. får träffas av den lokala fackliga organisationen.
            Det innebär att löntagarnas rättigheter enlig lag inte säkert
            kommer att vara lika för alla. På arbetsplatser med svaga fackliga
            organisationer kan hela lagen om anställningsskydd komma att avtalas
            bort. Det lokala facket kan också hamna i rena utpressningssituationer.
            Arbetsgivarna kan ställa krav på försämringar av anställningsskyddet
            som villkor för att nyanställa eller för att fler skall få behålla
            sitt arbete. När lagen om anställningsskydd infördes var den primärt
            en skyddslagstiftning där arbetstagarna, som den svagare parten,
            gavs ett skydd mot godtycke vid anställningens ingående och avslutande.
            Det är därför viktigt att möjligheten att göra avvikelser från
            dessa regler är restriktiva. JämO har också pekat på att forskningen
            visat att kvinnor blivit sämre behandlade än män när avsteg görs
            från den legala turordningen och s.k. avtalsturlistor upprättas.
            Inte bara kvinnor i fertil ålder väljs bort, det gäller också
            invandrare och funktionshindrade. Tendensen att välja bort dessa
            grupper brukar förklaras med att det lokala facket ställs inför
            risken att se driften nedlagd eller flyttad till annan ort. Förhandlingspositionen
            blir då inte särskilt god när det gäller att slå vakt om arbetstagare
            som på grund av fördomar och schablontänkande anses vara ”riskfaktorer”
            i verksamheten. Enligt JämO visar detta att det finns ett större
            intresse och kompetens hos förbunden på central nivå att vara
            ”grindvakt” mot diskriminering. Ännu sämre skulle skyddet bli
            för grupper med svag ställning om arbetsgivaren helt utan saklig
            grund och ensidigt skulle kunna göra avvikelser från turordningen.
            Vänsterpartiet anser att den gamla huvudprincipen skall gälla,
            dvs. att grundskyddet i lagen om anställningsskydd inte skall
            kunna avtalas bort. Branschanpassningen av vissa bestämmelser
            skall enbart kunna ske genom överenskommelser på central nivå.
            Sedan kan förbunden delegera ned förhandlingsrätten till lokal
            nivå utifrån de lokala organisationernas styrka och önskemål.
            Vi anser att hänvisningen till central arbetstagarorganisation
            skall återinföras i lagen om anställningsskydd. Detta bör riksdagen
            besluta.
          </p>
          <p xml:id="i-21BXvVw7534aSKfWFiPChE">
            9 Diskriminering av äldre
          </p>
          <p xml:id="i-6ZhLqHPX4mQbqEkEG3RAvL">
            Den 1 januari 1997 försämrades skyddet för äldre vid avsteg från
            turordningsregeln. Det krävs inte längre att den centrala fackliga
            organisationen skall godkänna avsteg från turordningsregeln när
            arbetstagare som fyllt 57,5 år omfattas. Regeringens motiv för
            regeländringen var att förtidspensionering på grund av arbetsmarknadsskäl
            inte längre var möjligt. Äldre arbetstagare har en svag position
            på arbetsmarknaden. De har i dag fått väsentligt svårare än andra
            att hitta ett nytt arbete och ordna sin försörjning efter en ev.
            uppsägning. Behovet av skydd för dessa löntagare har
          </p>
          <p xml:id="i-iVLcCGv8NX3B7jnZyGZVg">
            2004/05:A269
          </p>
          <pb facs="riksdagen-motions-pdf/data/200405/mot_200405_A_269/mot_200405_A_269-0008.pdf"/>
          <p xml:id="i-RfnbE91tgM8FMS649cmJRg">
            2004/05:A269
          </p>
          <p xml:id="i-FV9VMbCftrcL7T9dWR9aVR">
            därför inte minskat — tvärtom. Vi vill påminna om att regeln
            infördes en gång för att skydda den äldre arbetskraften. Vänsterpartiet
            menar att man bör återinföra regeln om att den centrala organisationen
            skall godkänna avsteg från turordningsregeln om avsteget innebär
            att man säger upp personer som fyllt 57,5 år. Detta bör riksdagen
            hos regeringen begära förslag om. Det kan också i andra fall prövas
            om det via centrala kollektivavtal skall ske en hårdare granskning
            vid avsteg från turordningslistan. Även invandrare och funktionshindrade
            har i dag en svag ställning och riskerar att behandlas på ett
            ogynnsamt sätt i lokala avtalsturlistor.
          </p>
          <p xml:id="i-3VxBE2BHedFSt56SiJ1KSo">
            10 Företrädesrätt för deltidsanställda
          </p>
          <p xml:id="i-QRynrGJHGhVZmUWvZRqC75">
            Deltidsanställda har i dag en rätt till utökad arbetstid, men
            denna rätt är begränsad till den egna driftsenheten. Det innebär
            t.ex. att anställda i en butikskedja med flera butiker inte kan
            utnyttja sin företrädesrätt när det finns lediga timmar hos samma
            arbetsgivare i butiken i kvarteret intill, eller att anställda
            i kommunal verksamhet inte har rätt att kombinera två deltidsarbeten
            inom t ex barnomsorgen. Inskränkningen till driftsenheten är helt
            omotiverad och urholkar den deltidsanställdes rätt till fler timmar.
            I dag krävs det att den anställde skall ha tillräckliga kvalifikationer
            för de nya arbetsuppgifterna för att ha företrädesrätt. Det borde
            räcka med ett krav på att den deltidsanställde efter ett rimligt
            inlärnings- eller inskolningsskede (inom eller utom företaget)
            kan anförtros nya arbetsuppgifter. Detta är av stor vikt eftersom
            deltidsanställda ofta inte får del av kompetensutveckling och
            allmänt sett har en svagare ställning på arbetsplatsen. Vänsterpartiet
            menar att företrädesrätten för deltidsanställda till utökad arbetstid
            bör utvidgas till att omfatta samtliga driftsenheter hos arbetsgivaren
            samt att kvalifikationskravet bör mildras. Riksdagen bör hos regeringen
            begära förslag om detta.
          </p>
          <p xml:id="i-2qHmLvAK3MoxH1D69gip7m" type="date">
            Stockholm den 30 september 2004
          </p>
          <div xml:id="i-XAZnbyKwETwGUhxmuqi3T" type="signatureBlock">
            <list xml:id="i-3FQkb4LgAjk9REyHuo23w6">
              <item xml:id="i-3ALDCnaL7ZHcg4p5cP7NT2" who="i-HpwkrkkrFd1MRPixHrr8q1" type="signature">
                Lars Ohly (v)
              </item>
            </list>
          </div>
          <p xml:id="i-K7SUfpCekUcuXKJEXxBwvX">
            Lars Bäckström (v) Rossana Dinamarca (v) Mats Einarsson (v) Marie
            Engström (v) Owe Hellberg (v) Berit Johannesson (v) Sten Lundström
            (v) Alice Åström (v) Camilla Sköld Jansson (v) Anders Wiklund
            (v)
          </p>
        </div>
      </div>
    </body>
  </text>
</TEI>
