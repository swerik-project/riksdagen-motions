<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201213-SoU-00428">
  <teiHeader>
    <fileDesc>
      <titleStmt>
        <title>Förstärkt stöd till dem med sällsynta sjukdomar</title>
        <author corresp="i-Ev6Dx3pWj2WT32VGQpabaz i-RNLiVMpCYiPgzxr2ERSxMt">av Finn Bengtsson och Lars-Arne Staxäng (M)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Förstärkt stöd till dem med sällsynta sjukdomar</title>
          <idno type="rdwebb">H002So428</idno>
          <rs type="number">So428</rs>
          <orgName type="comitteeAbbreviation">SoU</orgName>
          <ref type="dokument_url_text">http://data.riksdagen.se/dokument/H002So428/text</ref>
          <ref type="dokument_url_html">http://data.riksdagen.se/dokument/H002So428</ref>
          <ref type="dokumentstatus_url_xml">http://data.riksdagen.se/dokumentstatus/H002So428</ref>
          <ref type="doc">http://data.riksdagen.se/fil/B36AF03D-98A2-4F18-90A5-6D2514332416</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-Ev6Dx3pWj2WT32VGQpabaz</idno>
            <name>Finn Bengtsson</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-RNLiVMpCYiPgzxr2ERSxMt</idno>
            <name>Lars-Arne Staxäng</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-RMhdxHQxXWziNQnRCvcyBH" type="signed"/>
        <correspContext corresp="i-RMhdxHQxXWziNQnRCvcyBH">
          <note type="signatory" corresp="i-Ev6Dx3pWj2WT32VGQpabaz"/>
          <note type="signatory" corresp="i-RNLiVMpCYiPgzxr2ERSxMt"/>
        </correspContext>
        <correspAction xml:id="i-6Yf3GQ5zr6iDxtDbGebzUZ" type="numbering">
          <date when="2012-10-05"/>
        </correspAction>
        <correspAction xml:id="i-HofxhLf7odEz26tntAQQvp" type="submission">
          <date when="2012-10-04"/>
        </correspAction>
        <correspAction xml:id="i-W7NivMf9HM9RnitpMvsska" type="transfer">
          <date when="2012-10-04"/>
        </correspAction>
        <correspAction xml:id="i-DZ4u64kAJtEL56mGfUKR6D" type="assigned"/>
        <correspContext corresp="i-DZ4u64kAJtEL56mGfUKR6D">
          <ref type="assignedTo">Socialutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader"/>
      <div type="motBody">
        <div type="motProposal" subtype="förslag">
          <head xml:id="i-ER3y2sk4gJkNVrvt4rJU8N">
            Förslag till riksdagsbeslut
          </head>
          <p xml:id="i-DgCfx3SFwfh2dP6aJeBhVW">
            Riksdagen tillkännager för regeringen som sin mening vad som
            anförs i motionen om möjligheten att göra en översyn av stödet
            till dem med sällsynta sjukdomar.
          </p>
        </div>
        <div type="motContent">
          <head xml:id="i-78vqs9GBrTdRWfgo1og3zY" type="h1">
            Motivering
          </head>
          <p xml:id="i-Kvv8k1UhxGitdULgNmFKeH">
            Redan den 8 juni 2009 antog Europeiska unionens råd en rekommendation
            om en satsning avseende sällsynta sjukdomar (KOM(2008) 679 och
            KOM(2008) 726). I rekommendationen (2009/C 151/02) uppmanas medlemsstaterna
            att bland annat upprätta och genomföra planer eller strategier
            för sällsynta sjukdomar på lämplig nivå, eller undersöka lämpliga
            åtgärder för sällsynta sjukdomar inom andra folkhälsostrategier.
            Så här långt ligger alliansregeringen väl framme med att implementera
            denna rekommendation från EU, men då slutdatum för en övergripande
            analys över hur medlemsländerna lyckats i denna ambition är satt
            till slutet av år 2013 föreslår vi att Sverige överväger att gå
            före genom att också inkludera ytterligare strategier i vårt nationella
            stöd för dem med sällsynta diagnoser i enlighet med de två förslag
            som lämnas nedan på basen av den motivering för detta som ges.
          </p>
          <p xml:id="i-MbBxVMT8JbNYHjZU67upTk">
            1. Ett specialfall av problem vid behandling av sällsynta sjukdomar
            utgörs av så kallade särläkemedel. I normalfallet sätts i Sverige
            priset på ett läkemedel baserat på det värde läkemedlet tillför.
            I detta ingår att se på mervärde (i relation till befintliga alternativ)
            och kostnadseffektivitet med samtidigt beaktande av riksdagens
            prioriteringsriktlinjer för hälso- och sjukvården. Detta är den
            värdebaserade prissättningsmodell som myndigheten Tandvårds- och
            läkemedelsförmånsverket (TLV) ansvarar för och som tillämpas på
            läkemedel i vårt land och som oftast fungerar bra för de flesta
            läkemedel, men tyvärr sällan för läkemedel till just sällsynta
            sjukdomar. Utvecklingskostnaden för ett särläkemedel och andra
            kostnader som ett företag har, exempelvis kostnad för riskkapital
            och alla misslyckade projekt, ska täckas av en liten försäljningsvolym.
            Priset blir då per automatik högre än för andra läkemedel. Men
            även vid ett högt pris kan denna typ av läkemedel ha en avgörande
            funktion för om en patient med en sällsynt sjukdom kan få den
            vård som hon eller han enligt hälso- och sjukvårdslagens (HSL)
            prioriteringar är berättigad till i förhållande till de överordnade
            etiska människovärdes, behovs- och solidaritetsprinciperna framför
            den av TLV vid prissättning beaktade kostnadseffektivitetsprincipen.
          </p>
          <p xml:id="i-NWjodJx6AAX3Q74213ocrw">
            EU införde år 2000 ett system för att stimulera utvecklingen
            av särläkemedel. Åtgärderna bestod i rådgivning under utvecklingsarbetet,
            befrielse från ansökningsavgift hos EMA (det europeiska läkemedelsverket)
            och en marknadsexklusivitet på maximalt tio år. Genom att EMA
            utser läkemedelskandidater som särläkemedel, har det blivit lättare
            för små och medelstora företag att attrahera riskkapital som gynnar
            sådan utveckling av ovanligare läkemedel. Men problemet i Sverige
            är att TLV efter ett EMA-godkännande hanterar frågan om subventionering
            eller ej av särläkemedel inom ramen för läkemedelsförmånen på
            ett för de drabbade patienterna närmast nyckfullt och oberäkneligt
            sätt enligt kostnadseffektivitetsprincipen. Det har visat sig
            att vissa subventioneras, andra inte, med hänvisning från TLV
            för hur regelverket är utformat idag när myndigheten primärt har
            att enbart bedöma kostnadseffektiviteten av ett läkemedel för
            en grupp och inte ur ett individperspektiv, vilket vore mera rimligt
            när det gäller att bedöma samhällsnyttan för att kunna behandla
            sällsynta sjukdomar där särläkemedel har utvecklats och godkänts
            för klinisk användning.
          </p>
          <p xml:id="i-Qwdsatxi3tx9N2LJXdcU2k">
            Vi vill göra regeringen uppmärksam på möjligheten att det samordnade
            nationella centrum för sällsynta sjukdomar som bör tillkomma i
            Sverige skulle kunna ges ett huvudansvar för att bedöma samhällsnyttan
            utifrån ett bredare HSL-etiskt perspektiv än som är fallet med
            inskränkningarna i det regelverk som styr TLV:s verksamhet och
            beslutsprocess.
          </p>
          <p xml:id="i-DDiFhnFBUjsUDkhjWsj8XA">
            2. Sällsynta sjukdomar har som enskilda fenomen av förklarliga
            skäl ofta mycket svårt att finna stöd för forskning i jämförelse
            med mera etablerade och välkända medicinska frågeställningar.
            Men just eftersom de är så många sammantaget och därför kan betecknas
            som folksjukdomar tillsammans, bör de kunna bli föremål för en
            ökad politisk uppmärksamhet. Vi föreslår därför att regeringen
            överväger en översyn över huruvida typen av strategiska forskningssatsningar
            av staten borde rikta sitt intresse mot att få dessa tillstånd
            utforskade.
          </p>
          <p xml:id="i-VX28MWj6zvx6xGgJKusBfc">
            Visst är det rimligt att sjukvård, allmänhet och beslutsfattare
            intar en kritisk hållning till en alltför snabb och omfångsrik
            diagnostikutveckling inom medicinen. Men just för att inte försena
            denna med onödigt lidande för många patienter med en rad specifika
            sällsynta sjukdomar och till skada för samhällsekonomin som följd
            är det viktigt att forskningsmedel allokeras, kanske särskilt
            till det hittills mindre kända för att på vetenskaplig grund bättre
            belägga såväl diagnosernas befintlighet, deras orsaker och därav
            möjligheter till att föreslå och testa åtgärder och behandlingar
            på rationella medicinska grunder.
          </p>
          <p xml:id="i-CLMaRxLpzbh9QZLgQJ24AJ">
            Vi föreslår därför att regeringen överväger en översyn av stödet
            till sällsynta sjukdomar.
          </p>
        </div>
        <div type="motSignatures">
          <list>
            <item xml:id="i-9ctwwjWdjVvPmRgJatU8MP">
              Finn Bengtsson (M)
            </item>
            <item xml:id="i-DFpaog17Gtb3fgZNCzwiha">
              Lars-Arne Staxäng (M)
            </item>
          </list>
        </div>
      </div>
    </body>
  </text>
</TEI>
