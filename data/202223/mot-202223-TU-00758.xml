<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202223-TU-00758">
  <teiHeader>
    <fileDesc>
      <titleStmt>
        <title>Utveckla Viskadals-, Halmstad–Nässjö- och Markarydsbanorna</title>
        <author corresp="i-9fsFw1TuALNQWZGH3AZGpj i-XSnuDBHTtWXrXVybtzD9Qx">av Jan Riise och Nicklas Attefjord (båda MP)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2022/23:758 av Jan Riise och Nicklas Attefjord (båda MP)</title>
          <idno type="rdwebb">HA02758</idno>
          <rs type="number">758</rs>
          <orgName type="comitteeAbbreviation">TU</orgName>
          <ref type="dokument_url_text">https://data.riksdagen.se/dokument/HA02758/text</ref>
          <ref type="dokument_url_html">https://data.riksdagen.se/dokument/HA02758</ref>
          <ref type="dokumentstatus_url_xml">https://data.riksdagen.se/dokumentstatus/HA02758</ref>
          <ref type="pdf">https://data.riksdagen.se/fil/2F14F390-AAA6-4490-A078-9FDFBC26A1F9</ref>
          <ref type="docx">https://data.riksdagen.se/fil/AFD7385C-C1C6-4EEF-9C44-9B3152C1D380</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-9fsFw1TuALNQWZGH3AZGpj</idno>
            <name>Jan Riise</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-XSnuDBHTtWXrXVybtzD9Qx</idno>
            <name>Nicklas Attefjord</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-F6u5qv8wDPmED6X3XdUjuZ" type="signed"/>
        <correspContext corresp="i-F6u5qv8wDPmED6X3XdUjuZ">
          <note type="signatory" corresp="i-9fsFw1TuALNQWZGH3AZGpj"/>
          <note type="signatory" corresp="i-XSnuDBHTtWXrXVybtzD9Qx"/>
        </correspContext>
        <correspAction type="submitted" xml:id="i-s3JvcFBciWRFCwfix175X">
          <date when="2022-11-21"/>
          <time when="17:02:28"/>
        </correspAction>
        <correspAction type="reviewed" xml:id="i-3oWTn2d897JUtcUvwRYeyz">
          <date when="2022-11-21"/>
          <time when="17:13:53"/>
        </correspAction>
        <correspAction type="referred" xml:id="i-GkipJ8UoB6spzEpximaVbV">
          <date when="2022-12-01"/>
        </correspAction>
        <correspAction type="assigned" xml:id="i-RVWDUJbvrekcyL9ww5j2tM">
          <date when="2023-05-17"/>
          <time when="12:25:53"/>
        </correspAction>
        <correspContext corresp="i-RVWDUJbvrekcyL9ww5j2tM">
          <ref type="assignedTo">Trafikutskottet</ref>
        </correspContext>
        <correspAction type="behandlas_i" xml:id="i-PqrQTJWYx7L5cRGTD3Ed2u"/>
        <correspContext corresp="i-PqrQTJWYx7L5cRGTD3Ed2u">
          <ref type="uppgift">2022/23:TU4</ref>
          <ref type="ref_dok_id">HA01TU4</ref>
          <ref type="ref_dok_typ">bet</ref>
          <ref type="ref_dok_rm">2022/23</ref>
          <ref type="ref_dok_bet">TU4</ref>
          <ref type="ref_dok_titel">Infrastrukturfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">Motion till riksdagen 2022/23:758 av Jan Riise och Nicklas Attefjord (båda MP) Utveckla Viskadals-, Halmstad–Nässjö- och Markarydsbanorna</div>
      </div>
      <div type="motBody">
        <div type="motProposal" subtype="förslag">
          <head xml:id="i-3QKJW9o57KzgLSnjiZTdPD">
            Förslag till riksdagsbeslut
          </head>
          <list>
            <item sortKey="Yrkande 1" xml:id="i-GyQmfjzenK1v6NGy22idaj">
              Riksdagen ställer sig bakom det som anförs i motionen om att
              Halmstad–Nässjö-banan bör behållas samt utvecklas och tillkännager
              detta för regeringen.
            </item>
          </list>
          <list>
            <item sortKey="Yrkande 2" xml:id="i-SPsy5jQ7UMfpjGC5ytbReC">
              Riksdagen ställer sig bakom det som anförs i motionen om att
              Markarydsbanan bör behållas samt utvecklas och tillkännager detta
              för regeringen.
            </item>
          </list>
          <list>
            <item sortKey="Yrkande 3" xml:id="i-5o9HzNqHWVUWYCQAgPFpEV">
              Riksdagen ställer sig bakom det som anförs i motionen om att
              Viskadalsbanan bör behållas samt utvecklas och tillkännager detta
              för regeringen.
            </item>
          </list>
        </div>
        <div type="motContent">
          <head type="h1" xml:id="i-7qwqzrpM4PZ7bc64onoWAA">
            Bakgrund
          </head>
          <p xml:id="i-7D7p63S8ZfcRJy4yNENXy8">
            Tågtrafiken i Sverige har varit livligt debatterad under de senaste
            åren. Har det inte handlat om tågoperatörernas oförmåga att leverera
            så har det varit nya höghastighets­banor som upprör en del och
            gläder andra.
          </p>
          <p xml:id="i-UzkYHzKsD9eDqh8aXcaPwn">
            Mindre ofta har frågorna kring möjligheterna att bo, leva och
            verka där en vill och ändå ha en rimlig tillgång till samhällsservice
            som vård, utbildning, arbetsmarknad och kultur – även utan bil
            – diskuterats.
          </p>
          <p xml:id="i-5P8n3DMGnbkoUf3MduT6kd">
            Forskningen på området talar allt mer om ”rättvisa transporter”.
            Det handlar bland annat om att alla ska ha tillgång till goda
            möjligheter att resa till exempelvis en arbets­plats. Lösningen
            på trängsel på pendlingslederna är kanske inte att bygga en fil
            till utan snarare att förbättra pendeltågstrafiken eller anlägga
            cykelvägar.
          </p>
          <p xml:id="i-UknJL8ntkxuLUusPYCGb2k">
            Sammantaget skapar sådana åtgärder möjligheter för allt fler
            att skaffa jobb eller utbildning som de vill ha, även om avståndet
            är lite längre. Arbetsregionen blir större och förutsättningarna
            att få rätt kompetens på rätt ställe blir bättre.
          </p>
          <p xml:id="i-RzyLUA6ySeM3UAaTrwMs7M">
            Järnvägarna i Sverige har nyckelroller lokalt, regionalt och
            nationellt. Med ett sam­ordnat nätverk av höghastighetståg, regionala
            tåg och lokaltrafik är det möjligt att resa från Torup till Torino,
            sömlöst och på samma biljett, för jobb eller rekreation. Eller
            dagligen från Knäred till Halmstad och tillbaka för att studera
            eller arbeta.
          </p>
          <p xml:id="i-LpqmpYtJJiTQeKLNjFXqgs">
            I Halland är Västkustbanan överfull av tåg som färdas med olika
            hastighet: pendel­tåg, godståg, Öresundståg och snabbtåg. Särskilt
            trångt är det i norra länsdelen där arbetspendlingen till mycket
            stor del går till Göteborg. De tre hallandsbanorna från Varberg
            till Borås och från Halmstad till Nässjö respektive Markaryd kan
            bidra till att jämna ut arbetsregionerna.
          </p>
          <head type="h1" xml:id="i-BKBNxGYNCWu9Fss97kCWzW">
            Halmstad–Nässjö
          </head>
          <p xml:id="i-CQjsDW7JSekP1W8o4yx64i">
            Mellan Halmstad och Nässjö går den 196 kilometer långa bana som
            kallas Halmstad–Nässjö-banan, HNJ. Den öppnades för trafik mellan
            Halmstad och Värnamo den 1 september 1877 och från Värnamo till
            Nässjö den 21 december 1882.
          </p>
          <p xml:id="i-4skVeTyJLAjt5Pk7n7a1er">
            Bandelen förstatligades 1948. Därefter utfördes inget betydande
            banunderhåll förrän på 1990-talet. Senast under 2006 föreslog
            dåvarande Banverket att en del söder om Värnamo skulle läggas
            ned. För att korta ner restiden på banan lades flera stationer
            ner 1996, däribland Sperlingsholm, Johansfors, Fröslida, Skeppshult
            och Kärda.
          </p>
          <p xml:id="i-D6R1Lo7iFJVn9gBuLoueFo">
            Från Torup utgår en bibana via Rydöbruk till Hyltebruk, dit man
            fram till 1996 körde persontrafik, men numera trafikeras den av
            Green Cargo som kör godstrafik på banan. Bland annat transporteras
            returpapper via Halmstad till Hyltebruk och papper tillbaka. Dessutom
            går containrar från Göteborgs hamn via Värnamo till Vaggeryd där
            de lastas om till lastbil. Sedan juli 2014 körs även ”sandtåget”
            med råvaror från Halmstad hamn till glasbruket i Limmared via
            Halmstad–Värnamo–Limmared. I övrigt trafikeras banan av Krösatågen.
          </p>
          <p xml:id="i-MkpPPBjPkxbc6edn12fT8Y">
            Trafikverket har tidigare föreslagit att man ska dra ner det
            årliga stödet på 10 miljoner till banan. Det motsvarar nästan
            en tredjedel av dagens intäkter. Det vore väldigt olyckligt både
            för näringslivet, som idag är beroende av sina järnvägs­trans­porter,
            och för persontrafiken.
          </p>
          <p xml:id="i-Y972MzWhnagixLWyovxFaa">
            De senaste åren har en testperiod för persontrafiken pågått och
            nu finns signaler om att den inte ska förlängas. Det finns starka
            regionala intressen i fråga om att satsa på banan och vi menar
            att det är oerhört viktigt att den behålls och utvecklas.
          </p>
          <p xml:id="i-P7ncwqyLYRt1JBpMsvwSBG">
            Banan är ännu inte elektrifierad utan bedrivs med dieseltåg.
            Vi vill lyfta vikten av att flytta godstransporter från väg till
            järnväg och möjliggöra att fler persontransporter sker med tåg.
            För att nå största möjliga miljö- och klimatnytta vore det bästa
            om banan mellan Halmstad och Nässjö elektrifieras.
          </p>
          <p xml:id="i-Xv9HGEeNFT4UeRYsdGGHNG">
            Under den gångna mandatperioden antog Gislaveds kommun i Jönköpings
            län och Hylte kommun i Hallands län rollen att aktivt driva på
            i frågan. Tre större möten anord­nades. Det första skulle klargöra
            frågeställningen ”Vill vi och behöver vi banan?” Där var alla
            överens om att ja, det ville dom och att banan behövs. Till det
            andra mötet var många olika parter inbjudna, också Region Jönköpings
            län och Region Halland. Det tredje mötet var ett uppföljningsmöte
            och där redovisades det att Region Halland beslutat om att under
            en testperiod på tre år utöka antalet persontåg på sträckan Smålandsstenar–Halmstad.
            Alla kommuner längs banan, Halmstad, Hylte, Gislaved, Värnamo,
            Vaggeryd och Nässjö samt Gnosjö kommun, stödjer arbetet med att
            bevara och utveckla banan. Även Näringsbolaget i Gislaved, flera
            företag i Smålandsstenar och Halmstad hamn har tagit en aktiv
            roll.
          </p>
          <p xml:id="i-2HgX5FEvuC3KUXFnKkKExt">
            Med tanke på det engagemang som finns från både företag, privatpersoner
            och det offentliga i fråga om att få banan att utvecklas, med
            fler avgångar och eventuellt också fler stopp, så vill vi vidhålla
            det som anförs i motionen om att Halmstad–Nässjö-banan bör behållas
            och utvecklas.
          </p>
          <head type="h1" xml:id="i-R89aCut9CZ4SdFsRGgWbbe">
            Halmstad–Markaryd
          </head>
          <p xml:id="i-22K65fM5hWGTujnu3HaEqa">
            Från Halmstad utgår även järnvägslinjen Halmstad–Markaryd. Företaget
            Nibe i Markaryd har enligt uppgift i Hallandsposten den 16 november
            2022 ”ett skriande behov av att människor ska kunna komma och
            arbeta i Markaryd västerifrån.” I väntan på att tåg­linjen Halmstad–Markaryd
            byggs ut för att klara persontrafik, med stopp i Knäred och Veinge,
            satsar företag 7,5 mkr på att tillsammans med Hallandstrafiken
            sätta upp en busslinje mellan Halmstad och Markaryd.
          </p>
          <p xml:id="i-BgSyGvGMreoTZj5CSLT31y">
            Med persontågstrafik på sträckan får de berörda kommunerna, inklusive
            Laholm, en hållbar lösning som bidrar till att utveckla den naturliga
            arbetsregion som utgörs av de båda hallandskommunerna och smålandskommunerna
            på andra sidan regiongränsen, främst Markaryd.
          </p>
          <p xml:id="i-YDTzDvnqYoEPFU5Nwb5xpD">
            För att kunna ha så kallad ”entimmestrafik”, det vill säga ett
            tåg i varje riktning i timmen, krävs ett mötesspår i Knäred. Det
            har skjutits upp flera gånger men nu, med den frustration och
            med de initiativ som tagits till busslinjen, är det nödvändigt
            att utbyggnaden flyttas upp på Trafikverkets prioritetslista.
          </p>
          <head type="h1" xml:id="i-FLdB3vFQeawsA2Mn3fdrcN">
            Viskadalsbanan Varberg–Borås
          </head>
          <p xml:id="i-84PBhtLncNJS2VuNALNbbX">
            Viskadalsbanan är en 84 km lång elektrifierad enkelspårsjärnväg
            mellan Varberg och Borås. Den rustades upp avseende spår och kontaktledningar
            under 2021–2022. Banan används även för omledningstrafik.
          </p>
          <p xml:id="i-DSitobLYKimCojZMFQ3yLq">
            Planskilda korsningar är ett stort önskemål; banan har i dagsläget
            många vanliga plankorsningar, vilket bland annat begränsar maxhastigheten
            till 110 km/h.
          </p>
          <p xml:id="i-UNj42cYDifPWTcxx9pr3CR">
            I likhet med de båda andra halländska järnvägarna är Viskadalsbanan
            viktig ur arbetsregional synpunkt. De tvärgående banorna gör det
            möjligt för fler att skapa sin egen kombination av bostads- och
            arbetsort. Arbetsregionen blir större och möjlig­heterna att bosätta
            sig utanför städerna och ändå kunna resa utan bil är en angelägen
            målsättning.
          </p>
          <p xml:id="i-Ae2c6494eb8uv8NP8ugdXk">
            Som ett kommande steg i utvecklingen av Viskadalsbanan ser vi
            att hastigheten är av betydelse, t ex för pendling till studier
            eller arbete i Borås eller Varberg. Därför är en översyn av vad
            som är möjligt gällande planfria korsningar angelägen.
          </p>
        </div>
        <div type="motSignatures">
          <list>
            <item xml:id="i-TksVRWCCb96xrzENuurGcT" who="i-9fsFw1TuALNQWZGH3AZGpj">
              Jan Riise (MP)
            </item>
            <item xml:id="i-DHLNe1c5c8Fu5ydWPECGVk" who="i-XSnuDBHTtWXrXVybtzD9Qx">
              Nicklas Attefjord (MP)
            </item>
          </list>
        </div>
      </div>
    </body>
  </text>
</TEI>
