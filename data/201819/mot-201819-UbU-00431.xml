<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201819-UbU-00431">
  <teiHeader>
    <fileDesc>
      <titleStmt>
        <title>En samhällsförberedande skola</title>
        <author corresp="i-Lw92TAaAVgG8Kdf7YxhViy i-7p7goD9VC5HZh4VdEN1AFo">av Markus Wiechel och Sara Seppälä (båda SD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2018/19:431 av Markus Wiechel och Sara Seppälä (båda SD)</title>
          <idno type="rdwebb">H602431</idno>
          <rs type="number">431</rs>
          <orgName type="comitteeAbbreviation">UbU</orgName>
          <ref type="dokument_url_text">http://data.riksdagen.se/dokument/H602431/text</ref>
          <ref type="dokument_url_html">http://data.riksdagen.se/dokument/H602431</ref>
          <ref type="dokumentstatus_url_xml">http://data.riksdagen.se/dokumentstatus/H602431</ref>
          <ref type="docx">http://data.riksdagen.se/fil/96ECFA5A-051B-414D-848E-73542141851A</ref>
          <ref type="pdf">http://data.riksdagen.se/fil/A7909517-8086-4B76-8F34-69D71E3DD6CF</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-Lw92TAaAVgG8Kdf7YxhViy</idno>
            <name>Markus Wiechel</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="woman">
            <idno>i-7p7goD9VC5HZh4VdEN1AFo</idno>
            <name>Sara Seppälä</name>
            <state type="partyAffiliation" ref="Q504069">
              <desc>SD</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-SGbgdeR7DwGHbV3sxgESKK" type="signed"/>
        <correspContext corresp="i-SGbgdeR7DwGHbV3sxgESKK">
          <note type="signatory" corresp="i-Lw92TAaAVgG8Kdf7YxhViy"/>
          <note type="signatory" corresp="i-7p7goD9VC5HZh4VdEN1AFo"/>
        </correspContext>
        <correspAction xml:id="i-FXeS47fWFYzQ79UnTRpaNM" type="submitted">
          <date when="2018-11-19"/>
          <time when="12:00:11"/>
        </correspAction>
        <correspAction xml:id="i-G18C3VCDGK87eSXo5fAyHA" type="reviewed">
          <date when="2018-11-19"/>
          <time when="12:43:29"/>
        </correspAction>
        <correspAction xml:id="i-cDv6k68XRspsVqdYRL8D2" type="referred">
          <date when="2018-12-05"/>
        </correspAction>
        <correspAction xml:id="i-AnKL13T838VFBJyTtq6ZGt" type="assigned">
          <date when="2019-05-02"/>
          <time when="17:57:52"/>
        </correspAction>
        <correspContext corresp="i-AnKL13T838VFBJyTtq6ZGt">
          <ref type="assignedTo">Utbildningsutskottet</ref>
        </correspContext>
        <correspAction xml:id="i-DkQ1WEmzWsnpG2wnWbs9Gb" type="behandlas_i"/>
        <correspContext corresp="i-DkQ1WEmzWsnpG2wnWbs9Gb">
          <ref type="uppgift">2018/19:UbU8</ref>
          <ref type="ref_dok_id">H601UbU8</ref>
          <ref type="ref_dok_typ">bet</ref>
          <ref type="ref_dok_rm">2018/19</ref>
          <ref type="ref_dok_bet">UbU8</ref>
          <ref type="ref_dok_titel">Grundläggande om utbildningen</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">
          Motion till riksdagen 2018/19:431 av Markus Wiechel och Sara
          Seppälä (båda SD) En samhällsförberedande skola
        </div>
      </div>
      <div type="motBody">
        <div type="motProposal" subtype="förslag">
          <head xml:id="i-2RVMtj2R97W58RKXA3Fsus">
            Förslag till riksdagsbeslut
          </head>
          <list style="ol">
            <item xml:id="i-6zvvgmmaY9qUwNpHbz9v1g">
              Riksdagen ställer sig bakom det som anförs i motionen om ökad
              kunskap om företagsamhet i skolan och tillkännager detta för regeringen.
            </item>
            <item xml:id="i-B7b3b1Xy78kKNjaW2GgkxE">
              Riksdagen ställer sig bakom det som anförs i motionen om att
              införa trafikteori i skolan och tillkännager detta för regeringen.
            </item>
            <item xml:id="i-Quge12qYbPLGF93nALgni6">
              Riksdagen ställer sig bakom det som anförs i motionen om ökad
              undervisning med tillhörande praktik för elever i samhällsviktiga
              funktioner och tillkännager detta för regeringen.
            </item>
            <item xml:id="i-LUH8aNvcFgFZTxVSL7vyvM">
              Riksdagen ställer sig bakom det som anförs i motionen om ökad
              undervisning i respekt, vett och etikett samt sociala koder och
              tillkännager detta för regeringen.
            </item>
            <item xml:id="i-14ZFkS5P27eNNEEsJQXbHd">
              Riksdagen ställer sig bakom det som anförs i motionen om att
              utbilda skolelever i samhällsplikt samt öka samverkan mellan skolan
              och Försvarsmakten och tillkännager detta för regeringen.
            </item>
            <item xml:id="i-3E3rUrVFNjEhcYz6AurqQX">
              Riksdagen ställer sig bakom det som anförs i motionen om en ökad
              verklighets- och djurnära pedagogik för svenska elever och tillkännager
              detta för regeringen.
            </item>
          </list>
        </div>
        <div type="motContent">
          <head xml:id="i-PBuhvW6DyYGaKEwH2GmtSU" type="h1">
            Företagsamhet i skolan
          </head>
          <p xml:id="i-Xq4TXRuAbPkt4QCZFN56x5">
            Idag ligger arbetslösheten för unga på chockerande höga nivåer
            och det är i många umgängeskretsar vanligare att man är arbetslös
            än att man har ett jobb. Fyra av fem nya jobb kommer ifrån småföretagen
            och det bör därmed ses som det område som har störst potential
            att möjliggöra att fler får in en första fot på arbetsmarknaden.
            Särskilt i en tid då industrierna lämnar eller redan har lämnat
            Sverige behövs nya idéer inom näringslivet som också kan bli verklighet.
            Många unga som idag saknar jobb har just en massa idéer. Efter
            att just ha slutat skolan har många således också ett unikt driv
            som bör kunna ses som en förutsättning för dessa att skapa nya
            egna företag, om de bara fick chansen att testa och vågade prova
            på.
          </p>
          <p xml:id="i-WXE13wru8g8kUx85zQdwgW">
            Idag får en stor del ungdomar chansen att testa sina idéer. Genom
            Ung Företag­samhets utbildning UF-företagande erbjuds ungdomar
            en möjlighet att driva ett eget företag i utbildningssyfte under
            ett läsår som en del av sina gymnasiestudier. Elever lyckas knyta
            nära kontakter med näringslivet samt träna och utveckla sin kreativitet,
            sin företagsamhet och sitt entreprenörskap. Många av de som påbörjat
            ett företag kan fortsätta efter att studierna avslutats, och kanske
            på sikt lyckas påbörja byggandet av ett framgångsrikt företag.
            Även de som inte fortsätter har fått med sig kunskap och erfarenheter
            som många andra saknar. Att ha kunskapen att starta upp något
            stort och sedan dessutom förstå företagsekonomi är enormt viktigt
            för dem den dag de får egna idéer eller helt enkelt har tröttnat
            på att sitta hemma och söka andra jobb.
          </p>
          <p xml:id="i-8k6cBpLRHADBTPo4TGf6Ft">
            Statistiken från de satsningar som har gjorts talar ett tydligt
            språk. Utöver självklarheter som att de som drivit UF-företag
            i större utsträckning startar företag anställer de också fler
            personer i sina företag. Deras företag har även en högre omsättning
            än andra och livslängden på företagen är dessutom längre. Enligt
            rapporten Effekter av utbildning i entreprenörskap – en långtidsstudie
            av UF-alumners arbetsmarknadspotential och företagande (2013)
            av Karl Wennberg och Niklas Elert från näringslivets forskningsrapport
            Ratio får UF-företagare en högre medelinkomst under livet, blir
            i större utsträckning chefer och har en högre etablering på arbetsmarknaden
            än andra. Nästan 300 000 elever har deltagit i UF-företagandet
            sedan starten 1980 och hela 81 procent tycker att det har varit
            lärorikt och utvecklande.
          </p>
          <p xml:id="i-6BqTLvuKRw2Y3WRLnRNPTG">
            Riksdagen bör ge regeringen i uppdrag att möjliggöra ett ökat
            entreprenörskap och ett engagerat näringsliv i det svenska utbildningssystemet
            samt möjliggöra grundläggande kunskaper om hur man startar och
            driver ett eget företag.
          </p>
          <head xml:id="i-U6kDAkcqgyCCM2DVjjzFZ4" type="h1">
            Trafikteori i skolan
          </head>
          <p xml:id="i-6D6tPnZfvFSr18vaitWpGe">
            Trafikteori i skolan finns för flera elever som individuellt
            val. Det är dock inte alla som har den möjligheten, trots att
            vi lever i ett samhälle där vi alla behöver ha en god möjlighet
            att förflytta oss. Oavsett om vi kör bil eller inte måste vi förhålla
            oss till trafiken och till olika trafiksituationer. Idag tar man
            ofta för givet att de regler som råder skulle vara självklara,
            och det kan lätt uppstå missförstånd i samband med en speciell
            situation. Alla vuxna människor bör ha grundläggande kunskap kring
            trafiksäkerhet för att kunna spara fler liv i trafiken. Riskmedvetenheten
            och respekten för alla faror som medföljer i trafiken måste öka
            för att få fler att visa hänsyn och följa rådande regler.
          </p>
          <p xml:id="i-FRQZYWySa38oP8SXNx9pBx">
            Inte minst gående eller cyklister behöver veta vad som gäller
            vid övergångsställen och när man är ute och promenerar eller cyklar
            i närheten av en väg. Många trafikolyckor sker helt i onödan vid
            övergångsställen och cykelöverfarter på grund av bristande uppmärksamhet
            och förmåga till samspel mellan de olika trafikantgrupperna. Samtliga
            bör följa trafikens grundregel om att göra vad man kan för att
            förhindra att någon skadas i trafiken.
          </p>
          <p xml:id="i-WFZq6gWQti4tCRQCA1uhjG">
            Förr kunde vem som helst införskaffa en så kallad klass två-moped
            utan att behöva någon form av förarbevis eller körkort. Idag krävs
            tester, som är förhållandevis enkla och lika gärna kunde finnas
            med under skoltiden. En enkel åtgärd för att möjliggöra mer frihet
            för eleverna. De som läser trafikteori under skoltid får även
            goda möjligheter att framöver ta körkort vilket ökar möjligheten
            till framtida jobb. Dessutom kan fler få en morot att studera
            vidare i en tid då många är skoltrötta och väljer att avsluta
            sina studier.
          </p>
          <p xml:id="i-Duq9HHAQZL6tyE6vL9QLrT">
            Riksdagen bör ge regeringen i uppgift att ta fram förslag till
            hur trafiksäkerhet och grundläggande trafikteori kan föras in
            i skolan.
          </p>
          <head xml:id="i-GnopP87qbQUDZiUXeBR75N" type="h1">
            Utbildning i vett och etikett, sociala koder och samhällsbyggande
            funktioner
          </head>
          <p xml:id="i-KN2RvfW7M1cijM6QLPuRSj">
            Att lära sig vett och etikett, sociala koder och social samvaro
            kan tyckas vara en ganska liten del när barn och ungdomar växer
            upp. Det är dock betydligt viktigare än vad man kan tro, inte
            minst då dessa så småningom ska ut i arbetslivet och förstå sig
            på vårt gemen­samma samhällsbygge. Vikten av att vara delaktig
            i detta bygge och dessutom förstå vikten av ömsesidig respekt
            kan vara avgörande för att vår välfärd ska fungera väl men även
            för att våra medmänniskor ska lära sig vikten av solidaritet när
            densamma fallerar.
          </p>
          <p xml:id="i-AAp8bNN5XGttsf5YAFXktG">
            Tyvärr har vi fått se ett allt mer förhärdat klimat i och omkring
            våra barns och ungdomars uppväxt. Vi ser hur en tuffare attityd
            blir allt mer tydlig och hur hårda ord inom skolans värld blivit
            allt mer påtagliga. Likväl har vi sett hur respekten mellan elever
            och mellan elever och lärare blivit allt sämre. Även om grunden
            för att fostra och lära sina barn respekt främst ligger på vårdnadshavare,
            är skolan ett bra forum för att i praktiken pröva barnens förmåga
            samt följa upp och se hur detta löper framöver. Med aktiva elever
            i ett tidigt stadium kan således också fler av dessa i ett tidigt
            stadium finna vad de har för yrkesambition i framtiden.
          </p>
          <p xml:id="i-2vLvxADsTVYH33CeR3Fns2">
            Vi människor påverkas på fler sätt idag jämfört med hur det sett
            ut historiskt. Tack vare, eller på grund av, internet och sociala
            medier har de sociala förmågorna i många fall fallit undan. Detta
            ställer högre krav på oss att aktivt lära ut hur vi ska förhålla
            oss till varandra. Grundförutsättningarna för social samvaro är
            dock desamma som förr då vi måste klara av att visa varandra respekt
            och empati. Grundförutsättningarna för viktiga samhällsfunktioner
            är likaså desamma som förr. Vi är fortfarande beroende av funktioner
            såsom brandkår, polis och räddningstjänst. Vi kommer fortsatt
            att behöva läkare, sjuksköterskor och vårdbiträden. Genom att
            kombinera grundläggande kunskaper i social samvaro, samhällsviktiga
            funktioner och andra viktiga delar av samhället skapar vi således
            en gemenskap och förståelse som är ovärderlig. Av den anledningen
            krävs ytterligare satsningar i skolan för att stärka dessa band.
            Såväl elever tjänar på detta långsiktigt som samhället som idag
            är i behov av såväl fler händer inom dessa funktioner som framtida
            medarbetare. Regeringen bör vidta åtgärder för ökad undervisning
            med tillhörande praktik för elever i samhällsviktiga funktioner
            såsom exempelvis äldreomsorg, polis, brandkår och sjukvård. Regeringen
            bör även vidta åtgärder för ökad undervisning i respekt, vett
            och etikett samt sociala koder.
          </p>
          <head xml:id="i-K1W7h6zgw2Bh6RUGGn37mu" type="h1">
            Utbildning i samhällsplikt
          </head>
          <p xml:id="i-UV2iEJ6hTquEgo5Pgru2M5">
            I Sverige råder det soldatbrist och många medborgare oroas dessutom
            över att landet saknar ett fullgott försvar i de fall en mäktig
            motståndare skulle anfalla. Likaså oroas allt fler inför de konflikter
            som sprider sig runt om i världen vilket är en extra stor utmaning
            för försvaret, då det sedan 2012 är dess uppgift att värva nya
            soldater. Det är tydligt att mer behöver göras för att locka skolelevers
            vilja att bli soldater och att engagera sig för vårt lands försvar,
            och försvarets budget används inte bäst genom att annonsera för
            att försöka locka nya krafter till sin verksamhet. Att locka nya
            rekryter behöver inte vara alltför svårt och det behöver inte
            heller bli så komplicerat om man inför ett nytt ämne i högstadie-
            eller gymnasieskolan där annan allmän fostran också inkluderas.
          </p>
          <p xml:id="i-BLvBV1VwGway3etWvB7NK3">
            Framförallt våra äldre generationer kan vittna om att värnplikten
            har lärt dem en hel del om fostran och hur man för sig och helt
            enkelt har inneburit en viktig del i mognadsprocessen. Man har
            jämfört det med en utveckling av konfirmationen, som haft en fostrande
            roll där man lärt sig om s.k. vett och etikett. I samband med
            att färre konfirmerar sig och att värnplikten avskaffats har dessa
            viktiga delar som bidragit till att samhället knutits ihop tyvärr
            försvunnit. Att man reser sig för äldre inom kollektivtrafiken
            eller andra exempel på hur man bör uppföra sig bland folk är underskattat.
            Det handlar trots allt om respekt och det handlar om hur man förhåller
            sig till sina medmänniskor. Detta är exempel som skulle kunna
            återkomma i skolvärlden om samarbetet mellan skolans värld och
            försvaret blev starkare.
          </p>
          <p xml:id="i-AN4kQXSEvt6b9njUECbZr7">
            Genom att införa ett nytt ämne som fokuserar på civilförsvaret
            kan man öka viljan hos fler elever att engagera sig för vårt lands
            försvar. Skolan bör engagera sina elever i försvaret och därför
            kan både kontakten mellan gymnasieskolor och försvaret öka ytterligare
            så att exempelvis försvaret kan visa vilka möjligheter som finns
            och så att eleverna ser nya alternativ på arbetsmarknaden efter
            avslutade studier. Samtliga elever kan exempelvis bjudas in till
            det årliga försvarets dag som en integrerad del av gymnasieutbildningen.
            Genom att utbildningar i Försvarsmakten också integreras i det
            civila livet kan dessa bli mer attraktiva, vilket också ökar chansen
            att fler väljer att ansluta sig till försvaret.
          </p>
          <p xml:id="i-9Kzc5c7JhZRUrLqkmhjT1i">
            Riksdagen bör ge regeringen ett tydligt uppdrag att verka för
            försvarsvänliga kurser i gymnasieskolan där samhällsplikt lärs
            ut samt att samverkan mellan försvaret och gymnasieskolan utvecklas
            ytterligare i enlighet med intentionerna i motionen.
          </p>
          <head xml:id="i-8Nez9EK8xu7qS5DwyLa3wu" type="h1">
            Utbildning i djurskydd och umgänge med djur
          </head>
          <p xml:id="i-42XuirD7gH8TxHMgn247eT">
            Det finns flera exempel runt om i världen där barn och ungdomar
            i ett tidigt stadium får chansen att umgås med djur samt ta hand
            om dessa. De får i ett tidigt stadium chansen att utforska och
            lära sig om livet samt ta hand om djur från att de är små till
            eventuell slakt. Djur är mer än böcker och saker, de är levande
            varelser som i varierande utsträckning kommunicerar med sin omgivning.
            De föds, äter, sover, leker, parar sig och dör, precis som människor.
            Man har använt sig av djur i undervisningen just för att barn
            i låga åldrar tidigt kan lära sig vikten av respekt och vikten
            av att behandla andra levande varelser väl. Utöver ett långsiktigt
            moraliskt perspektiv kan närheten till djur vara viktig för barn
            som har mycket att säga men inte vill säga det till en människa.
            Detta är ett av skälen till att djur ibland används i terapisyften.
          </p>
          <p xml:id="i-E1fkvnm7Vq7Q1iC8kE9dyn">
            Det finns som bekant olika verksamheter som kan agera föredömen
            för barn i låga åldrar. Shiloh Israel Childrens Fund är ett exempel
            på ett initiativ som stöttar en verksamhet där barn från tidig
            ålder får vara med om att ta hand om olika sorters djur (allt
            ifrån getter till höns och kaniner). Från grunden lär de känna
            djuren som sina vänner och de får från grunden vara med om renhållning,
            matning och annan skötsel av djuren. För dessa blir det inte bara
            terapi eller hur man sköter gårds- och husdjur utan även ökad
            kunskap om biologi och en gedigen lektion i sund djurhållning.
            Genom att kombinera utbildningsinsatser med praktik bör regeringen
            återkomma med förslag som syftar till att en verklighets- och
            djurnära pedagogik ökar i Sveriges skolor.
          </p>
        </div>
        <div type="motSignatures">
          <list>
            <item xml:id="i-9G6rXp9KbHoLUHcRNcSfSA" who="i-Lw92TAaAVgG8Kdf7YxhViy">
              Markus Wiechel (SD)
            </item>
            <item xml:id="i-V9yZoBX8E8oaeTj6GAadGK" who="i-7p7goD9VC5HZh4VdEN1AFo">
              Sara Seppälä (SD)
            </item>
          </list>
        </div>
      </div>
    </body>
  </text>
</TEI>
