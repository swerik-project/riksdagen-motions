<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200405-FiU-00277">
  <teiHeader>
    <fileDesc>
      <titleStmt>
        <title>Budgetlagen</title>
        <author corresp="i-6kLJbGLpwB9hYxDrVrkcqF">av Karin Pilsäter m.fl. (fp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Budgetlagen</title>
          <idno type="rdwebb">GS02Fi277</idno>
          <rs type="number">Fi277</rs>
          <orgName type="comitteeAbbreviation">FiU</orgName>
          <ref type="dokument_url_text">http://data.riksdagen.se/dokument/GS02Fi277/text</ref>
          <ref type="dokument_url_html">http://data.riksdagen.se/dokument/GS02Fi277</ref>
          <ref type="dokumentstatus_url_xml">http://data.riksdagen.se/dokumentstatus/GS02Fi277</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-6kLJbGLpwB9hYxDrVrkcqF</idno>
            <name>Karin Pilsäter</name>
            <state type="partyAffiliation" ref="Q110857">
              <desc>FP</desc>
            </state>
          </person>
          <person gender="man">
            <idno>i-U6F8gqiuV2DEZN1aMhyDnJ</idno>
            <name>Christer Nylander</name>
            <state type="partyAffiliation" ref="Q110857">
              <desc>FP</desc>
            </state>
          </person>
          <person gender="man">
            <idno>i-Ga4FaAaNvVxH6nfoR7FVAe</idno>
            <name>Gunnar Nordmark</name>
            <state type="partyAffiliation" ref="Q110857">
              <desc>FP</desc>
            </state>
          </person>
          <person gender="man">
            <idno>i-JZKa6caqdSKy8yhUyfEJeU</idno>
            <name>Bo Könberg</name>
            <state type="partyAffiliation" ref="Q110857">
              <desc>FP</desc>
            </state>
          </person>
          <person gender="woman">
            <idno>i-8eznoqP6pLNBjC4Q11VtkC</idno>
            <name>Marita Aronson</name>
            <state type="partyAffiliation" ref="Q110857">
              <desc>FP</desc>
            </state>
          </person>
          <person gender="man">
            <idno>i-NZES3NTTAs3ZaBTU3RVkYE</idno>
            <name>Lars Leijonborg</name>
            <state type="partyAffiliation" ref="Q110857">
              <desc>FP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-SaGVfjNaJqar8XxS6NpLEt" type="signed"/>
        <correspContext corresp="i-SaGVfjNaJqar8XxS6NpLEt">
          <note type="signatory" corresp="i-6kLJbGLpwB9hYxDrVrkcqF"/>
          <note type="signatory" corresp="i-U6F8gqiuV2DEZN1aMhyDnJ"/>
          <note type="signatory" corresp="i-Ga4FaAaNvVxH6nfoR7FVAe"/>
          <note type="signatory" corresp="i-JZKa6caqdSKy8yhUyfEJeU"/>
          <note type="signatory" corresp="i-8eznoqP6pLNBjC4Q11VtkC"/>
          <note type="signatory" corresp="i-NZES3NTTAs3ZaBTU3RVkYE"/>
        </correspContext>
        <correspAction type="referral" xml:id="i-BdLM8o6u9fr6EtunnTJyiM">
          <date when="2004-10-14"/>
        </correspAction>
        <correspAction type="dismissal" xml:id="i-P5Pg8Nsa9deDSM6aAiB91b">
          <date when="2004-10-14"/>
        </correspAction>
        <correspAction type="submission" xml:id="i-4Ya4NjEF3p9fkaMiHV7xnu">
          <date when="2004-10-05"/>
        </correspAction>
        <correspAction type="assigned" xml:id="i-3j8zGyvyEBJJpaVWSGcjG2"/>
        <correspContext corresp="i-3j8zGyvyEBJJpaVWSGcjG2">
          <ref type="assignedTo">Finansutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200405/mot_200405_Fi_277/mot_200405_Fi_277-0001.pdf"/>
      <pb facs="riksdagen-motions-pdf/data/200405/mot_200405_Fi_277/mot_200405_Fi_277-0001.pdf"/>
      <div type="motHeader" xml:id="i-4qqYBZkv6r11gP7rkeoZBu">
        <div type="motTitle" xml:id="i-NPbcqcZeiZZAPUwXXmFoJo"/>
        <div type="motSubmissionInfo" xml:id="i-2pvHtyFr1GogFqAYy7h2GB"/>
      </div>
      <div type="motBody">
        <div>
          <p>
            2004/05 mnr: Fi277 pnr: fp1090
          </p>
          <p>
            Motion till riksdagen 2004/05:Fi277
          </p>
          <p>
            av Karin Pilsäter m.fl. (fp)
          </p>
          <p>
            Budgetlagen
          </p>
          <p>
            Förslag till riksdagsbeslut
          </p>
          <p>
            1. Riksdagen tillkännager för regeringen som sin mening vad i
            motionen anförs om målet att statens finansiella sparande skall
            vara i balans över en konjunkturcykel. 2. Riksdagen tillkännager
            för regeringen som sin mening vad i motionen anförs om en reformering
            av budgetlagen så att definitionen av utgifter, inkomster och
            bruttoredovisning är tvingande, inte frivillig, att följa. 3.
            Riksdagen tillkännager för regeringen som sin mening vad i motionen
            anförs om behovet av respekt för budgetmarginalen. 4. Riksdagen
            tillkännager för regeringen som sin mening vad i motionen anförs
            om förtydligande av budgetlagen beträffande vårpropositionens
            innehåll. 5. Riksdagen tillkännager för regeringen som sin mening
            vad i motionen anförs om utgiftstak och saldomål för samtliga
            tre år. 6. Riksdagen tillkännager för regeringen som sin mening
            vad i motionen anförs om redovisning av gjorda åtaganden.
          </p>
          <p>
            Motivering
          </p>
          <p>
            Den nya budgetprocessen har varit en viktig faktor bakom att
            budgeten kunde förbättras under några år på 1990-talet. Kombinationen
            av krismedvetande och de nya budgetreglerna underlättade denna
            process, som under alla omständigheter varit nödvändig, väsentligt.
            Den nya budgetprocessen och budgetlagen föreslogs i proposition
            1995/96:150. Huvuddragen var en sammanhållen behandling av budgeten
            och att utgifterna kunde begränsas genom fastställande av utgiftstak.
            Under utgiftstaket skulle en budgeteringsmarginal finnas för att
            kunna hantera osäkerheter. Efter det att budgetlagen och den nya
            budgetprocessen trätt i kraft har nu stor och i många fall mycket
            god erfarenhet vunnits. Processen har stegvis
          </p>
          <pb facs="riksdagen-motions-pdf/data/200405/mot_200405_Fi_277/mot_200405_Fi_277-0002.pdf"/>
          <p>
            2004/05:Fi277
          </p>
          <p>
            förändrats, delvis efter regeringens agerande, delvis efter riksdagens
            utvärdering och beslutade förändringar. På senare år har regeringens
            brott mot budgetlagen blivit mer och mer flagranta. Vikten av
            ramverken och dess efterlevnad framstår mycket tydligt. Effekten
            är nämligen de gradvis försämrade statsfinanserna. Händelsekedjan
            är tydlig. Regeringen och dess stödpartier fyller budgetmarginalen
            med förhandlade, nya utgifter två gånger om året i ett par år,
            fram till dess att ett budgetår verkligen startar. Då är marginalen
            noll. När oväntade händelser likafullt inträffar, fuskar man och
            skjuter betalningar över årsskiften, kallar utgifter för minskade
            inkomster, justerar utgiftstaket och kallar det teknik, för att
            ta några grava exempel på åtgärder som tas till för att dölja
            utgifter. Men då taket justeras upp, eller utgifter döps till
            minskade inkomster, förändras ju saldot likafullt i negativ riktning,
            trots att riksdagens majoritet godkänner åtgärder och påstår att
            utgiftstaken hålls. Missbruket av utgiftstaket och statsfinansernas
            försämring är två sidor av samma mynt. Vi tycker nu att ett antal
            viktiga slutsatser måste dras om tillämplighet och efterlevnad
            av budgetlag och budgetprocess.
          </p>
          <p>
            Utgiftstaket
          </p>
          <p>
            Syftet med utgiftstaket är att hålla kontroll på de totala utgifterna
            och att kunna motverka att tillfälliga intäkter används för varaktiga
            utgifter. Detta har i grunden visat sig fungera mycket väl. Stegvis
            har dock utgiftstakets absoluta innebörd mjukats upp genom de
            avsteg från de riktlinjer som förväntats gälla som regeringen
            har föreslagit och den riksdagsmajoritet som regeringen stöder
            sig på sedan har godkänt. En första fråga gäller definitionen
            av teknisk justering av utgiftstaket. De korrigeringar som gjorts
            av utgiftstaket har många gånger stridit mot principer som regeringen
            själv sagt sig vilja tillämpa. Här är några exempel: I budgetpropositionen
            för 2000 höjdes taket med 4 miljarder kronor. Skälen var = höjda
            = statliga + ålderspensionsavgifter, = förändrad finansieringsprincip
            för avtalsförsäkringar och en sänkning av bidragen till kommunerna
            eftersom ett skatteförslag ökade deras inkomster. Men de förändringar
            av utjämningssystemet som inträdde 2001 minskade omslutningen
            i systemet. En logisk slutsats hade då varit att taket skulle
            sänkas. Så skedde inte. I budgetpropositionen för 2004 överför
            regeringen 4 miljarder av det tillfälliga — sysselsättningsstöd
            som i vårpropositionen föreslagits på inkomstsidan till sitt rätta
            ställe, utgiftsområde 25 Bidrag till kommunerna. Detta påstår
            man inte är saldopåverkande, och anför detta som argument för
            att tekniskt justera upp utgiftstaket med 4 miljarder. Detta är
            naturligtvis rent missbruk av begreppet ”teknisk”, eftersom utgiften
            när den först föreslogs för 2005 var saldopåverkande. Utgiftstaket
            ska justeras, såväl upp som ned, för de avräkningar som sker gentemot
            kommunerna för ändringar i beskattningen. Avräkningen görs i
          </p>
          <pb facs="riksdagen-motions-pdf/data/200405/mot_200405_Fi_277/mot_200405_Fi_277-0003.pdf"/>
          <p>
            form av ökat eller minskat anslag till kommunerna i förhållande
            till den ökning eller minskning i kommunernas egna skatteintäkter
            som föranleds av olika statliga skattebeslut. I budgetpropositionen
            2005 justeras utgiftstaket upp med 670 miljoner, avseende slutlig
            avräkning mot kommunerna för en tidigare grundavdragsändring.
            Den slutliga avräkningen mot kommunerna för omläggning av grundpensionen
            till beskattning, vilket medfört ökade skatteintäkter för kommunerna
            och därmed en neutralisering genom sänkta statsbidrag, görs också
            i budgetpropositionen 2005. Den avser 2 miljarder. För denna sänkning
            justeras dock inte utgiftstaket ned. Regeringen har vid ett antal
            tillfällen ”krupit under” utgiftstaket genom att omvandla utgifter
            till avdrag på inkomstsidan. Så är fallet med sjöfartsstödet som
            från 2002 omvandlades från en utgiftspost till ett tillskott till
            företagens skattekonton och som därmed blev en intäktsminskning
            för staten. Om budgetlagen skulle ha följts borde en sådan förändring
            ha lett till att utgiftstaket sänkts. Efter detta företagsstöd
            har listan över stöd och subventioner som utbetalas i denna form
            för varje år blivit längre, i budgetpropositionen för 2005 omfattar
            den 8,3 miljarder kronor i buggsubventioner, anställningsstöd
            och liknande. Det ”tillfälliga” sysselsättningsstödet till kommuner
            och landsting som inleddes 2002 innebär att kommuners och landstings
            skattekonton krediteras. Inte heller då sänktes utgiftstaket.
            Denna metod är ett uppenbart brott mott den bruttoredovisningsprincip
            som är en hörnsten i budgetlagen. Både inkomster och utgifter
            framstår som skenbart lägre än vad de i verkligheten är. Redovisningen
            av utgifterna inom utgiftsområde 25, Allmänna bidrag till kommuner,
            ger inte en samlad redovisning av stödet till kommunerna. Det
            leder till minskad transparens. Det leder också till att stödet
            inte utsätts för samma granskning som en utgift. Till skillnad
            från statsbudgetens utgifter gäller skatter och skatteavdrag tills
            vidare utan något nytt årligt beslut.
          </p>
          <p>
            Det finns en rad exempel på sådana sätt att kringgå utgiftstaket:
          </p>
          <p>
            ROT i offentliga lokaler Olika former av byggstöd Stödet för
            skyddat arbete hos offentliga arbetsgivare Anställningsstöd till
            långtidssjukskrivna Kompetensutveckling Bredbandsinstallation
            Sjöfartsstödet Sysselsättningsstödet till kommunerna Statlig skatt
            (200-kronan) har förts direkt till kommunerna
          </p>
          <p>
            Ett annat slag av nettobudgetering är att lägga in inkomster
            på budgetens utgiftssida utan korrigering av utgiftstaket. Exempel
            på detta är:
          </p>
          <p>
            Avgifter inom utrikesförvaltningen Arbetsmarknadsverket Vägverket
            Svenska kraftnät
          </p>
          <p>
            2004/05:Fi277
          </p>
          <pb facs="riksdagen-motions-pdf/data/200405/mot_200405_Fi_277/mot_200405_Fi_277-0004.pdf"/>
          <p>
            2004/05:Fi277
          </p>
          <p>
            Försäljningen av Haninge Bostäder Statens kostnader för avstängningen
            av Barsebäcksverket räknades av mot kravet på årliga inleveranser
            från Vattenfall
          </p>
          <p>
            Ingen fråga är för liten för regeringen att fuska med, så lade
            man avgiftsinkomsterna från de nya hund- och kattpassen på detta
            vis. Genom att lägga finansieringen av vissa infrastrukturinvesteringar
            i särskilda bolag har regeringen undvikit att dessa finansieras
            med anslag men likväl innebär detta långsiktiga påtaganden för
            staten. Ett exempel på detta är Botniabanan. Ett annat exempel
            på regeringens ”kreativitet” i detta avseende är att man kanaliserar
            miljardbelopp från de statliga företag som går med vinst, vid
            sidan av budgeten till ett konto i Riksgälden som regeringen använder
            för att fylla i svarta hål i SJ och andra förlustbolag. Inte heller
            detta läggs in under utgiftstaket. Hittills har man begärt sammanlagt
            5 miljarder för detta ändamål. Mot bakgrund av ovanstående anser
            vi att budgetlagen behöver ses över och förtydligas främst med
            avseende på bruttoredovisning, teknisk justering och kreditering
            av skattekonto.
          </p>
          <p>
            Budgetmarginalen
          </p>
          <p>
            Den nästan allt överskuggande orsaken till trixandet med utgifterna
            för att klara utgiftstaket är att budgetmarginalen förbrukas.
            Budgeteringsmarginalen motiveras av att man behöver kunna hantera
            osäkerhet under en treårsperiod, som kan sammanhänga med vissa
            makroekonomiska variabler som inflation, räntenivå och arbetslöshet.
            Marginalen bör vara så stor att sådan osäkerhet kan hanteras.
            Varje användning av marginalen påverkar budgetsaldot negativt.
            Marginalen skulle, enligt förslaget i propositionen vilket riksdagen
            godkände, utgöra ungefär 1,5 920 av de takbegränsade utgifterna
            för det närmsta året, 2 26 respektive 2,5 för de kommande. Under
            resans gång har budgeteringsmarginalens innehåll kommit att förändras.
            1999 föreslog regeringen att den även skulle kunna utgöra ”utrymme
            för framtida reformer på budgetens utgiftssida” (1998/99:150).
            Även detta godkändes av riksdagens majoritet. Därefter har moraset
            inträtt. Så gott som hela budgeteringsmarginalen har vartenda
            år varit förbrukad innan budgetåret inleds. Detta har fått som
            konsekvens att regeringen, för att klara utgiftstaket, vartenda
            år och flera gånger om året, tvingas ta till olika typer av kortsiktiga
            besparingar, förflyttning av utgifter över årsskiften, indragningar
            av anslagssparande och begränsningsbelopp på de av riksdagen beslutade
            anslagen. Kortsiktighet, panikåtgärder, fördyringar i längden
            är resultatet. När alla vet att riksdagens beslut om statens budget
            i december i praktiken är överspelat redan innan det tas, kan
            man fråga sig om poängen med riksdagens budgetbehandling. I årets
            budget har marginalen prutats ned till 220 miljoner.
          </p>
          <pb facs="riksdagen-motions-pdf/data/200405/mot_200405_Fi_277/mot_200405_Fi_277-0005.pdf"/>
          <p>
            Det är som om en undersköterska skulle ha en femtilapp i marginal
            för oförutsedda utgifter — för hela året. Den diskussion som förts
            om att inrätta två marginaler, en för oförutsedda utgifter och
            en för utgifter man vill förhandla om och presentera vid senare
            tillfällen, är en eftergift åt den förhandlingscirkus som regeringens
            samarbetsformer med Vänsterpartiet och Miljöpartiet leder till.
            Det är en konsekvens av dessa samarbetsformer att LO behöver kräva
            en särskild sysselsättningsmarginal. Regeringen skriver, för vilken
            gång i ordningen, att den ska återkomma kring frågan att inrätta
            en särskild marginal. Folkpartiet anser att budgeteringsmarginalen
            är ett mycket viktigt inslag i budgetmodellen. Den ska återgå
            till att användas precis så som var avsett, för oförutsedda händelser
            utom regeringens kortsiktiga kontroll såsom prisnivåförändringar,
            ökande arbetslöshet på grund av konjunkturen och liknande. Den
            ska vara erforderligt stor, 1 respektive 2 96 kan vara ungefär
            lagom efter det att pris- och löneomräkning skett. Någon särskild
            marginal för oförutsedda utgifter ska däremot inte inrättas, det
            finns minst lika stor risk för att en sådan missbrukas. Vad som
            behövs är att respektera statsfinanserna och budgetordningen.
          </p>
          <p>
            Beslut om utgiftstak och mål för finansiellt sparande
          </p>
          <p>
            Även på andra sätt har budgetprocessen försvagats. För två år
            sedan avstod regeringen från att lägga fram förslag om ett utgiftstak
            för 2005: man hade inte hunnit. Förslag skulle i stället komma
            i vårpropositionen. Men i vårpropositionen 2003 avstod regeringen
            utan förklaring från att lägga fram ett sådant förslag. Hösten
            2003 lade regeringen visserligen fram ett formellt förslag om
            utgiftstak för 2005 och 2006 men utgiftsberäkningarna baserades
            på att politiken och regelsystemen skulle vara oförändrade efter
            2004. Det är enbart konsekvensberäkningar. Likaså har man inte
            angett något mål för det finansiella sparandet för 2005 och 2006.
            Man anger bara konsekvensberäkning och menar att den makroekonomiska
            osäkerheten är för stor. vårpropositionen 2004 förekom endast
            2005 och 2006 års siffror. denna budgetproposition läggs inte
            något förslag om utgiftstak för 2007, denna gång med motiveringen
            att man vill återkomma med förslag om sysselsättningsmarginal.
            På tre år har regeringen inte följt budgetlagen och föreslagit
            utgiftstak för det tredje året i budgetpropositionen. Bortförklaringarna
            har visserligen varierat.
          </p>
          <p>
            Detta innebär i praktiken att modellen med tre års rambudget
            är övergiven. Samtidigt är det uppenbart att den förändring av
            riksdagens arbetsprocess och behandlingen av de ekonomisk-politiska
            frågorna som riksdagen
          </p>
          <p>
            2004/05:Fi277
          </p>
          <pb facs="riksdagen-motions-pdf/data/200405/mot_200405_Fi_277/mot_200405_Fi_277-0006.pdf"/>
          <p>
            2004/05:Fi277
          </p>
          <p>
            eftersträvade med de förändringar i budgetlag och budgetprocess
            som infördes 2001 inte har blivit verklighet. Regeringen har visat
            sig inte vara beredd att leva upp till de krav vi i Folkpartiet
            ställer på den ekonomisk- politiska beslutsprocessen. Vi anser
            att de övergripande riktlinjerna ska behandlas i den ekonomisk-
            politiska riktlinjepropositionen som skall avlämnas på våren.
            Genom riksdagens beslut 2001 blev regeringen ålagd att avlämna
            en sådan, vanligen allad vårproposition. Men regeringen fyller
            inte denna med rätt innehåll. Vi anser att riktlinjerna för den
            ekonomiska politiken måste innehålla skattepolitikens inriktning,
            budgetpolitikens inriktning och detta för några år ramöver. Då
            riksdagen inte önskade få den oerhört detaljerade budgetbehandling
            såväl vår som höst som växt fram som resultat av örhandlingsspelet
            valde riksdagen att slå fast att utgiftstaken för de ommande tre
            åren ska fastställas i samband med budgetbeslutet. Som angetts
            ovan har regeringen hösten 2002 struntat i detta och även brutit
            sin utfästelse våren 2003, hösten 2003 och hösten 2004. Det är
            enligt vår mening befogat att återigen se över budgetprocessen
            och budgetlagen för att förtydliga och noggrannare reglera riksdagens
            krav på innehåll och tidpunkter för regeringens förslag på dessa
            viktiga ekonomisk- politiska områden.
          </p>
          <p>
            Mål för sparande och statsskuld
          </p>
          <p>
            Folkpartiet har tidigare ställt upp på regeringens mål från mitten
            av 1990-talet om att överskottet i de offentliga finanserna skulle
            motsvara 2 procent av BNP i genomsnitt över en konjunkturcykel.
            Kravet omfattade det samlade överskottet i stat, kommuner och
            pensionssystemet. Förutsättningarna är nu annorlunda genom att
            det autonoma pensionssystemet har börjat verka. Målet för de offentliga
            finanserna måste ta hänsyn till de ändrade förhållandena. Under
            de närmaste åren innebär befolkningsutvecklingen att pensionssystemet
            kommer att visa fortsatta överskott. Under den närmaste tiden
            kommer detta överskott att ligga över 2 procent av BNP. Det gäller
            summan av premiepensionssystemet, PPM, och det kvarvarande fördelningssystemet,
            AP-fonderna. Premiepensionerna är grundlagsskyddad privat egendom.
            Det går i praktiken inte heller att föra pengar mellan AP-fondsystemet
            och statsbudgeten — utan = att bryta — mot = den breda = politiska
            pensionsöverenskommelsen eller mot löftena till dagens och framtidens
            pensionärer. Det samlade pensionssystemet ligger därför i realiteten
            vid sidan av diskussionen om mål för det offentliga sparandet.
            För en kort tid sedan avgjordes dessutom att i EU-statistiken
            kommer Eurostat inte att räkna in premiepensionen. Målet bör vara
            att statens finansiella sparande ska vara i balans över en hel
            onjunkturcykel. Statens skuld blir då oförändrad i absoluta tal
            men sjunker som andel av en stigande BNP. Målet formuleras på
            följande sätt: Statens
          </p>
          <pb facs="riksdagen-motions-pdf/data/200405/mot_200405_Fi_277/mot_200405_Fi_277-0007.pdf"/>
          <p>
            finansiella sparande ska vara noll över en konjunkturcykel. Med
            en kommunsektor i ungefärlig balans kommer då det offentliga finansiella
            sparandet att över konjunkturcykeln bestå av det sparande som
            pensionssystemet uppnår. Det innebär för de närmaste 5—6 åren
            att detta överskott i genomsnitt skulle ligga på 2-2 procent av
            BNP. Men målsättningen avser inte det offentliga sparandet utan
            staten. Det är inte rimligt och försvarbart att genom långsiktiga
            underskott och en långsiktig skulduppbyggnad vältra över problem
            på kommande generationer. Reaktionerna både politiskt och marknadsmässigt
            mot en fortsatt statlig skuldökning kommer att bli starka. I den
            politiska debatten hävdas ibland att intresset bör inriktas på
            statens eller den offentliga sektorns nettoställning. Då framstår
            situationen som bättre. En avgörande invändning mot detta är det
            som ovan sagts om att staten inte bör äga företag. Pensionssystemets
            tillgångar är inte heller tillgängliga för att omvandlas till
            offentliga utgifter. Inte heller motorvägar, museer eller järnvägar
            torde vara särskilt lätt realiserbara för att finansiera underskott
            i statens drift. Med vår formulering av målet för statens sparande
            och vår ambition att sälja det mesta av statens företagsinnehav
            kommer bruttoskulden att minska. Nettoställningen förändras inte
            nödvändigtvis men den minskade bruttoskulden ger den ekonomiska
            politiken en större rörelsefrihet.
          </p>
          <p>
            Stockholm den 5 oktober 2004
          </p>
          <p>
            Karin Pilsäter (fp)
          </p>
          <p>
            Christer Nylander (fp) Gunnar Nordmark (fp) Bo Könberg (fp) Marita
            Aronson (fp) Lars Leijonborg (fp)
          </p>
          <p>
            2004/05:Fi277
          </p>
        </div>
      </div>
    </body>
  </text>
</TEI>
