<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-198788-n-00417">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/198788/mot_198788_n_417/mot_198788_n_417-001.pdf"/>
      <div xml:id="i-WBJuioQCiPjkmbAMipG3dQ" type="motHeader">
        <div xml:id="i-BhS6pq14RmPgjAwqxMWTSR" type="motTitle"/>
        <div xml:id="i-WZfBcrVhmemMHSaPQwmKDg" type="motSubmissionInfo"/>
      </div>
      <div xml:id="i-9nMW823rrBd1Y8XwQFEybr" type="motBody">
        <div xml:id="i-JESbcCp8nbQuFPmdXfvR5L">
          <p xml:id="i-89hY7L81YKMf3SGjjjjUdL">
            Motion till riksdagen 1987/88:N417
          </p>
          <p xml:id="i-QP79SvRszDSrPsUFxvvHWe">
            av Gösta Andersson och Agne Hansson (c)
          </p>
          <p xml:id="i-MFuFCYTaSfLeTZwJ4xyhGT">
            om säkerhet vid en kärnkraftsolycka i Oskarshamn, m. m.
          </p>
          <p xml:id="i-PKaKsea2XVwYE4wbHvG74f">
            En stor kärnkraftsolycka i Oskarshamn kan innebära ofattbara
            mänskliga lidanden. Den kan också få fruktansvärda ekonomiska
            följder för enskilda människor. Kärnkraftshaveriet i Tjernobyl
            visar vilka enorma ekonomiska förluster som den förorsakat det
            ryska folket. Det vore oansvarigt att inte ta hänsyn till dessa
            ekonomiska och mänskliga följder av ett eventuellt haveri vid
            kärnkraftverket i Oskarshamn.
          </p>
          <p xml:id="i-EdxxjZt6uau5yoW24br97g">
            Inga garantier mot kärnkraftsolyckor
          </p>
          <p xml:id="i-K2z3mfWpBabSx6P4EvZXq6">
            Kärnkraftens företrädare har länge försökt få folk att tro att
            kärnkraften är helt säker. Efter de stora olyckorna i Harrisburg
            och Tjernobyl är man inte längre lika tvärsäker om möjligheterna
            att förhindra ett stort haveri även i Sverige. Denna nya verklighet
            borde leda till att myndigheter och kärn- kraftsföretag tar ett
            ökat ansvar för att skydda människor från en stor olycka.
          </p>
          <p xml:id="i-3cehHYGNrEKK6x1qjJgKJ7">
            Kärnkraftsolyckor en ekonomisk katastrof
          </p>
          <p xml:id="i-JbjveAfyUkq9q7pjRSVgGF">
            Från Sovjet har vi nu fått de första rapporterna om kostnaderna
            för Tjerno- byl-olyckan. Dessa uppskattas till omkring 100 miljarder.
            En enda olycka kan alltså förorsaka förluster som är större än
            värdet av samtliga de svenska kärnkraftverken. Detta visar något
            av vilka ofattbara ekonomiska risker som ligger i en fortsatt
            kärnkraftsdrift. Det vore naturligt och rimligt att kärnkraftsföretagen
            fick bära det fulla ekonomiska ansvaret för en kärnkraftsolycka.
            I varje fall borde inte enskilda människor få drabbas av ekonomiska
            förluster. Det är däremot knappast troligt att allmänheten blir
            ekonomiskt kompenserad för de skador som kan drabba dem vid en
            stor kärnkraftsolycka. Tvärtom är risken uppenbar för att en olycka
            kan bli en ekonomisk katastrof för många. Allmänheten borde ha
            rätt att få full klarhet i hur de ekonomiska villkoren ser ut
            vid en olycka. Det bör ankomma på samhället att ge dessa besked.
          </p>
          <p xml:id="i-HFTTbJ1mjFdmyFpb98Fjw7">
            Hur skyddas allmänheten?
          </p>
          <p xml:id="i-3oMxZ6RGJixufiGd7L5r6F">
            Ett stort kärnkraftshaveri i Oskarshamn kan kräva en snabb utrymning
            av Öland och stora delar av Kalmar län i övrigt. En utrymning
            av t. ex. Öland kan innebära stora problem. Det finns i princip
            endast en transportväg att
          </p>
          <pb facs="riksdagen-motions-pdf/data/198788/mot_198788_n_417/mot_198788_n_417-002.pdf"/>
          <p xml:id="i-ZSxfbdmCDJR6bzKRxLxqR">
            tillgå via Ölandsbron. Det är svårt att se hur ett totalt trafikkaos
            ska kunna undvikas vid en snabb utrymning under semestertid. En
            utrymningsplan bör självklart ge realistiska svar på hur människor
            i olika delar av länet kan skyddas från den livsfarliga strålningen.
            Regeringen bär huvudansvaret för att alla människor ska kunna
            skyddas på ett tillfreds- ställande sätt vid en kärnkraftsolycka.
          </p>
          <p xml:id="i-TvJxHp7ryo7UR5kSEuQJ3G">
            Oskarshamn bör garanteras annan sysselsättning när kärnkraften
            avvecklas
          </p>
          <p xml:id="i-4t4bJKGCckhS1eUbReZZBB">
            Svårigheterna att skydda människor och natur vid en stor olycka
            talar för att man bör påskynda en avveckling av kärnkraften. Det
            är självklart att också en avveckling skapar avsevärda problem
            för många människor som har sin försörjning vid kärnkraftsanläggningarna
            i Oskarshamn. Dessa problem blir mindre om statsmakterna i ett
            mycket tidigt skede ger klara besked om att kärnkraften skall
            ersättas med annan sysselsättning. Det bör därför an- komma på
            regeringen att lägga förslag till hur bl. a. Oskarshamn kommer
            att bli fullt kompenserat med arbetstillfällen vid avvecklingen
            av kärnkraften.
          </p>
          <p xml:id="i-14KQgwLjs8JAy2ZYqC3N74">
            Hemställan
          </p>
          <p xml:id="i-VXnFdEPTMV6pevsENghm54">
            Med hänvisning till det anförda hemställs att riksdagen som sin
            mening ger regeringen till känna vad i motio- nen anförts om skyddet
            för enskilda människor vid en kärnkrafts- olycka och om att garantier
            bör skapas för andra arbetstillfällen vid en avveckling av kärnkraften
            i Oskarshamn.
          </p>
          <p xml:id="i-8SaPp6aQFh76Db23izpnbB" type="date">
            Stockholm den 22 januari 1988
          </p>
          <p xml:id="i-Q42h4CGX4coQuqRPzKTzp1" type="signatureBlock">
            Gösta Andersson (c) Agne Hansson (c)
          </p>
          <p xml:id="i-KaSeP2GKX62QR7RptjpfkW">
            Mot. 1987/88 N417
          </p>
        </div>
      </div>
    </body>
  </text>
</TEI>
