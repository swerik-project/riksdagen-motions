<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200203/mot_200203_MJ_0250/mot_200203_MJ_0250-0001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            2002/03 mnr: MJ250 pnr: m1274
          </p>
          <p>
            Motion till riksdagen 2002/03:MJ250
          </p>
          <p>
            av Catharina Elmsäter-Svärd (m)
          </p>
          <p>
            Strandskyddet
          </p>
          <p>
            Förslag till riksdagsbeslut
          </p>
          <p>
            Riksdagen tillkännager för regeringen som sin mening vad i motionen
            anförs om att strandskyddet bör ses över med sikte på att den
            enskilde markägaren ges större utrymme att fritt förfoga över
            sin egendom.
          </p>
          <p>
            Nuvarande bestämmelser
          </p>
          <p>
            Äganderätten har stundtals varit illa sedd i 1900-talets Sverige.
            En av de mest långtgående inskränkningar staten gjort i den privata
            äganderätten är införandet av det s.k. strandskyddet. Enligt dessa
            bestämmelser finns det ett generellt strandskydd 100 meter från
            strandlinjen, vilket kan utökas till 300 meter. Inom strandskyddat
            område får inte
          </p>
          <p>
            - — nya byggnader uppföras, - — befintliga byggnader ändras så
            att de kan användas på annat sätt än tidigare, - — grävningsarbeten
            etc. utföras, - andra anläggningar uppföras som kan avhålla allmänheten
            att vistas där eller anordningar som väsentligen försämrar livsvillkoren
            för djur eller växter.
          </p>
          <p>
            Länsstyrelsen får medge dispens om det finns särskilda skäl.
            Följande särskilda skäl anges enligt riksdagens utredningstjänst
            i förarbetena till miljöbalken som möjliga för dispens.
          </p>
          <p>
            - Den aktuella platsen är belägen på redan ianspråktagen mark.
            - Uppförande av :komplementbyggnad i nära anslutning = till huvudbyggnaden.
            - Uppförande av ersättningsbyggnad. - Den aktuella platsen är
            avskuren från stranden av t.ex. en järnväg och saknar därför betydelse
            för allmänhetens friluftsliv.
          </p>
          <p>
            41
          </p>
          <pb facs="riksdagen-motions-pdf/data/200203/mot_200203_MJ_0250/mot_200203_MJ_0250-0002.pdf"/>
          <p>
            2002/03:MJ250
          </p>
          <p>
            42
          </p>
          <p>
            - ”Lucktomt” som förlorat sin betydelse för allmänheten. Dock
            inte giltigt skäl inom högexploaterade områden. - Anläggning som
            är avsedd för det rörliga friluftslivets behov, eller i varje
            fall inte inskränker allmänhetens möjlighet att utnyttja stranden.
            - Båthamnar, båtbryggor, båthus, pirar m.m. bör inte uppföras
            inom områden med stort rekreationsvärde. Samlokalisering bör eftersträvas.
            - — Försvarsanläggningar och vägar som med hänsyn till sin funktion
            måste ligga inom strandskyddsområde.
          </p>
          <p>
            Det är i skrivande stund oklart hur många markägare som beviljas
            tillstånd att fritt disponera sin egen mark av stat eller kommun.
            Men klart är att många inte får det p.g.a. de stränga bestämmelserna
            i miljöbalken.
          </p>
          <p>
            Bakvänd ordning
          </p>
          <p>
            Bakgrunden till denna lagstiftning är att det anses finnas ett
            angeläget allmänt intresse med att skydda de svenska stränderna.
            Men gäller det verkligen alla stränder, hela tiden? Borde inte
            lagar och regler bygga på att det som inte kan bevisas vara skadligt
            ska vara tillåtet? Borde vi inte ha största möjliga frihet, så
            länge vi inte inskränker på någon annans? Principerna bakom strandskyddet
            pekar på motsatsen. I detta fall är allt förbjudet så länge markägaren
            inte kan bevisa att han har särskilda skäl enligt lagens definition
            att göra det han vill med sin egendom. Borde det inte vara tvärtom?
            Borde inte staten tala om vad den finner vara särskilda skäl till
            att förbjuda att marken utnyttjas såsom den som äger marken önskar?
            I dag ligger alltså bevisbördan på markägaren. Jag anser att det
            borde vara tvärtom. Ägare av strandnära mark måste kunna ges möjlighet
            att nyttja sin egen mark på det sätt som de själva väljer. Att
            bygga och bo i strandnära lägen bör generellt tillåtas och endast
            i undantagsfall förbjudas om stranden anses vara särskilt skyddsvärd.
          </p>
          <p>
            Glesbygden — en potentiell vinnare
          </p>
          <p>
            Människan har alltid bott vid vatten. Det är ingen slump att
            de stora forntida civilisationerna grundades kring de mäktiga
            floderna. Det är heller ingen slump att de ledande orterna i Sveriges
            historia alltid legat nära eller intill strandkanten. Men med
            dagens lagstiftning skickar vi signalen att nu får det vara nog.
            Sverige är färdigbyggt, åtminstone vad gäller stränderna. Det
            går inte att hitta på något sätt att bygga vid stranden som är
            accepterat om det inte redan är bebyggt där. Med dagens lagstiftning
            hade varken Stockholm, Göteborg, Malmö, Södertälje eller Luleå
            kunnat byggas. Särskilt allvarligt blir detta i de områden i Sverige
            som hotas av avfolkning. Där skulle t.ex. möjligheten att få bygga
            sig ett hus vid havet eller
          </p>
          <pb facs="riksdagen-motions-pdf/data/200203/mot_200203_MJ_0250/mot_200203_MJ_0250-0003.pdf"/>
          <p>
            vid en vacker sjö kunna vara skäl nog till att vilja vara kvar
            och pendla i stället för att flytta därifrån. Där skulle också
            sjönära näringar eller rekreation vara ett sätt att utveckla bygden
            och få folk att stanna kvar. Frågan om strandskydd är därför särskilt
            angelägen för befolkningen i gles- och landsbygd, samt i skärgård.
            Det är i dessutom i dessa områden som de flesta stränder finns
            och det är framförallt där som utvecklingen i dag hindras av den
            statliga regleringen. Om staten i stället tvingades ange vilka
            stränder som var skyddsvärda skulle övriga stränder kunna utvecklas
            och locka människor till dessa områden, tillfälligt av t.ex. rekreationsskäl,
            men också permanent. Det finns många människor i dagens Sverige
            som skulle vilja ha möjlighet att bo sjönära eller med strandtomt.
            Men i stället för utveckling har man valt att lägga en våt filt
            över alla idéer om hur landets stränder kan användas. Jag tror
            att det går att kombinera människors möjligheter till t.ex. rekreation
            med att man låter folk bygga och bo vid våra stränder. Det kan
            man göra genom att vara specifik och noggrann när man lagstiftar,
            inte genom att vara generella och svepande. Därför bör regeringen
            se över det generella strandskyddet och återkomma till riksdagen
            med en lag som kan skydda skyddsvärda stränder i stället för att
            som i dag stoppa all utveckling. Strandskyddet måste anpassas
            så att det lokala näringslivet och de fastboende, som för sin
            verksamhet är beroende av strandnära lägen, kan uppföra anläggningar,
            lokaler och bostäder som de bedömer behövs för att utveckla den
            egna näringen och den gemensamma bygden.
          </p>
          <p>
            Stockholm den 18 oktober 2002
          </p>
          <p>
            Catharina Elmsäter-Svärd (m)
          </p>
          <p>
            2002/03:MJ250
          </p>
          <p>
            43
          </p>
        </div>
      </div>
    </body>
  </text>
</TEI>
