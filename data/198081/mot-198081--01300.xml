<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-198081--01300">
  <teiHeader>
    <fileDesc>
      <titleStmt>
        <title>om utmönstring av kvasipsykologiska inslag i vårdyrkesutbildningen</title>
        <author>av Gullan Lindblad och Siri Häggmark</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>om utmönstring av kvasipsykologiska inslag i vårdyrkesutbildningen</title>
          <idno type="rdwebb">G4021300</idno>
          <rs type="number">1300</rs>
          <ref type="dokument_url_text">http://data.riksdagen.se/dokument/G4021300/text</ref>
          <ref type="dokument_url_html">http://data.riksdagen.se/dokument/G4021300</ref>
          <ref type="dokumentstatus_url_xml">http://data.riksdagen.se/dokumentstatus/G4021300</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-5sxzSZSUx9KLqvREcwz58f</idno>
            <name>GULLAN LINDBLAD</name>
            <state type="partyAffiliation" ref="Q110843">
              <desc>m</desc>
            </state>
          </person>
          <person gender="woman">
            <idno>i-6yqy4MT1VQVAce5QKVqtmE</idno>
            <name>SIRI HÄGGMARK</name>
            <state type="partyAffiliation" ref="Q110843">
              <desc>m</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-N42nSwKa5G8nr9drM2wrJs" type="signed"/>
        <correspContext corresp="i-N42nSwKa5G8nr9drM2wrJs">
          <note type="signatory" corresp="i-5sxzSZSUx9KLqvREcwz58f"/>
          <note type="signatory" corresp="i-6yqy4MT1VQVAce5QKVqtmE"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/198081/mot_198081__1300/mot_198081__1300-001.pdf"/>
      <fw xml:id="i-Tmw2fXkPPYJeMi2Fn2auc6">
        Mot. 1980/81:1300 10
      </fw>
      <div xml:id="i-AHTcRUwrPNHzehC3svypjV" type="motHeader">
        <div xml:id="i-VYqLGrJZ1yzzFHGbA3NFEA" type="motTitle"/>
        <div xml:id="i-4Jqqs2FqpmVRGXy5huG25U" type="motSubmissionInfo"/>
      </div>
      <div xml:id="i-KxZdXbmKJazVBMsN11HqX7" type="motBody">
        <div xml:id="i-6nqotwDxt4ssjN3AAL97re">
          <p xml:id="i-EQjSDwHx4BQ6QT2aAzoU2H">
            Motion
          </p>
          <p xml:id="i-Qext58bagLTNd9jLBSupPx">
            1980/81:1300
          </p>
          <p xml:id="i-VoTnjjWdbHDohmG1zwdqYW" type="titleString">
            av Gullan Lindblad och Siri Häggmark om utmönstring av kvasipsykologiska
            inslag i vårdyrkesutbildning- en
          </p>
          <p xml:id="i-5UVse8gTUhrnJYJLtyBybT">
            Den långt ifrån oförargliga företeelse som kallas sensitivitetsträning
            har tidigare uppmärksammats i riksdagen. Det är ett slags gruppträning,
            där deltagarna inte sällan utsätts för psykisk press, lätt känner
            sin integritet trädd förnär och gärna råkar i konflikt med varandra
            och — ensidigt — med ledaren för träningen. Sensitivitetsträning
            har sin givna plats inom den seriösa psykiatriska sjukvårdens
            gruppterapi. Den står då under sakkunnig ledning, vilket är en
            mycket viktig förutsättning. Emellertid har sensitivitetsträning
            kommit att användas vid personalutbildningskurser. 1975 års riksdag
            tog upp sensitivitetsträningen mot bakgrund av att så svåra psykiska
            problem drabbat några deltagare i sensitivitetskurser att det
            ledde till ett dödsfall, ett tiotal sjukhusintagningar och åtskilliga
            öppenvårdsbehandlingar. Myndigheternas uppmärksamhet kom att skärpas
            väsentligt mot det gruppterapeutiska missbruk som ledde till att
            deltagare i sensitivitetsövningar bröt samman och blev sjuka.
            ”Terapin” karakteriserades av amatörmässig ledning. Problemet
            har sedermera uppenbarligen minskat. Vi vill emellertid peka på
            en omständighet som ger anledning till allvarlig eftertanke. Gruppträning
            av sensikaraktär som för den som utsätts för den ter sig som något
            som pendlar mellan löje och kränkning, och i varje fall representerar
            slöseri med skattebetalarnas pengar och deltagarnas tid, utnyttjas
            inom vårdyrkesutbildningen i alla led. Om det sker överallt må
            vara osagt, men många uppgifter tyder på att det är vanligt förekommande.
            Ändamålet med sådan undervisning är bl. a., sägs det, att man
            skall ”upptäcka sig själv”, ”upptäcka och använda sina sinnen”,
            ”få bättre förståelse för andra”, ”bättre kunna arbeta i grupp”
            osv. Undervisningen förekommer regelbundet. Det kan ju förefalla
            bestickande, men exempel på denna verksamhet stämmer till eftertanke.
            Vid kursstart kan kursdeltagarna uppmanas att hålla i varandras
            axlar, som man gör när man ”leker tåg”, för att visa eller vänja
            sig vid ”sammanhåll- ning”. Olika märkliga sätt att förmå deltagarna
            att presentera sig för varandra förekommer. Ett är att var och
            en skall rita av t. ex. sitt eget ansikte, som vederbörande tror
            eller ”känner” att det ser ut, och sedan sätta upp teckningen
            på väggen med åtföljande text, t. ex. ”Anna Karlsson är 22 år.
            Bor i Göteborg. Lite rädd för vatten.” En annan märklig ”övning”
            som stämmer till eftertanke är följande:
          </p>
          <pb facs="riksdagen-motions-pdf/data/198081/mot_198081__1300/mot_198081__1300-002.pdf"/>
          <p xml:id="i-75h5eJLdEdWdaYPHzzqtZN">
            Deltagarna ställer sig parvis mot varandra, den ene i varje par
            grimaserar mot den andre och/eller gör figurer med armar och ben,
            och går kanske några steg hit eller dit. Den andre skall då göra
            efter. På det här viset skall man visa sin ”följsamhet”. Allihop
            håller i samma penna och ritar ett hus. Detta är uppenbarligen
            ett sätt att öva ”samarbete”. Ytterligare en övning är att alla
            ställer sig i en ring, blundande, och erhåller var sin tygtrasa
            som man skall känna på, lukta på, lägga till kinden, lägga på
            axeln och således på olika sätt ”uppleva”. De deltagande — fortfarande
            blundande — får sedan skicka runt trasorna till dess de anser
            att de fått tillbaka var och en sin ”egen” trasa. Därefter får
            de deltagande öppna ögonen och berätta om sina intryck av trasan,
            hur de upplevde den när de blundade och om sina synintryck. Märkliga,
            klart sensitivitetsbetonade metoder för undervisning förekom-
            mer: Läraren kommer in, sätter sig tigande på sin stol. Efter
            10 minuter blir stämningen tryckt, och någon frågar: ”Skall vi
            inte börja snart? Vad håller vi på med?” Läraren kan då svara:
            ”Det bryr jag mig inte om. Det får ni bestämma.” Om man ser till
            konstiga metoder för undervisning kan följande vara ett beklämmande
            exempel: Virus kan t. ex. beskrivas som små fientliga varelser
            som kommer i fallskärmar! Närmare försök till förklaring ges ingalunda
            alltid! Kursdeltagarna kan få uppgiften att föreställa olika beståndsdelar
            och skeenden i kroppen. T. ex. kan de röda blodkropparna gestaltas
            av elever i röda mössor och de vita har följaktligen vita mössor,
            allt medan mössbärarna bokstavligen rusar omkring i ”blodomloppet”.
            Också i detta fall uteblir gärna några allvarligare försök till
            en seriös beskrivning. En annan övning består i att deltagarna
            får var sitt papper, krita och sax och uppgiften att rita t. ex.
            olika organ, som man ”upplever ha betydelse just för tillfället”.
            Därefter skall ”organen” klippas ut och deltagarna samlas i grupper
            för att på ett stort pappersark — under tystnad — klistra ihop
            organen på ett sätt som man tycker passar. Gruppen skall därefter
            redovisa varför man ritat, vad man ritat och vad det föreställer,
            varför ”organen” placerats så som skett, och beskriva de eventuella
            konflikter som förekommit i gruppen. Att deltagarna i sådan här
            märklig utbildning skall ”känna på” varandra emellanåt under,
            vad det förefaller, seansliknande former, är tydligen vanligt.
            Så t. ex. kan övningsledaren släcka ljuset, beordra deltagarna
            att blunda och sedan gå runt och ”känna på” några för att t. ex.
            överföra ”formen” till någon annan. Att sådant upplevs med jämnmod
            av alla dem som utsätts för det är självfallet uteslutet. Närbesläktat
            är övningen ”skulptur, skulptör och lera” — åter ett bestickande
            inslag i de påfrestningar de arma eleverna i modern vårdyrkes-
          </p>
          <pb facs="riksdagen-motions-pdf/data/198081/mot_198081__1300/mot_198081__1300-003.pdf"/>
          <fw xml:id="i-Rabk8dspcbcEJiQnyLVhaq">
            Mot. 1980/81:1300 11
          </fw>
          <p xml:id="i-BHSufotQ7q7hmeeBzSG126">
            utbildning kan drabbas av. ”Leran” och ”skulptören” skall blunda
            — det är alltså övningsdeltagare det är fråga om — och ”leran”
            lägger sig i en ”hög” på golvet. ”Skulptören” känner då på ”skulpturen”,
            den tredje inblandade, och försöker sedan, hela tiden blundande,
            forma ”leran” efter ”skulpturen”. Det här är några prov på inslag
            i vårdyrkesutbildningen som ersatte de tidigare förekommande gruppsamtalen
            av sensityp. De senare har måst utmönstras på grund av sammanbrott
            hos åtskilliga av deltagarna. Utöver den här redovisade typen
            av övningar förekommer också plockande med ”cirklar och trianglar”
            i tysta grupper. Vi ifrågasätter att sådan verksamhet som här
            beskrivits ens i oskyldiga former försvarar en plats på barndaghemsnivå.
            Definitivt bör det i varje fall inte lämnas utrymme för sådant
            i en utbildning som nominellt syftar till att seriöst lära ut
            hälso- och sjukvård i teori och praktik. Det är slöseri med offentliga
            medel att stat och kommun bidrar till detta, samtidigt som det
            är kränkande för dem som utsätts för verksamheten. Med stöd av
            det anförda hemställs att riksdagen hos regeringen begär skyndsam
            översyn av innehållet i vårdyrkesutbildningen, syftande till utmönstring
            av kvasipsy- kologiska och för kursdeltagarna förargelseväckande
            och delvis kränkande inslag av den typ som exemplifierats i föreliggande
            motion.
          </p>
          <p xml:id="i-PnJn37unpjCNokKwu5EnGE" type="date">
            Stockholm den 27 januari 1981
          </p>
          <div xml:id="i-KLaFJFkPZBPs4KeZvw876D" type="signatureBlock">
            <list xml:id="i-BsRr1STmZdf6BLZNjv27jY">
              <item xml:id="i-JtZBAUMQwnhXUtuZEWyoyS" who="i-5sxzSZSUx9KLqvREcwz58f" type="signature">
                GULLAN LINDBLAD (m)
              </item>
              <item xml:id="i-Jm7xhr6haCZqr9LU9Y2JbZ" who="i-6yqy4MT1VQVAce5QKVqtmE" type="signature">
                SIRI HÄGGMARK (m)
              </item>
            </list>
          </div>
        </div>
      </div>
    </body>
  </text>
</TEI>
