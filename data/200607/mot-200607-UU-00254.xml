<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200607-UU-00254">
  <teiHeader>
    <fileDesc>
      <titleStmt>
        <title>EU och Turkiet</title>
        <author corresp="i-WCrN5vpCNm6z9SvfXfby4e">av Alf Svensson (kd)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>EU och Turkiet</title>
          <idno type="rdwebb">GU02U254</idno>
          <rs type="number">U254</rs>
          <orgName type="comitteeAbbreviation">UU</orgName>
          <ref type="dokument_url_text">http://data.riksdagen.se/dokument/GU02U254/text</ref>
          <ref type="dokument_url_html">http://data.riksdagen.se/dokument/GU02U254</ref>
          <ref type="dokumentstatus_url_xml">http://data.riksdagen.se/dokumentstatus/GU02U254</ref>
          <ref type="doc">http://data.riksdagen.se/fil/659B8232-1A20-4137-BA31-CD9477DF9BCE</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-WCrN5vpCNm6z9SvfXfby4e</idno>
            <name>Alf Svensson</name>
            <state type="partyAffiliation" ref="Q213654">
              <desc>KD</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-DWqEPGAWAZYc9QegJaim13" type="signed"/>
        <correspContext corresp="i-DWqEPGAWAZYc9QegJaim13">
          <note type="signatory" corresp="i-WCrN5vpCNm6z9SvfXfby4e"/>
        </correspContext>
        <correspAction xml:id="i-W67rv2eDHKAvCU5YVH5kNx" type="referral">
          <date when="2006-11-07"/>
        </correspAction>
        <correspAction xml:id="i-E7uGKoahixicdtPsKu1iYm" type="dismissal">
          <date when="2006-11-07"/>
        </correspAction>
        <correspAction xml:id="i-FGxoZneJpd3uavVqh3Wbqk" type="numbering">
          <date when="2006-11-01"/>
        </correspAction>
        <correspAction xml:id="i-Azvy2c8WEuPFRDBPzp4KJg" type="submission">
          <date when="2006-10-31"/>
        </correspAction>
        <correspAction xml:id="i-YQDDX7qc6RZbJYvfFv44dC" type="transfer">
          <date when="2006-10-31"/>
        </correspAction>
        <correspAction xml:id="i-EgZF4CpeKtYWssA5KDyUD8" type="assigned"/>
        <correspContext corresp="i-EgZF4CpeKtYWssA5KDyUD8">
          <ref type="assignedTo">Utrikesutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-RwU5M2XUbMKwfHKDwZdED8" type="motBody">
        <div xml:id="i-KHVTeayUUbuL5P5ZpjahuR" type="motProposal" subtype="förslag">
          <head xml:id="i-LFEhk3PuAvsG1QtHciUzKx">
            Förslag till riksdagsbeslut
          </head>
          <p xml:id="i-7V8Kggm2p4B6cKqiuz7Eh9">
            Riksdagen tillkännager för regeringen som sin mening vad som
            i motionen anförs om behovet av att stimulera en bred nationell
            diskussion kring Turkiets framtida medlemskap i EU.
          </p>
        </div>
        <div xml:id="i-9UNUa3cEddDak5755Uq7Nj" type="motContent">
          <head xml:id="i-3n6o6A2CheKPnhN3VZ1hRd" type="h1">
            EU och Turkiet
          </head>
          <head xml:id="i-3rUavcnqFyCkAtUTmAPq6Y" type="h1">
            Motivering
          </head>
          <p xml:id="i-FhpvHWQ88aZ54VwTFDtGah">
            I Europaparlamentet och inom EU:s institutioner försiggår resonemang
            om Turkiets framsteg på vägen mot anslutning. Under senare år
            verkar det dock inte, enligt min uppfattning, som om EU:s ledning
            har den behövliga orken och kraften att vidareföra de nödvändiga
            och för en tryggad global framtid ytterst angelägna anslutningsförhandlingarna.
          </p>
          <p xml:id="i-FdhiCnACnadGjZ5LdZTnbG">
            Från svenskt håll märks dessvärre ytterst litet engagemang i
            den utvidgningsfråga som kan komma att spela en avgörande roll
            för hela Europa och för Europas omvärld.
          </p>
          <p xml:id="i-6QTUBWwafcM6JFFhrDt6Nn">
            Europaparlamentet framhåller att när det gäller Turkiet skulle
            man till skillnad från vid tidigare förhandlingar behöva förse
            den europeiska allmänheten med kontinuerlig och aktiv information,
            både om själva förhandlingarna och om Turkiets framsteg i detta
            hänseende. Det är min bestämda uppfattning att Sveriges riksdag
            och regering bör aktivera sig för att något leva upp till Europaparlamentets
            påpekanden.
          </p>
          <p xml:id="i-65qcnKixUfn3Gmjtsv2rp1">
            Riksdag och regering bör under en nära framtid arrangera ett
            seminarium i vårt land vars syfte och mål ska vara att redovisa,
            debattera och lyhört åhöra argument som har med EU:s och Turkiets
            relation att göra. Sverige bör mer aktivt engagera sig i den för
            fortsatt EU-utvidgning tydligtvis mest känsliga frågan. I stället
            för att registrera och recensera andra länders och politiska partiers
            ställningstaganden visavi Turkiet bör vårt land se det som en
            självklar uppgift att konkret aktivera sig för att fördjupa förståelsen
            och kunskapen mellan EU och Turkiet.
          </p>
          <p xml:id="i-V9oxsmpqDZFRqAEqrxtBZn">
            Var börjar och var slutar Europa? Det har av och till hävdats
            att enbart länder som ligger i det geografiska Europa kan eller
            bör få medlemskap i EU. Vad menar man då med det geografiska Europa?
            Är det de landområden där européer bor? Varför hör i så fall inte
            Sibirien, allmänt sett, till Europa, då Sibirien till avsevärd
            del är bebott av européer? Georgien och Armenien ser sig som europeiska
            länder. Vad betyder det att länder själva karakteriserar sig som
            europeiska? Att Ukraina i de flesta EU-resonemang som handlar
            om utvidgning räknas till Europa är uppenbart. Kanske kan ivern
            att understryka detta i någon mån relateras till i synnerhet Polens
            och USA:s starka men också övriga EU-medlemmars önskemål att Ukraina
            inte ska dras in i Rysslands maktsfär? Rysslands huvudsakliga
            del ligger emellertid också i Europa!
          </p>
          <p xml:id="i-C4c46vqEAWpR3iQVYLhmLu">
            När utvidgningen är aktualiserad är Kroatien, Makedonien, Serbien,
            Montenegro, Bosnien och Hercegovina, Albanien samt Kosovo ganska
            självklart med i resonemangen. Löftet till Rumänien och Bulgarien
            har infriats. Men kanske kan det rent av vara på sin plats att
            påminna om att de postsovjetiska länderna Kazakstan, Uzbekistan,
            Kirgizistan, Turkmenistan och Tadzjikistan är medlemmar i Europarådet
            och i Organisationen för säkerhet och samarbete i Europa, OSSE.
          </p>
          <p xml:id="i-RgMtzbnsAagmxyjgnQ3cJ">
            Är Europa ett till intet förpliktande namn i dessa sammanhang?
          </p>
          <p xml:id="i-D9t8xK42dbh8EQzqMW3afb">
            Alla dessa funderingar, om Europas gränser må uppfattas som mer
            eller mindre sofistikerade och teoretiserande. Kanske kan det
            likväl vara på sin plats med en smula eftertanke för att ta sig
            ur alltför kategoriska påståenden om vad som är Europa och vad
            som inte är Europa.
          </p>
          <p xml:id="i-DGo5xJsqV3o854LiH5husG">
            Det är min uppfattning att Europa inte är enkelt att geografiskt
            avgränsa, men att Europa snarare är ett kulturellt och historiskt
            begrepp och att religionen spelat en avsevärd roll när det har
            resonerats om gränsdragningar.
          </p>
          <p xml:id="i-Qo2Yzi5ayqLJsfLSDG7Je5">
            Det kommer sannolikt inte att råda särskilt delade meningar inom
            EU om fortsatt utvidgning när det gäller exempelvis länder på
            Balkan. Däremot vet vi att resonemangen runt Turkiets eventuella
            medlemskap väckt och väcker stor debattlusta och skapar motsättningar
            som också, enligt min uppfattning, nyttjas exempelvis inrikespolitiskt
            och då på ett diskutabelt sätt. Relationerna mellan EU och Turkiet
            fanns med i resonemang, inte sällan på ett obskyrt och tvivelaktigt
            sätt, i länder som folkomröstade om det s.k. resolutionsförslaget.
          </p>
          <p xml:id="i-PuM8SVU94vBVvtz1nwJ7dR">
            EU:s fäder, Robert Schuman, Konrad Adenauer, Alcide de Gasperi,
            hade integrationen som drivkraft för sitt EU. Det var ett politiskt
            projekt mer än ett ekonomiskt. Det handlade om att i görligaste
            mån säkra framtiden, bevara fred och frihet. Man hade med all
            säkerhet exempelvis inte tänkt sig ett Europaparlament med medlemmar
            som såg som sin primära uppgift att agera på ett sätt eller det
            sätt som kunde anses vara mest gagneligt för enbart den egna nationen.
          </p>
          <p xml:id="i-GiR1ZuTW9yvRGXCJGaK9Zv">
            EU-fädernas projekt har onekligen lyckats. Hittills! De kunde
            självfallet inte för 50 år sedan ana hur internationaliseringen
            skulle ta fart, inte minst teknologiskt. I dag vet vi mer än någon
            generation tidigare hur beroende vi är av varandra var på jordklotet
            vi än bor.
          </p>
          <p xml:id="i-Lbd3sLtKV1Q42iZ6XKtewF">
            I detta sammanhang menar jag att Turkietfrågan också bör belysas.
          </p>
          <p xml:id="i-8d8Dz4SaxVaAxmky2Wf34f">
            Festung Europa duger inte som framtidsmål. EU/Europa blir aldrig
            tryggare än vad dess omgivning är trygg.
          </p>
          <p xml:id="i-Hvk8be8TmWsvD941ykZ79G">
            Det är tämligen enkelt att utpeka och påtala att Turkiet ännu
            inte uppfyller alla kriterier som krävs för medlemskap. Det är
            lika sannfärdigt att hävda att Turkiet inte kan räkna med medlemskap
            i brådrasket. Det är något som för övrigt Turkiets ledning självfallet
            klart inser. Men det bör väl därutöver tillstås att anpassningsarbetet
            fortskrider och att det givit resultat. Att enbart belysa nationers
            brister och tillkortakommanden främjar sannolikt inte alltid en
            positiv utveckling.
          </p>
          <p xml:id="i-NrenM5iumJY87ibgo52krX">
            Europaparlamentet har uppmärksammat Turkiets förslag att inrätta
            en bilateral expertkommitté för att övervinna de tragiska erfarenheterna
            från det förflutna, samt Armeniens inställning till detta förslag.
            Parlamentet uppmanar både den turkiska och den armeniska regeringen
            att gå vidare i försoningsprocessen och försöka få fram ett förslag
            som båda sidor kan acceptera. Parlamentet välkomnar det faktum
            att man genom de debatter som förts under senare tid i Turkiet
            åtminstone inlett diskussionerna om det smärtsamma historiekapitlet
            Armenien. (EU-parlamentets betänkande 2006/2118.)
          </p>
          <p xml:id="i-TcMXEAXsuUjBsnGzWUW5bY">
            Det är klokt, enligt min uppfattning, att försöka se ljus som
            tänds och inte helt fastna i statisk historieskrivning.
          </p>
          <p xml:id="i-2hjBPkqSnpQHwQVmEbtnNT">
            Det kan inte behöva råda någon diskussion om påståendet att Turkiet
            är något av ett lås eller en port mellan Europa och Asien. Turkiet
            är därmed också något av en förbindelselänk mellan fattiga och
            rika länder, mellan länder där kristna kyrkor finns etablerade
            och länder där moskéer och minareter, sedan många generationer
            tillbaka, är de lokaler i vilka religionen utövas.
          </p>
          <p xml:id="i-WwXqWs3HmeY56Ck6xtCugg">
            Kanske bör det erinras om att Istanbul är den enda stad i världen
            som varit huvudstad både i ett muslimskt och i ett kristet imperium.
          </p>
          <p xml:id="i-Y5uNucjew6X6ZQxVubs6Zd">
            Turkiets historia är inte århundraden eller generationer av social
            religionsmässig instängdhet. Inte så sällan framställs eller uppfattas
            Turkiet som ett land i stiltje. Factum est att Kemal Atatürk mer
            än någon förändrat ett muslimskt land. Europeisk lagstiftning
            var hans föredöme. Utrikespolitiskt orienterade sig Turkiet mot
            väst. Som exempel kan påminnas om att Turkiet vid andra världskrigets
            utbrott gick i förbund med Storbritannien och Frankrike. I februari
            1945 förklarade man krig mot Tyskland och Japan. Det har således
            långt ifrån alltid funnits någon ridå av ett eller annat slag
            mellan Europa och Turkiet.
          </p>
          <p xml:id="i-UzeuGTTsDtmWwVPk79Fz8m">
            I Europaparlamentets betänkande om Turkiets framsteg på vägen
            mot anslutning 2006/2118 (INI) står att läsa:
          </p>
          <p xml:id="i-BQoH611hrvdxpo5KBAeWDH">
            Turkiets strategiska geografiska läge i regionen, tillsammans
            med ett antal gränsöverskridande frågor ( t ex energi, vattenresurser,
            transporter, gränsbevakning och kampen mot terrorism), dess ekonomiska
            dynamik och dess mänskliga resurser, gör att landet kan spela
            en viktig roll när det gäller att ta itu med de olika utmaningar
            som regionen står inför.
          </p>
          <p xml:id="i-FHhMkNmuAkaBg7utW3ZetJ">
            Turkiets kulturella och historiska bakgrund gör att landet kan
            fungera som brobyggare mellan Europa och den islamiska världen.
          </p>
          <p xml:id="i-FbU8pTGMJdJquJYA7NBcbj">
            Turkiets geografiska läge, Natomedlemskap och förbindelse till
            den islamiska världen kan utgöra en säkerhetspolitisk tillgång
            för Europa.
          </p>
          <p xml:id="i-W8EKed7npsvsEDRPLyCcS2">
            Det torde knappt råda någon tvekan om att en rad länder och grupperingar,
            inte så få av rent fundamentalistisk art, politiskt eller/och
            religiöst, skulle se det som en framgång om EU bestämmer sig för
            att hålla Turkiet utanför eller arrangerar en relation som i det
            närmaste gör att Turkiet känner sig behandlat som en B-nation.
            Samma reaktion skulle förstås uppnås inom dessa länder och grupper
            om Turkiets ledning ser sig föranlåten att avbryta kontakterna
            med EU.
          </p>
          <p xml:id="i-3HyeFRgZmzodXZzRFtKr8m">
            Framtiden fordrar att bryggor av förståelse och gemenskap byggs.
            Det är inte på var sin sida om en mur eller barriär av synligt
            eller osynligt slag som vi bäst engagerar oss för trygghet och
            frihet.
          </p>
          <p xml:id="i-D6rMmnNS2N2ZmgkJQuzC9D">
            Därför förespråkar jag mötet mellan Turkiets parlament och regering
            och Sveriges riksdag och regering.
          </p>
          <p xml:id="i-UvmjcFbozLdjuHKfZA4Eza">
            Det är mig väl bekant att Sverige har haft och har en rad bilaterala
            möten. Men Sverige bör inte överlämna debatten om Turkiet och
            EU till enbart Tyskland och Frankrike.
          </p>
        </div>
        <div xml:id="i-MD4ewpmyxjgD5ysfFJXCaa" type="motSignatures">
          <list xml:id="i-6uTDYmWL1fhBpCkuJvL1XQ">
            <item xml:id="i-K8WQL6NJRX5ehnpJvetvVH" who="i-WCrN5vpCNm6z9SvfXfby4e">
              Alf Svensson (kd)
            </item>
          </list>
        </div>
      </div>
    </body>
  </text>
</TEI>
