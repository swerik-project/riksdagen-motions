<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1928--fk--00085">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1928/mot_1928__fk__85/mot_1928__fk__85-001.pdf"/>
      <fw xml:id="i-VJoh2fjkVeHvzq8cGCtrA2">
        Motioner i Första kammaren, Nr 85.
      </fw>
      <div xml:id="i-VWDJuWiXJT2sfbcJemskU3" type="motHeader">
        <div xml:id="i-HLSMHC8D6G4DEUo7yiQvmV" type="motTitle"/>
        <div xml:id="i-4v8y9VEyAZRmFLnVRaWW3W" type="motSubmissionInfo"/>
      </div>
      <div xml:id="i-SsZ6jXGrZHkQrrSp9Wghx8" type="motBody">
        <div xml:id="i-JWThysrzEV4HKPqndWddGL">
          <p xml:id="i-3KYdZnzDaLGAie6ZqdePnC">
            a
          </p>
          <p xml:id="i-KpoEx8nujGeQyEom55AW2B">
            Nr 85.
          </p>
          <p xml:id="i-WWxyBRTUcXWKwkS3z2bx2C">
            Av herrar Petrén och Frändén, angående ombyggnad av vanföre-
            anstalten i Stockholm.
          </p>
          <p xml:id="i-21wk3zQCkckQg3ATjyewLQ">
            Vanföreanstalten i Stockholm, som äges av föreningen för bistånd
            åt lytta och vanföra i Stockholm, är för närvarande inrymd i husen
            Grev- turegatan 59, 61 och 63 samt Brahegatan 40, samtliga belägna
            inom kvar- teret Hinden. Redan år 1900 inköpte föreningen huset
            nr 59 Grevturegatan och för vinnande av ökat utrymme inköptes
            år 1911 det angränsande huset nr 61 vid samma gata. För att kunna
            om- och tillbygga dessa hus, så att de kunde utnyttjas till vanföreanstalt,
            beviljades föreningen efter pro- position till 1912 års riksdag
            ett anslag av 144,500 kronor. I denna an- stalt inrymdes därefter,
            förutom arbetsskola och elevhem, jämväl poliklinik och klinik.
            För att möta det starkt växande behovet av ökat utrymme inköptes
            ytterligare år 1917 huset nr 40 Brahegatan och år 1923 huset nar
            63 Grevturegatan, av vilka det sistnämnda endast delvis tagits
            i an- språk för anstaltens behov. Medel till inköp av dessa fastigheter
            hava erhållits huvudsakligen genom lån från pensionsförsäkringsfonden.
            I skrivelse till Kungl. Maj:t den 16 juli 1927 har föreningens
            styrelse hemställt om proposition till 1928 års riksdag om beviljande
            av ett anslag å 1,046,850 kronor till om- och tillbyggnader vid
            vanföreanstalten i Stock- holm samt till anskaffande av nödvändiga
            inventarier enligt närmare utarbetat förslag att utgå med 600,000
            kronor under budgetåret 1928— 1929 och med återstoden 446,850
            kronor under budgetåret 1929—1930. Till stöd för denna framställning
            har i huvudsak anförts följande. Vanföreanstalten hade visat sig
            vara behäftad med stora brister och i flera avseenden i hög grad
            otidsenlig. Särskilt vore utrymmet för poli- kliniken och kliniken
            alldeles otillräckligt. Styrelsen hade sedan länge hyst den uppfattningen,
            att en samorganisation av en ny vanföreanstalt med det sedan länge
            planerade nya kliniska sjukhus, som i Stockholm skulle uppföras
            för Karolinska institutets medicinska undervisningsbehov, skulle
            komma att innebära den bästa lösningen av vanföreanstaltens i
            Stockholm allt- mera pressande ombyggnadsfråga. I denna uppfattning
            hade styrelsen fått stöd hos Karolinska institutets lärarkollegium,
            och även 1919 års sjukhusbyggnadssakkunniga hade ansett, att frågan
            om den enligt deras mening nödvändiga, nya ortopediska kliniken
            skulle få den bästa lös- ningen genom sammankoppling med vanföreanstaltens
            byggnadsfråga. Under sådana förhållanden hade styrelsen inför
            de ständigt växande kraven på den vid anstalten bedrivna verksamheten
            sökt hjälpa sig fram
          </p>
          <pb facs="riksdagen-motions-pdf/data/1928/mot_1928__fk__85/mot_1928__fk__85-002.pdf"/>
          <fw xml:id="i-BriK9cMPvy81A7o6u5bxPq">
            8 Motioner i Första kammaren, Nr 85.
          </fw>
          <p xml:id="i-2S9nNNp3oCqFfcg3sytxjd">
            genom iköp, på sätt ovan nämnts, av två nya fastigheter och genom
            smärre om- och tillbyggnader i dessa. Styrelsen hade därvid naturligt
            nog måst inskränka sig till det minsta möjliga, då dels föreningens
            eko- nomiska resurser varit anlitade till det yttersta, dels även
            flyttningen till en ny för ändamålet uppförd anstalt i samband
            med uppförandet av ett stort modert sjukhus för den medicinska
            undervisningen alltjämt hägrat som den från flera synpunkter otvivelaktigt
            bästa lösningen av vanföre- anstaltens byggnadsfråga. Och styrelsen
            hade ansett sig hava all anled- ning att antaga, att det nya rikssjukhuset
            snart nog skulle komma till stånd. Inför ett allt kraftigare känt
            behov av ökat utrymme hade styrel- sen år 1926 ansett sig böra,
            då tillfälle bjudits, inköpa ännu en vanföre- anstalten angränsande
            fastighet, Brahegatan 44. Köpet hade möjliggjorts genom inteckningslån
            till nära nog hela värdet. Genom beslut av 1926 och 1927 års riksdagar
            hade Karolinska insti- tutets byggnadsfråga kommit i ändrat läge.
            Således syntes det nu otvivel- aktigt, att det nya sjukhuset komme
            att förläggas till det s. k. Norrbacka- området, vilket läge för
            sjukhuset från vanföreanstaltens synpunkt måste anses som det
            bästa av dem, som varit på tal. Å detta område kunde nämligen
            vanföreanstalten placeras intill Eugeniahemmet, med vilken anstalt
            vanföreanstalten redan hade ett betydelsefullt samarbete, som
            i hög grad skulle befordras genom anstalternas läge bredvid varandra.
            Likaså kunde den nya, moderna och nog stora ortopediska poliklinik
            och klinik, som vore nödvändig både för den medicinska undervisningen
            vid Karolinska institutet och för vanföreanstalten, förläggas
            alldeles intill de övriga klinikerna, vare sig man enligt 1918
            års vanförevårdssakkunnigas förslag önskade inordna den ortopediska
            kliniken i den övriga klinik- komplexen eller föredroge att som
            hittills låta densamma vara en del av en intill densamma uppförd
            ny vanföreanstalt. Styrelsen hade efter nog- grann utredning och
            överläggning funnit, att denna linje, om ock blott som framtidslinje,
            för vanförevårdens utveckling skulle innebära den bästa lösningen
            av det föreliggande problemet att en gång åstadkomma en ny, tillfredsställande
            vanföreanstalt i huvudstaden och samtidigt bereda den medicinska
            undervisningen i ortopedi de bästa utvecklingsmöjligheterna. Styrelsen
            såge sig emellertid ej i stånd att med egna resurser framlägga
            utredning och förslag till ny vanföreanstalt enligt den antydda
            planen. Be- hovet av modernisering av den nuvarande vanföreanstalten
            vore dock så pressande, att även om en utredning skulle giva samma
            resultat som det, till vilket styrelsen kommit, nämligen att en
            ny vanföreanstalt borde, så snart ekonomiska och andra förhållanden
            det medgåve, uppföras på Norrbacka- området invid Karolinska institutets
            blivande kliniker, en väsentlig för- bättring av den nuvarande
            anstalten vore ofrånkomlig. Under inga för- hållanden kunde man
            tänka sig ovannämnda plan realiserad inom så kort tid, att den
            nuvarande anstalten skulle kunna utan avsevärda förbättringar
            användas, till dess en flyttning en gång skulle kunna ske. Situationen
          </p>
          <pb facs="riksdagen-motions-pdf/data/1928/mot_1928__fk__85/mot_1928__fk__85-003.pdf"/>
          <fw xml:id="i-BoJdchcQXNCd4BB22bi5QM">
            Motioner i Första kammaren, Nr 85. 9
          </fw>
          <p xml:id="i-63iCxGEK5mjvU1hmwn3Zd5">
            vore för vanföreanstaltens vidkommande alldeles densamma som
            för Sera- fimerlasarettet, som måste moderniseras, fastän man
            ansett, att det inom ej alltför avlägsen tid borde nedläggas.
            Styrelsen måste sålunda söka få åtgärder vidtagna för att genom
            utvidgningar och omändringar sätta den nuvarande trånga och otids-
            enliga anstalten i stånd att bättre än för närvarande kunde anses
            vara fallet motsvara de allt större och större krav, som ställdes
            på densamma. Det låge i sakens natur, att anstalten, som nyorganiserades
            och i sin nya form trädde i verksamhet år 1913, ej längre kunde
            motsvara de krav, som rimligen kunde ställas på en nutida vanföreanstalt.
            Utvecklingen på detta område hade gått med stormsteg och vad som
            kunde godtagas år 1913, fyllde ej nu måttet ens tillnärmelsevis.
            Pensionsstyrelsen och riksförsäkrings- anstalten hade ock genom
            sin verksamhet ställt avsevärt ökade krav på vanföreanstalten.
            Väl hade för yrkesskolorna större utrymme kunnat skapas genom
            förut antydda åtgärder, men det nuvarande utrymmet vore likväl
            otillräckligt. För kliniken och polikliniken hade sedan år 1913
            ej någon utvidgning kunnat åstadkommas, trots det att verksamheten
            snart nog blivit större än man vid den föregående tillbyggnaden
            ansett sig kunna förmoda. Därtill komme, att Karolinska institutets
            numera obligatoriska undervisning i ortopedi förlagts till dessa
            avdelningar av vanföreanstalten. Även undervisning av annan art,
            såsom åt distrikts- sköterskor, vid militärläkarkurser, åt deltagare
            i allt flera sociala och sjuk- vårdskurser m. fl., hade låtit
            trångboddheten och de otillräckliga resur- serna framträda allt
            mera. Några framställningen bilagda kurvor gåve en föreställning
            om arbetets ökning och vore särdeles belysande för det förhållandet,
            att under fortsatt stark stegring av sådant arbete, som ej vore
            beroende på tillgången till sjukhusplatser, antalet inneliggande
            per år ända sedan år 1918 varit kon- stant, d. v. s. att klinikens
            största kapacitet redan år 1918 varit nådd. Av berörda kurvor
            kan utläsas följande (talen äro avrundade).
          </p>
          <p xml:id="i-NogUgEETTTWFbytiaLcwEE">
            Antal År 1913 År 1918 År 1923 År 1926 Nyinskrivna poliklinikpatienter
            .............. 540 680 1,060 1,400 Poliklinikbesök ... siosmsmmnssssas
            srosees seseeesseser oa 790 2,390 3,000 4,400 Vårdade klinikpatienter
            ..... see see 210 650 620 670 ÖDETrationer sosssssssreesrerresrrrersreee
            berer erereeresene os 830 1,860 2,210 2,270 Exponerade röntgenplåtar
            = :oscoseeee&gt;e-ceee 140 200 1,200 1,580 Gymnastiska behandlingsseancer...............
            — 4,500 7,500 '6,800
          </p>
          <p xml:id="i-GKaLVUrgHZRhaJnYwUUYzu">
            Tillkomsten av en Norrlandsanstalt, fortsätter föreningsstyrelsen,
            kunde därför ej giva anledning till antagandet, att Stockholmsanstaltens
            plats- antal i kliniken borde sänkas. Det måste bibehållas eller
            något ökas. Det borde även, i samband med frågan i vad mån Norrlandsanstaltens
            nu
          </p>
          <p xml:id="i-5TbTUS2bg2boWRdJsNa8Wc">
            ' Denna sänkning beroende på en långvarig scarlatina- och difteriepidemi.
          </p>
          <pb facs="riksdagen-motions-pdf/data/1928/mot_1928__fk__85/mot_1928__fk__85-004.pdf"/>
          <fw xml:id="i-7jm7TDQ5kXh96z3eU29MsB">
            10 Motioner i Första kammaren, Nr 85.
          </fw>
          <p xml:id="i-PLtoFuNBEWzgHUcK7189SB">
            antagligen snara tillkomst borde inverka på Stockholmsanstaltens
            verk- samhet och behov av ökat utrymme, framhållas, att den för
            anstaltens nuvarande stora verksamhetsområde — stora delar av
            mellersta Sverige och Norrland — alldeles otillräckliga platstillgången
            medfört, att medel- längden av sjukhusvistelsen å Stockholmsanstalten
            måst nedpressas till föga mer än hälften av motsvarande tid å
            de övriga statsunderstödda vanföreanstalterna (under år 1926 i
            Stockholm 31.7, i Hälsingborg 61 och i Göteborg 51 dagar). Nödvändigheten
            att på grund av platsbrist skriva ut patienterna för tidigt hade
            länge gjort sig starkt gällande i Stockholmsanstalten och vårdens
            värde riskerats. Tillkomsten av en ny anstalt för Norrland vore
            nödvändig, för att Stockholmsanstalten i fort- sättningen skulle
            kunna fylla sin uppgift för mellersta Sverige, men utgjorde på
            intet sätt något motiv för minskning av Stockholmsanstalten. Den
            här av styrelsen föreslagna moderniseringen av vanföreanstalten
            vore ofrånkomligen nödvändig alldeles oavsett tillkomsten av en
            anstalt i Härnö- sand, och styrelsen skulle alls icke kunna ifrågasätta
            kvarstannandet under någon tid i nuvarande fastigheter, om ej
            en ny anstalt för Norrland kunde väntas inom kort vara i verksamhet.
            Skulle Norrland bibehållas inom Stockholmsanstaltens verksamhetsrayon,
            skulle näppeligen någon tillbygg- nad av dessa fastigheter giva
            tillfredsställande utrymmen och anordningar i övrigt. Därtill
            komme, att Karolinska institutets undervisning i ortopedi krävde
            utrymmen, som nu alldeles saknades, och liksom annan undervis-
            ning i anstalten även i andra avseenden ställde särskilda anspråk
            på Stock- holmsanstalten. De trånga lokalerna räckte ej alls till
            ens för ett minskat arbete och vad särskilt kliniken och polikliniken
            anginge, borde även märkas, att ortopedien sedan år 1913 gått
            raskt framåt med stora krav på ökat ut- rymme och nya anordningar.
            De förbättringar, som styrelsen nu måste söka få till stånd, avsåge
            ingalunda att bereda större antal platser i de olika avdelningarna,
            utan endast att bereda möjlighet att med ungefär nuvarande platsantal
            kunna sköta arbetet på ett bättre sätt och komma ifrån nuvarande
            rent av olidliga arbetsförhållanden. På plats å kliniken väntade
            den 4 juli 1927 131 patienter och 376 vore antecknade som expek-
            tanter till yrkesskolutbildning; och det vore att märka, att man
            just då genom beredande av extraplatser gjort stora ansträngningar
            att »avverka» klinikfallen fortare än vanligen vore möjligt. Trots
            dessa långa expek- tantlistor ville styrelsen ej föreslå någon
            väsentlig ökning av anstaltens kapacitet i fråga om platsantal,
            och detta huvudsakligen av två skäl: det ena vore, att det nuvarande
            antalet platser för patienter och elever visat sig vara synnerligen
            väl avvägt och vad elevantalet beträffade ungefär det, som väl
            kunde skötas med enkel uppsättning av yrkeslärare utan dubblering
            av högre, dyrbarare befattningar, det andra att enligt styrelsens
            mening med tillkomsten av en vanföreanstalt i Norrland pressen
          </p>
          <pb facs="riksdagen-motions-pdf/data/1928/mot_1928__fk__85/mot_1928__fk__85-005.pdf"/>
          <fw xml:id="i-6epbqf8ioSawHjcpGz7sko">
            Motioner i Första kammaren, Nr 85. 11
          </fw>
          <p xml:id="i-95qktvb4Et1t66HHoZiWB2">
            på Stockholmsanstalten åtminstone för en tid framåt komme att
            avsevärt minskas. Den nödvändiga moderniseringen av anstalten,
            sådan den kunde med till- och ombyggnad av föreningens fastigheter
            åstadkommas, kunde emel- lertid företagas på olika sätt efter
            skilda förutsättningar. Frågan ställde sig helt olika, om man
            avsåge att endast en kort tid, några år framåt, stanna i nuvarande
            byggnader eller om det gällde att kvarstanna under en längre period,
            kanske ett par tiotal år eller mer. Styrelsen, som enligt vad
            ovan framhållits, förmenade, att det utan tvivel vore lyckligt,
            om ortopedisk klinik och vanföreanstalt planerades att uppföras
            under det nya kliniska sjukhusets första byggnadsperiod, i den
            s. k. första etappen, hade uppgjort ett förslag under denna förutsättning,
            upptagande sålunda de minsta och därmed minst kostsamma nybyggnads-
            och ändringsarbeten, genom vilka de allra svåraste bristerna skulle
            bliva hjälpligt undan- röjda, i det följande betecknat som »det
            mindre förslaget». I betraktande av de svårigheter, som kunde
            möta att i dessa tider omedelbart få fram ett så stort och dyrbart
            byggnadsarbete i den första etappen av Karolinska institutets
            byggnadsföretag, hade det emellertid synts styrelsen mycket möjligt,
            för att ej säga sannolikt, att anstaltens nybyggnad ej kunde komma
            med förrän i en senare byggnadsperiod och att anstalten således
            för rätt lång tid måste stanna kvar i sina nuvarande fastigheter.
            För den skull hade styrelsen även uppgjort ett förslag, som hade
            mindre karaktär av rent provisorium, utan som skulle giva goda
            arbetsmöjlig- heter för några tiotal år framåt, i det följande
            betecknat »det större för- slaget». Ritningar till bägge förslagen
            hade utarbetats av arkitekten John Åker- lund. Kostnadsberäkningarna
            slutade för det mindre förslaget å 796,261 kronor och för det
            större förslaget å 1,046,850 kronor. I bägge förslagen inginge
            en mindre summa för inventarier, 24,780 kronor. Kostnaden för
            nya inventarier hade kunnat hållas så låg, alldenstund det blott
            vore fråga om kompletteringar av anstaltens i gott stånd varande
            inventarier. Då en mera provisorisk förbättring av anstalten visat
            sig ej kunna åstadkommas utan den betydande kostnaden av 796,261
            kronor, hade sty- relsen funnit denna fråga böra förfalla. Den
            enda nu möjliga lösningen av vanföreanstaltens byggnadsfråga,
            vilken på grund av en mängd för- hållanden, som styrelsen ej kunnat
            behärska, redan blivit allt för länge uppskjuten, syntes sålunda
            ligga i det större förslaget. Att alldeles upp- skjuta frågan,
            till dess att vanföreanstalten en gång kunde flytta till Norrbackaområdet,
            syntes styrelsen ej förenligt med god omvårdnad om landets vanföra
            eller med en fortsatt utveckling av vanförevården i banor, som
            visat sig för individer och samhälle gagneliga. Förutom ritningar
            och kostnadsberäkningar fanns vid framställningarna fogad en promemoria,
            upptagande de viktigaste bristerna och ofrånkom- ligaste önskemålen.
          </p>
          <pb facs="riksdagen-motions-pdf/data/1928/mot_1928__fk__85/mot_1928__fk__85-006.pdf"/>
          <fw xml:id="i-KHh4zSdcMoar4QCkvZuhpJ">
            12 Motioner i Första kammaren, Nr 85.
          </fw>
          <p xml:id="i-LyuZahuTqYpkk9ZJ25ks6g">
            Denna framställning remitterades för yttrande till medicinalstyrelsen,
            som i sin tur inhämtade yttrande från byggnadsstyrelsen. Byggnadsstyrelsen
            fann sig böra förorda en lösning av förevarande fråga i enlighet
            med det större alternativet. »Detta förslag», säger byggnads-
            styrelsen, &gt;”innebär nämligen ett mera rationellt utnyttjande
            av anstaltens fastigheter, som skulle möjliggöra större reda och
            förenkling beträffande driften inom anstalten. Sålunda skulle
            de olika lokaler, som tagas i an- språk för ett och samma ändamål,
            sammanföras, i det att anstaltens sjuk- och internatavdelningar
            samt verkstäder skulle förläggas till sinsemellan skilda lokaler.
            Enligt det mindre alternativet skulle däremot den nu- varande
            synnerligen otillfredsställande lokalgrupperingen inom anstalten
            i huvudsak bibehållas, och bör detta förslag, som endast kan betraktas
            innebära ett rent provisorium, icke heller enligt byggnadsstyrelsens
            mening komma i fråga med hänsyn till att anstalten, såsom av sökandena
            fram- hållits, kan förväntas kvarbliva inom sina nuvarande fastigheter
            under avsevärd tid framåt». Medicinalstyrelsen har i sitt yttrande
            av den 4 november 1927 även förordat det större förslaget. Särskilt
            har styrelsen därvid i fråga om behovet av en ombyggnad, över
            huvud taget, av ifrågavarande vanföre- anstalt och om billigheten
            av att staten ikläder sig kostnaderna för detta, framhållit, att
            den vid Karolinska institutet för medicine kandidater numera obliga-
            toriska undervisningen i ortopedi förlagts till vanföreanstaltens
            klinik och poliklinik, att vid dem meddelas jämväl viss undervisning
            åt militärläkare och åt distriktssköterskor och att där hållas
            en del sociala och sjukvårdskurser i övrigt, vilket allt avser
            befordrandet av syften, som egentligen utgöra direkta statsintressen.
            Rörande speciellt behovet av en ombyggnad, har medicinalstyrelsen
            utöver vad i framställningen anföres, ansett sig böra meddela,
            att inspektören för vanförevården, professor emeritus J. Åkerman
            och medicinalrådet E. Edén vid å vanföreanstalten avlagt besök
            funnit en hel del av dess nuvarande lokaler befinna sig i sådant
            skick samt för övrigt vara av den otidsenliga beskaffenhet, att
            de ej fyllde de anspråk man bör hava rätt att ställa på en nutida
            anstalt med uppgifter såväl i sjukvårdens som undervisningens
            intresse. Anstalten syntes icke ens för de närmaste åren böra
            få i oförändrat skick fortsätta sin verksamhet. Medicinalstyrelsen
            upptager därefter till behandling frågan om och i vilken mån staten
            bör ekonomiskt träda emellan härför. Efter att hava granskat föreningens
            årsberättelse över dess verksamhet under år 1926, har mediecinalstyrelsen
            kommit till den uppfattningen, »att föreningens ekonomiska ställning
            uppenbarligen är så svag, att den icke medgiver något ens mera
            blygsamt bidrag från dess sida till förverkligandet av ifrågavarande
            ombyggnadsförslag». Under sådant förhållande finnes enligt
          </p>
          <pb facs="riksdagen-motions-pdf/data/1928/mot_1928__fk__85/mot_1928__fk__85-007.pdf"/>
          <fw xml:id="i-KnRffBnbAFJbR3gSey4Xgx">
            Motioner i Första kammaren, Nr 85. 13
          </fw>
          <p xml:id="i-9rFCxuL7Spp9CwhnZ4wUVt">
            medicinalstyrelsens mening för frågans lösande icke någon annan
            utväg att tillgå, än att staten — trots de betydliga anspråk,
            som härigenom ställas på dennas medverkan och trots att här gäller
            ett provisorium, om ock för något tiotal år framåt, efter vad
            nu kan bedömas — måste, om den oundgängligen nödvändiga moderniseringen
            skall kunna genomföras, ikläda sig hela kostnaden härför. Såväl
            byggnadsstyrelsen som medicinalstyrelsen hade framställt några
            mindre anmärkningar mot de upprättade ritningarna, men sedan de
            sålunda anmärkta bristerna blivit avhjälpta, hava ämbetsverken
            förklarat sig god- känna ritningarna och kostnadsberäkningarna.
            1926 års sjukhuskommission har slutligen den 25 november 1927
            avgivit utlåtande i ärendet och därvid anfört huvudsakligen följande.
            Det kommissionen anförtrodda uppdrag innebure uppgörande av förslag
            till ett nytt för Karolinska institutet avsett undervisningssjukhus
            å det av 1927 års riksdag för ändamålet anvisade s. k. Norrbackaområdet
            i Solna socken invid Stockholm. Då ifrågavarande sjukhus vore
            avsett att inrymma samtliga för Karolinska institutet erforderliga
            kliniker och poli- kliniker, så följde därav, att detsamma måste
            planläggas så, att däri skulle ingå jämväl en för undervisningen
            i ortopedi erforderlig klinik jämte poliklinik. Med hänsyn till
            de stora kostnader, som detta byggnadsförslag. komme att medföra,
            hade kommissionen emellertid ansett uteslutet, att redan från
            början uppföra samtliga för undervisningen erforderliga kli- niker.
            Kommissionen hade därför utgått från såsom nödvändigt att upp-
            dela sjukhusbygget i olika etapper. Enligt den hittills uppgjorda
            planen skulle i första byggnadsetappen ingå en kirurgisk och en
            medicinsk klinik samt vissa specialkliniker. Till dessa hade emellertid
            icke hänförts den ortopediska, utan hade denna ansetts böra först
            senare komma till utfö- rande. Anledningen härtill hade närmast
            varit, att målsmannen för den ortopediska undervisningen vid Karolinska
            institutet professor P. Haglund ansett den ortopediska kliniken
            lämpligen böra kombineras med och ingå såsom ett led i en ny,
            i anslutning till Eugeniahemmet uppförd vanföre- anstalt. Med
            hänsyn till det outredda skick, vari frågan om anordnande av ny
            vanföreanstalt i Stockholm för närvarande befunne sig, hade kom-
            missionen icke ansett sig kunna i sitt förslag till första byggnadsetappen
            upptaga den ortopediska kliniken. Vidare anför kommissionen, att,
            såvitt nu kunde bedömas, den första byggnadsetappen komme att
            för sitt genomförande kräva en tid av ett 10-tal år. Man hade
            sålunda att utgå från att minst denna tid komme att förflyta,
            innan den ortopediska kliniken kunde komma till utförande. Då,
            enligt vad handlingarna i förevarande ärende utvisade, förhållandena
            å den nuvarande vanföreanstalten samt kliniken och polikliniken
            därstädes vore sådana, att vissa om- och tillbyggnadsarbeten måste
            anses erforder- liga, ville det förefalla kommissionen, som om
            det ur ekonomisk synpunkt vore mest fördelaktigt, att dessa verkställdes
            så, att anstalten kunde kvar-
          </p>
          <pb facs="riksdagen-motions-pdf/data/1928/mot_1928__fk__85/mot_1928__fk__85-008.pdf"/>
          <fw xml:id="i-GDA5SiKY5Ch6LYsoyTNK89">
            14 Motioner i Första kammaren, Nr 85.
          </fw>
          <p xml:id="i-NyWkTzCRjP9BiZ6QtxEXPx">
            bliva å sin nuvarande plats så länge som möjligt. Att nedlägga
            avse- värda belopp blott för upprätthållande av ett provisorium
            på ett 10-tal år kunde icke anses ur ekonomisk synpunkt försvarligt.
            Kommissionen hade därför som sin mening uttalat, att, därest icke
            beslut skulle inom den närmaste tiden fattas om en ny vanföreanstalts
            uppförande, kommissionen ansåge det av föreningsstyrelsen framlagda
            och av medicinalstyrelsen för- ordade förslaget böra komma till
            utförande. |
          </p>
          <p xml:id="i-Dfobii7L4nvJ6ji1h3HP45">
            I statsverksproposition till årets riksdag har under femte huvudtiteln
            (sid. 276 och 277) denna fråga upptagits till behandling, men
            har därvid föredragande departementschefen på anförda skäl ansett
            sig icke kunna tillstyrka, att föreningens hemställan om anvisande
            av medel till utförande av om- och tillbyggnader vid vanföreanstalten
            i Stockholm göres till före- mål för anslagsäskande hos 1928 års
            riksdag. Det hade nämligen synts departementschefen icke gärna
            kunna ifrågakomma, att samtidigt med att avsevärda anslag utginge
            för utförande av arbetena med omändring av det för Hemsö kustartillerikår
            ursprungligen avsedda kasernetablissementet i Härnösand till vanföreanstalt
            budgeten även skulle belastas med bety- dande utgifter för ytterligare
            en vanföreanstalt. Vidare syntes det enligt departementschefens
            mening knappast kunna anses vara ur statsekonomisk synpunkt försvarligt,
            att staten lämnade ett så ansenligt bidrag som det nu ifrågasatta
            — motsvarande hela den beräknade totalkostnaden — till försättande
            i tidsenligt skick av en anstalt, vilken visserligen därefter
            under relativt lång tid framåt skulle kunna kvarbliva på sin nuvarande
            plats, men vars förflyttning till andra lokaler dock redan nu
            vore starkt ifrågasatt. Departementschefen ansåg, att man i varje
            fall borde avvakta, att frågan rörande utsikterna för ett blivande
            ordnande av anstaltens lokalfråga i sist avsedda riktning bleve
            närmare utredd.
          </p>
          <p xml:id="i-XgpKhLsGMU8JMzMmKqJq21">
            Vid studerandet av den förevarande frågan måste man ovillkorligen
            bi- bringas den uppfattningen, att något måste i den allra närmaste
            fram- tiden göras för att försätta vanföreanstalten i Stockholm
            i ett tillfreds- ställande och tidsenligt skick. Detta intryck
            bestyrkes vid ett besök på den i och för sig välskötta anstalten.
            Medicinalstyrelsen har ock i sitt i ärendet avgivna utlåtande
            uttalat såsom sin mening, att anstalten syntes icke ens för de
            närmaste åren böra få i oförändrat skick fortsätta sin verksamhet.
            Vidare har medicinalstyrelsen dels konstaterat, att den för- ening,
            som äger och med bidrag av allmänna medel driver verksamheten
            vid anstalten, har så svag ekonomi, att den icke är i stånd att
            bidraga till ett moderniserande av densamma, dels ock påvisat,
            att anstalten i flera viktiga hänseenden befordrar direkta statsintressen
            och att billigheten därför kräver, att staten ikläder sig de erforderliga
            kostnaderna. Man torde för övrigt med fog kunna påstå, att hela
            den verksamhet, som be- drives vid anstalten, är av sådan allmännyttig
            beskaffenhet, att staten har det allra största intresse av, att
            den kan fortgå på ett tillfredsställande sätt.
          </p>
          <pb facs="riksdagen-motions-pdf/data/1928/mot_1928__fk__85/mot_1928__fk__85-009.pdf"/>
          <fw xml:id="i-BirsipChraNK75VjNtNGT2">
            Motioner i Första kammaren, Nr 85. 15
          </fw>
          <p xml:id="i-9jaFAsC98TJcPfZZPQFHsp">
            Behovet av åtgärders vidtagande för att få en modernisering till
            stånd har kraftigt vitsordats av i ärendet hörda sakkunniga myndigheter
            och icke heller departementschefen har kunnat bestrida detta behov.
            Han har emellertid ansett tiden vara illa vald att belasta staten
            med utgifter för en vanföreanstalt i Stockholm samtidigt med att
            staten bekostar inrättan- det av en ny vanföreanstalt i Härnösand.
            Häremot må framhållas, att Stockholmsanstaltens byggnadsfråga
            sedan flera år tillbaka varit brännande, men att det ansetts olämpligt
            att vidtaga några åtgärder, innan frågan om inrättandet av en
            vanföreanstalt i Norrland blivit löst. När nu 1927 års riksdag
            beslutit upplåta den s. k. Hemsökasernen i Härnösand till vanföreanstalt
            och anslagit medel för ändamålet, synes emellertid den rätta tidpunkten
            vara inne att upptaga frågan om lösning av Stockholmsanstaltens
            byggnadsfråga, helst det skick, 1 vilken denna anstalt nu befinner
            sig, icke tål något längre uppskov med åtgärders vidtagande för
            bristernas avhjälpande. Fördelas de därför er- forderliga kostnaderna
            på t. ex. tre år, synas de ej heller för budgeten bliva särdeles
            betungande, även om samtidigt utgå anslag till Härnösands- anstalten.
            Frågan gäller således närmast att undersöka, huru saken skall
            kunna ordnas på det mest praktiska och ekonomiska sättet. Utgår
            man såsom ett önskemål från, att vanföreanstalten förlägges vid
            det tilltänkta nya kliniska sjukhuset på Norrbackaområdet, och
            förhåller det sig såsom 1926 års sjukhuskommission i sitt yttrande
            framhållit, att den ortopediska kli- niken icke kan medtagas i
            första byggnadsetappen därstädes, synes det uppenbart, att det
            av föreningsstyrelsen föreslagna och av samtliga i ären- det hörda
            myndigheter — även berörda kommission — förordade sättet för frågans
            lösning är det ur alla synpunkter bästa. Genomföres detta förslag,
            bör den om- och tillbyggda anstalten kunna vara kvar i föreningens
            nuvarande fastigheter under minst 20 å 30 år framåt, kanske ännu
            längre. Detta vore otvivelaktigt det mest ekonomiska sättet att
            utnyttja dessa fastigheter, som i sitt nuvarande skick torde vara
            svåra att på ett ekono- miskt fördelaktigt sätt realisera, och
            de låt vara ganska betydande kost- nader, som krävas för moderniseringen,
            skulle i själva verket icke bliva så stora med hänsyn till den
            långa tid, under vilken därefter vanföre- anstalten kunde inrymmas
            i fastigheterna. Förslaget synes för övrigt vara väl genomtänkt
            och praktiskt lagt och dess genomförande innebär otvivel- aktigt
            en lycklig lösning av det svåra problemet att på ett ekonomiskt
            sätt utnyttja föreningens nuvarande fastigheter för att möjliggöra
            för föreningen att under en jämförelsevis lång tid framåt där
            på ett tillfreds- ställande sätt utöva sin betydelsefulla och
            samhällsgagnande verksamhet.
          </p>
          <p xml:id="i-YZU6BG6UkRvPHZ9aNHPyoV">
            Detta förslag, som enligt vår mening bör med det snaraste realiseras,
            innebär i sina huvuddrag följande. Genom påbyggnad av fastigheterna
            Grevturegatan 63 och Brahegatan 44
          </p>
          <pb facs="riksdagen-motions-pdf/data/1928/mot_1928__fk__85/mot_1928__fk__85-010.pdf"/>
          <fw xml:id="i-UQYWq1pwyKd2Bvf5dvpVNo">
            16 Motioner i Första kammaren, Nr 85.
          </fw>
          <p xml:id="i-WF9cbxnZs6UpAfMQQ6Yny7">
            vinnes i dessa hus så mycket utrymme, att såväl manliga yrkesverkstäder
            som internat för de manliga eleverna kunna flyttas från de 1913
            samman- byggda fastigheterna Grevturegatan 59—61. Härigenom vinnes
            i denna byggnad plats för sedan många år nödvändig utvidgning
            av poliklinik, sjukavdelning, ekonomiavdelning, badavdelning,
            tvätt och personalbostäder. För att få nödigt utrymme i bottenplanet
            för polikliniken måste emellertid gården till Grevturegatan 59
            överbyggas, varigenom även erhålles en för undervisning nödvändig
            sal, som därtill kan användas som nödvändig samlingssal vid vissa
            tillfällen för yrkesskolorna. Flygelbyggnaderna i Grevturegatan
            63 och i Brahegatan 44 sammanbyggas till bandageverkstad. Brahegatan
            40 påbygges, varigenom de kvinnliga yrkesskolorna få nöd- vändig
            utökning av sedan länge otillräckliga lokaler. Genom den föreslagna
            ombyggnaden blir den nu mycket sönderplockade vanföreanstalten
            sammansluten till ett organiskt helt, med för en van föreanstalt
            mycket god både avgränsning och samband mellan dess olika avdelningar.
            Åt Grevturegatan kommer den att te sig som en offentlig institution
            med endast en ingång för persontrafik och förutom denna leder
            endast en inkörsport från Brahegatan 44 till anstalten. Den nuvarande
            anordningen med fyra ingångar har vållat stora svårigheter i ordnings-
            hänseende. För att icke alltför hårt belasta nästa budgetår med
            utgifter för nu ifrågavarande ändamål hava vi tänkt oss att av
            det för ändamålet er- forderliga anslagsbeloppet 1,046,850 kronor
            allenast 246,850 kronor skulle anvisas för budgetåret 1928—1929
            och återstoden 800,000 kronor jämt delas med 400,000 kronor på
            vartdera av de två följande budgetåren. Slutligen må anmärkas,
            att samtliga till ärendet hörande handlingar jämte ritningar och
            kostnadsberäkningar förvaras i socialdepartementet. Under åberopande
            av vad sålunda anförts, få vi föreslå riksdagen,
          </p>
          <p xml:id="i-DA3mfutFS8hC5T7cDRRyxg">
            att för bestridande av kostnaderna för vissa om- och tillbyggnadsarbeten
            vid vanföreanstalten i Stockholm ävensom för anskaffande av vissa
            inventarier, allt en- ligt upprättade förslag, anvisa ett anslag
            av 1,046,850 kronor att utgå med 246,850 kronor under budgetåret
            1928—1929 samt med 400,000 kronor under vartdera av budgetåren
            1929—1930 och 1930—1931.
          </p>
          <p xml:id="i-ByHiWJiF39sAafyu8ZMSmN" type="date">
            Stockholm den 20 januari 1928.
          </p>
          <div xml:id="i-7bEstv2482swPruTwLwbKA" type="signatureBlock">
            <p who="i-QEr7rAqv2FNkn4mL3eSmVp" type="signature">
              Alfred Petrén
            </p>
            <p who="i-TMPJHckxbgCushBBp7C3Aa" type="signature">
              A. O. Frändén
            </p>
          </div>
        </div>
      </div>
    </body>
  </text>
</TEI>
