<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1969--ak--01029">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1969/mot_1969__ak__1029/mot_1969__ak__1029-001.pdf"/>
      <fw xml:id="i-H69G5qxoDBxwuroA8n4AeF">
        Nr 1029—1031 Motion i Andra kammaren, nr 1029 år 1969 1
      </fw>
      <div xml:id="i-Kci6ox9io9smJaUBGEXeAz" type="motHeader">
        <div xml:id="i-Y8e7grwHCJsyk8vuXDMJmD" type="motTitle"/>
        <div xml:id="i-WN8g6RL2AtQa6DNJMLrzfK" type="motSubmissionInfo"/>
      </div>
      <div xml:id="i-2rwS3EtKyX9SCC4NdJ9KTf" type="motBody">
        <div xml:id="i-G8YQ2ybHxDMQN5gcxNv6Ff">
          <p xml:id="i-NuGsP5ZwyMpU8WdgxuCuQ1">
            Nr 1029
          </p>
          <p xml:id="i-FDU8qDaV5hbptib9oG8sMB">
            Av herrar Dockered och Elmstedt, i anledning av Kungl. Maj:ts
            proposition nr 4, angående utbildningens organisa- tion vid filosofisk
            fakultet m.m.
          </p>
          <p xml:id="i-7hroVuDNvJkJAXTNTVwm8E">
            Det förslag till ändring av utbildningens organisation vid de
            filosofiska fakulteterna som framlägges i proposition nr 4 syftar
            bl.a. till en bättre ämnesutbildning för blivande lärare. Den
            föreslagna studiegången, som i princip blir mera målinriktad än
            tidigare, kommer säkerligen i många av- seenden att innebära förbättringar.
            Beträffande vissa moment föreligger risk för en motsatt utveckling.
            Det som här i första hand åsyftas är behovet av hälsofostran och
            miljövårdsfostran. Hälsofostran. Omhändertagandet av fysiskt och
            mentalt sjuka är en viktig samhällelig angelägenhet. Vårt sjukvårdsväsen
            har hög standard även vid internationella jämförelser. Ingen kan
            dock förneka att resurserna är otillräckliga i förhållande till
            behoven. Många åldringar får alltför länge vänta på vård, många
            ungdomar, skadade t. ex. av alkohol och narkotika, får vård i
            så sent skede att rehabilitering är svår eller omöjlig o. s. v.
            För att på lång sikt nå önskvärda resultat borde möjligheterna
            till en hälsovårdsupplysning utnyttjas bättre. Saklig information
            t.ex. om beho- vet av fysisk aktivitet, om kost och hälsa, om
            arbetslivets hygien (ergono- mi), om effekterna av alkohol, narkotika
            och tobak, om verkan av buller och andra stressfaktorer borde
            garanteras varje elev i morgondagens skola. Dessa frågor har ett
            flertal gånger varit föremål för uppmärksamhet i riksdagen. Behovet
            av ökad forskning och undervisning i näringslära är på- visat.
            Utredning om »blandad medicinsk och naturvetenskaplig utbildning&gt;
            pågår. Alkoholpolitiska utredningen har tagit olika initiativ
            för att fram- deles få bättre undervisning om beroendeframkallande
            gifter. Undervis- ningen om samlevnadsfrågor är under utredning.
            Det tycks i stort råda enighet om att här nämnda moment och ett
            flertal andra, som rör människans fysiska och mentala hälsa, är
            av stor betydelse i skolundervisningen. Givetvis måste berörda
            lärare ha en ändamålsenlig utbildning för att undervisningen skall
            kunna ge önskad utdelning för eleverna. Universitetskanslersämbetets
            arbetsgrupp för fasta studiegångar har gjort försök att inom ramen
            för sina direktiv tillgodose dessa krav. I grundkursen för ämnet
            biologi finns ca 50 timmar anslagna till s. k. medicinsk oriente-
            ring. Att 50 timmar är litet inses lätt t. ex. med tanke på att
            APU anser att 30 timmar bör anslås till undervisning om alkohol,
            narkotika och tobak.
          </p>
          <p xml:id="i-AxDfwNRa3g7wPaNynxF4pN">
            Bihang till riksdagens protokoll 1969. 4 saml. Nr 1029—1031
          </p>
          <pb facs="riksdagen-motions-pdf/data/1969/mot_1969__ak__1029/mot_1969__ak__1029-002.pdf"/>
          <fw xml:id="i-RLLJCLraip2Y33GsZ6427m">
            2 Motion i Andra kammaren, nr 1029 år 1969
          </fw>
          <p xml:id="i-CQn3h6oCUQ66VGLf7q6qGe">
            I UKA:s förslag finns dock en möjlighet till fördjupning. Det
            är en kurs i medicinsk orientering, som tillsammans med etologi
            kan lä- sas tredje universitetsåret eller i tredje avdelningen,
            som enligt propositio- nen skall bestå av valfria studiekurser.
            Tveklöst skulle medicinsk oriente- ring utformad på rätt sätt
            vara av utomordentligt stort värde för den bli- vande biologiläraren.
            Det är dock stor risk att denna kurs inte kommer att i önskvärd
            omfattning utnyttjas. Det tycks också vara stor risk att den av
            UKAS föreslagna kursen i naturvård eller miljövård kommer att
            gå samma öde till mötes hur angelägen den än är — om inte särskilda
            åtgärder vid- tages. Miljövårdsfostran. Jordens befolkning uppgår
            nu till ca 3500 miljoner människor av vilka större delen har svårigheter
            att tillgodose livsnödvän- diga behov av icke hälsovådligt vatten
            och lämplig föda i tillräcklig mängd. Av FN gjorda beräkningar
            tyder på att jorden om ca 30 år kommer att ha ytterligare 3500
            miljoner att försörja. Vilka ansträngningar som än göres för att
            bromsa befolkningsökningen, kommer åtgärder som går ut på att
            på bästa sätt hushålla med och tillgodogöra sig vår planets naturre-
            surser ständigt att vara angelägna och aktuella problem. Förutom
            det nuk- leära hotet kommer nämnda folkökning ställd i relation
            till vår jords re- surser att skapa en svårbemästrad problematik
            för den generation som i dag fostras i våra skolor och som senare
            har att överta ansvaret för vad som skall göras i en alltmer internationaliserad
            värld. Frågor som rör familjeplanering kommer att få allt högre
            angelägen- hetsgrad. Så är också fallet med sådant stoff som går
            ut på att skapa en grundförståelse för människan i hennes miljö,
            som biologisk och social va- relse. Vissa experter anser att människan
            håller på att rycka undan för- utsättningarna för sin egen existens
            inom en snar framtid. I vårt land finns det förvisso möjligheter
            att forma människors livsmiljö på ett sätt som ger förutsättningar
            för hälsa och trivsel. Dock blir det i det urbaniserade samhället
            allt svårare att tillgodose behovet av ren luft. Om utvecklingen
            inte skall fortsätta som hittills med ökande förstöring av luft,
            vatten m. m., med ökande förgiftning, ökande bullerproblem etc.
            måste kraftfulla åtgärder vidtagas av myndigheterna — de centrala
            såväl som de lokala. I dag gäller frågan om hur vi skall kunna
            fungera på bästa sätt psykiskt och fysiskt. I morgon kan det gälla
            frågan om vad som är att göra för att biologiskt kunna överleva.
            Första steget mot en utveckling i önskvärd riktning är kunskap
            om fakta, resulterande i attityder och åtgärder som kan leda till
            en för människorna allt bättre anpassad miljö. Det finns olika
            vägar att gå för att få en sådan utveckling. Snabba och ändamålsenliga
            åtgärder är önskvärda och nödvändiga inom miljövårdssektorn. I
            ett demokratiskt samhälle krävs en bred upplysning
          </p>
          <pb facs="riksdagen-motions-pdf/data/1969/mot_1969__ak__1029/mot_1969__ak__1029-003.pdf"/>
          <fw xml:id="i-ez3wKNnRa9fgKniwbpPY4">
            Motion i Andra kammaren, nr 1029 år 1969 3
          </fw>
          <p xml:id="i-TASs8NKerNBzLJvDhUN8Pd">
            om motiven bakom myndigheternas ingripanden. Genom skolan nås
            alla. En skola i takt med tiden bör ha en naturorientering och
            en samhällsorien- tering som är genomsyrad av tanken att skapa
            en i djupaste mening män- niskovänlig miljö. Ett oeftergivligt
            villkor för god utbildning i hälso- och miljöfrågor är givetvis
            en till behoven avpassad lärarutbildning. I det föränderliga sam-
            hället är det nödvändigt med kontinuerlig fortbildning. Vad beträffar
            h u- manbiologi med miljövård föreligger ett ackumulerat behov
            av ade- kvat undervisning. Alltför länge har lärare i biologi
            fått sin ämnesutbild- ning främst i botanik och zoologi trots
            att de varit skyldiga att undervisa även om människan. Hälsofostran
            genom kunskapsmeddelelse är en naturlig uppgift i första hand
            för biologiläraren. Miljövårdsfostran i skolan blir en uppgift
            för flera kategorier av lärare — inom ämnena naturkunskap, geografi,
            samhällskun- skap, kemi, fysik och biologi. Att ett flertal kategorier
            lärare bör bidraga till en god miljövårdsfostran får inte bli
            ett skäl till att ingen lärarkate- gori får naturvårds-miljövårdsutbildning.
            Den av UKAS föreslagna kursen i naturvård omfattande 10 poäng
            och förlagd till andra biologiåret skulle kunna fylla en viktig
            uppgift. En lärare som genomgått denna kurs skulle kunna ge viktiga
            bidrag till en samordnad undervisning i moment med miljövård som
            centralt motiv. Att i praktiken tillgodose behovet av välutbildade
            biologilärare och lärare kompententa att undervisa i ämnet naturkunskap
            på gymnasieskolan tycks vara svårt. I propositionen — s. 7 — säges
            att skolämnet biologi innefattar kurser från de nuvarande ämnena
            botanik, genetik, limnologi, mikrobiologi och zoologi. Att inom
            en ram på 40 veckor pressa in ett stoff som f.n. tar betyd- ligt
            längre tid synes vara en omöjlig uppgift, i synnerhet som man
            vill ha ökat utrymme för stoff som rör människa och miljö. Av
            remissvar som refereras i propositionen — t. ex. på s. 47—49 —
            fram- går att, förutom svenska, biologi och i viss mån samhällskunskap
            varit äm- nen som vållat svårigheter att tillfredsställande utforma
            inom 40-veckors- ramen. Ett flertal remissinstanser kräver minst
            60 poängs grundutbildning i biologi för lärare i såväl grundskola
            som gymnasieskola. Utbildningslinje 3 — s. 69 — bjuder icke en
            tillfredsställande lösning på ovan anförda problem. 40 poäng i
            kemi är ett villkor för att läsa grundkur- sen på 40 poäng i biologi.
            Formellt ger grundkursen i biologi kompetens för undervisning
            i ämnet t. o. m. i gymnasieskolan. Teoretiskt ges den studerande
            möjlighet till fördjupning i bl. a. biologi i tredje avdelningen.
            I praktiken kommer väl sannolikt de flesta att under tredje året
            välja att studera för 20 poäng i fysik och 20 poäng i geografi
            och därmed förvärva kompetens att i såväl grundskola som gymnasieskola
            un-
          </p>
          <pb facs="riksdagen-motions-pdf/data/1969/mot_1969__ak__1029/mot_1969__ak__1029-004.pdf"/>
          <fw xml:id="i-B116M8KHZwz5uWTFJyBtCR">
            4 Motion i Andra kammaren, nr 1029 år 1969
          </fw>
          <p xml:id="i-L7ks9vnJ3gAem7Qs1tSAK8">
            dervisa i kemi, biologi och naturkunskap. Att en sådan kompetens
            kan er- hållas utan verklig utbildning i de väsentliga moment
            som ovan beskrivits verkar inte rimligt. Med hänvisning till ovan
            anförda hemställes, att riksdagen vid sin behandling av proposition
            nr 4 i skrivelse till Kungl. Maj:t måtte uttala att blivande lärare
            i biologi skulle tillförsäkras en ämnesutbildning som ger dem
            möjligheter att meddela undervisning i hälso- och mil- jövård
            enligt i motionen anförda riktlinjer.
          </p>
          <p xml:id="i-5cFz4N8UzJD8AwpNuRh9oC" type="date">
            Stockholm den 7 februari 1969
          </p>
          <div xml:id="i-AJqoB1nHjWtARh7muxV65q" type="signatureBlock">
            <p xml:id="i-LpdfoydbAmrrJroqdy7hy" who="i-Gj2kViB6AWtCKXHbZsn7C5" type="signature">
              Robert Dockered (cp)
            </p>
            <p xml:id="i-9X2tAQVUE8aUxD5RUcAHMQ" who="i-P4Whrc3PQ9jPwPpdLqCHem" type="signature">
              Claes Elmstedt (cp)
            </p>
          </div>
        </div>
      </div>
    </body>
  </text>
</TEI>
