<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1917/mot_1917__ak__191/mot_1917__ak__191-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Motioner i Andra kammaren, Nr 191, 1
          </p>
          <p>
            Nr 191.
          </p>
          <p>
            Av herr Lindman m. fl., om skrivelse till Kungl. Maj:t i fråga
            om anläggande av en försöksanstalt för linberedning i Norrland.
          </p>
          <p>
            Liksom Norrland och Dalarna i så många andra avseenden avvika
            från det övriga Sverige, så är ock förhållandet beträffande detta
            land- skap med avseende på linodlingen. Linstjälken torkas där
            ej på fältet, innan den rötes, alldenstund klimatet är så fuktigt
            och skörden gker sent, utan den rötes grön. Rötningen sker här
            i särskilda tjärnar, sjöar eller åar, då den däremot i det övriga
            Sverige sker genom att linet ut- bredes på gräset till rötning
            (ängsrötning). Linet blir därigenom i Norrland mycket jämnare
            och bättre rött än i det övriga Sverige. Detta har också gjort,
            att linet och lärftet från Norrland sedan gammalt haft anseende
            att vara av bättre beskaffenhet än från andra delar av landet,
            varför även kyrkan och konungarna i forna tider tagit lärft som
            skattepersedel från Norrland men ej från några andra delar av
            Sverige. Redan i slutet av 1100-talet ålade ärkebiskopen »hälsingarna»
            d. v. 8. norrländingarna att, var gång han hos dem höll visitation,
            erlägga 100 alnar lärft som tionde. Enligt kung Birgers stadgar
            av 1297 fingo lika- ledes hälsingarna 1 vissa fall erlägga kronotionde
            i form av lärft. De lärfter, som då tillverkades i Norrland, voro
            sannolikt ganska grova om ock finare i Norrland än annorstädes
            på grund av det vattenrötta linets goda beskaffenhet. I Ångermanland
            var det särskilt i norra Ångerman- land och i socknarna Nätra,
            Sidensjö, Själevad och Anundsjö som lin- odlingen redan år 1747
            var ganska utbredd. Boding skattar då för tiden linfröutsädet
            i dessa socknar till cirka 250 tunnor eller i runt tal 25,000
            kg. Redan då beräknades från dessa socknar kunna säljas icke mindre
            än 72,500 kg. lin, varjämte förbrukningen uppskattades till 34,000
            kg.
          </p>
          <pb facs="riksdagen-motions-pdf/data/1917/mot_1917__ak__191/mot_1917__ak__191-002.pdf"/>
          <p>
            12 Motioner i Andra kammaren, Nr 191.
          </p>
          <p>
            Vid 1756 års riksdag prisades särskilt de fina lärfter, som tillverkades
            i Nätra socken, varför riksens ständer beslöto att tilldela »äreskänker»
            till trenne skickliga spinnerskor och väverskor i form av trenne
            stora silver- kannor med lämplig inskrift. Dessa kannor ha sedan
            gått i arv inom släkterna till senaste tid och stimulerat intresset
            för linodlingen. Vid samma tid upprättade en prostinna Norberg
            i Nätra en spinnskola, i vilken skickliga spinnerskor utbildades,
            vilka sedan på grund av sin skicklighet voro eftersökta i andra
            provinser i Sverige. Premiering av »premielärft&gt; med statsunderstöd
            infördes i Änger- manland 1762 och fortsatte långt in på 1800-talet,
            då den övertogs av hushållningssällskapet. Vid premiering representerade
            10:de klass allra finaste och klass I grövsta premielärft. Uppvisningen
            av sådant lärft steg till 1840, men sjönk därefter allt mer och
            mer för att utmynna i en ren obetydlighet.
          </p>
          <p>
            År 1830 uppvisades 122,985 alnar lärft i klass 1—9 » 1840 » 186,560
            =» » » » 1—10
          </p>
          <p>
            » 1849 » 105,075 =» » » » 1—6 » 1860 » 27,188 » » » » 1-4 » 1870
            » 14,013 » &gt; » » 1—4 » 1880 » 7,155 » » » » 1—4 » 1889 » 711 oo»
            » » » 1—3 » 1901 » 593 » &gt; » » 1—2.
          </p>
          <p>
            Dock förekommer ännu linodling i dessa socknar och även annor-
            städes i Ångermanland, där ännu nästan varje by har sin »lingönkeplats»
            där linet rötes. På grund av arbete för dess återupplivande synes
            intresset härför sedan början av 1900-talet ånyo hava uppblomstrat.
            Det lin, som ännu 1905 producerades, lär enligt utländska fackmäns
            utsago ha varit ypperligt. För övrigt gälla även här liksom för
            övriga delar av Norrland samma skäl för strävandena att återuppbjälpa
            linodlingen, som anförts i en annan av undertecknad Lindman m.
            fl. framlagd motion om allmänna åtgärder för linodlingens upphjälpande
            i mellersta och södra Sverige. I Norrland kan man dock svårligen
            tänka på att uppföra någon anstalt enligt doktor Schneiders system,
            då densamma dels skulle bliva för kostsam, (c:a 250—300 tusen
            kronor), dels ej är möjligt att kunna an- skaffa lufttorkad linstjälk,
            och då man dels knappast kan tänka sig någon trakt i Norrland,
            där man skulle kunna odla tillräckligt med lin att mata densamma.
            Härtill kommer att då den norrländska rötnings- metoden (vattenrötning
            1 grönt tillstånd) är vida bättre än den syd- och
          </p>
          <pb facs="riksdagen-motions-pdf/data/1917/mot_1917__ak__191/mot_1917__ak__191-003.pdf"/>
          <p>
            Motioner i Andra kammaren, Nr 191. 13
          </p>
          <p>
            mellansvenska (ängsrötning) och då folket ännu kan röta sitt
            lin, finnes ingen anledning att avskaffa densamma utan istället
            bör den utvecklas, så mycket mer, som man på grund av den framskridna
            årstid i Norrland, då linet skördas, ej kan tänka på att torka
            linstjälken, vilket är ett huovudvillkor för doktor Schneiders
            system. Här är det därför sannolikt att österrikaren Möllers system
            äger företräde med sitt torktorn och sitt beredningssätt. En sådan
            anstalt kostar dessutom endast en sjättedel av den förra eller
            c:a 50,000 kronor av minsta typ och kräver för att enbart för
            linberedning kunna ekono- miskt drivas cirka 50 hektar odlat lin.
            I Norrland skulle densamma dessutom få andra viktiga uppgifter
            att utföra nämligen dels att fort kunna torka linknopp, dels att
            kunna torka klöverfröhylsor och annat frö och även säd. En av
            de största svårigheterna vid linodlingen i Norrland är att få
            den gröna linknoppen med däri inneslutna linfrö torkad. Vid den
            fuktiga och kalla väderlek, som råder vid linskörden, är detta
            mycket svårt och besvärligt, så att densamma ej möglar och fördärvas.
            I Möllers torktorn skulle det gå förträffligt. Detsamma gäller
            även om klöverfröhylsorna för nötningen. Genom den fröodlareförening
            med andelsfrörenseri, som tidigast av alla 1 Norrland upprättats
            i Nätra och Sidensjö m. fl. socknar, har fröodlingen tagit stor
            fart, men en stor svårighet är att under höstar med ogynn- samt
            bärgningsväder få klöverhylsor och frö torrt. Även spannmålen
            skulle stundom behöva torka och allt detta skulle gå lätt och
            praktiskt på dessa anstalter. I Österrike, d. v. s. Böhmens och
            Mährens bergstrakter, som i mångt och mycket erinra om Norrland,
            har man enligt ingenjör H. Hennigs uppgifter av år 1916 icke mindre
            än 18 linberedningsanstalter av olika storlek upprättade enligt
            Mällers system, till vilkas upprättande den österrikiska staten
            bidragit med stora belopp gående upp till 100,000- tals kronor.
            Alla drivas enligt andelsprincipen. Dessa hava gått bra i ekonomiskt
            hänseende för medlemmarna och gett ett berett lin, som på många
            utställningar vunnit pris, trots man i Böhmen och Mähren endast
            använder den ojämna ängsrötningsmetoden. I Norrland torde de bästa
            förutsättningarna för upprättande av en sådan första linberedningsanstalt,
            där man kunde vinna erfarenhet från andra håll, lämpligen böra
            upp- rättas i någon socken i Västernorrlands län, exempelvis vid
            Själevads station. Att märka är att vid denna anstalt skulle beredas
            bråkat och skäktat (eller »draget») lin, som direkt efter den
            lätta häcklingen kan användas i hemmen och även kunde komma hemslöjden
            samt med sitt
          </p>
          <pb facs="riksdagen-motions-pdf/data/1917/mot_1917__ak__191/mot_1917__ak__191-004.pdf"/>
          <p>
            14 Motioner i Andra kammaren, Nr 191.
          </p>
          <p>
            överskott linindustrien till godo. Det vid de Schneiderska anstalterna
            beredda linet är endast rött och bråkat och lämnas så beskaffat
            till fabrikerna. Det kan sålunda ej komma hemslöjden direkt till
            godo. Vi hava tänkt oss, att staten skulle anslå ett visst fixerat
            belopp till kostnaderna för anstaltens anläggande, förslagsvis
            hälften, att åter- stoden därefter skulle fyllas genom anslag
            från vederbörande hushåll- ningssällskap eller andra intresserade
            inom orten samt att odlare av lin med eventuell anslutning till
            registrerad linodlingsförening skulle för- binda sig till linodling
            å arealer, som kunde beräknas tillräckliga för en lönande drift
            av anstalten. Vi anse det emellertid icke lämpligt att härom framlägga
            detaljerade förslag, utan anse, att en utredning i ären- det lämpligen
            borde genom Kungl. Maj:ts försorg verkställas. På grund av vad
            sålunda anförts få vi sålunda hemställa,
          </p>
          <p>
            att riksdagen ville i skrivelse till Kungl. Maj:t anhålla, att
            Kungl. Maj:t måtte låta verkställa utred- ning angående anläggande
            under ovan givna förut- sättningar av en linberedningsanstalt
            å lämplig plats i Norrland såsom försöksanstalt därstädes ävensom
            kostnaderna härför samt för riksdagen framlägga det förslag, vartill
            utredningen kan föranleda.
          </p>
          <p>
            Stockholm den 26 januari 1917.
          </p>
          <p>
            Arvid Lindman. C. J. Öberg. Joh. Zelahn. N. E. Nilsson. Karl
            Karlsson i Mo. Edvard Lithander.
          </p>
        </div>
      </div>
    </body>
  </text>
</TEI>
