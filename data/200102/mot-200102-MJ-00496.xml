<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200102/mot_200102_MJ_0496/mot_200102_MJ_0496-0001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            2001/02 mnr: MJ496 pnr: s18067
          </p>
          <p>
            Motion till riksdagen 2001/02:MJ496
          </p>
          <p>
            av Ulla Wester m.fl. (s)
          </p>
          <p>
            Märkning av livsmedel
          </p>
          <p>
            Förslag till riksdagsbeslut
          </p>
          <p>
            Riksdagen tillkännager för regeringen som sin mening vad i motionen
            anförs om förbättrad märkning av livsmedel och konsumenternas
            möjligheter att välja säkra livsmedel.
          </p>
          <p>
            Motivering
          </p>
          <p>
            Vi blir allt mer medvetna om vad vi äter. Vad vi äter och vilken
            betydelse det har för vår hälsa är en fråga som i dag engagerar
            många svenskar. Enligt en Sifostudie från 1998 tyckte nära hälften
            av 3 000 tillfrågade i åldern femton till sjuttionio år att ”äta
            hälsosamt är den bästa medicinen”. Nu, i en färsk undersökning
            tre år senare, har siffran ökat till 60 procent. De flesta bryr
            sig alltså om vad maten innehåller — inte bara att den ser läcker
            ut och smakar gott. De flesta vill känna sig trygga med det de
            tuggar. Men är det möjligt? Kan vi lita på att den mat vi köper
            är fri från gifter och producerad på ett sätt som tar hänsyn till
            miljö och djur? Vågar vi tro på handlaren därhemma när han försäkrar
            att hans varor har den ”lyckliga” och rena bakgrund som vi hoppas
            på? Det är framför allt genom ifrågasättande och offentliggörande
            som opinioner skapas och konsumenttryck bildas. De senaste årens
            skandaler inom bland annat djurhållningen har tvingat EU att fokusera
            på en säker livsmedelshantering. Djurens hälsa ska värnas, men
            inte genom förebyggande medicinering utan genom god skötsel och
            goda djurmiljöer. Hela livsmedelskedjan måste ses som en helhet
            där producenter och de som senare hanterar livsmedlen är de primärt
            ansvariga för att livsmedlen är säkra. Den offentliga kontrollen
            och konsumenternas makt ska givetvis också finnas, men det yttersta
            ansvaret måste ligga på dem som handskas med vår mat. Vi anser
            därför att EU:s gemensamma lagstiftning ytterligare måste skärpas,
            så att ansvaret tydligt markeras.
          </p>
          <p>
            21
          </p>
          <pb facs="riksdagen-motions-pdf/data/200102/mot_200102_MJ_0496/mot_200102_MJ_0496-0002.pdf"/>
          <p>
            2001/02:MJ496
          </p>
          <p>
            12
          </p>
          <p>
            Som medvetna konsumenter vill vi veta varifrån maten kommer,
            hur tomaten är odlad, vad fisken innehåller eller hur djuren är
            uppfödda. Vi är angelägna om en näringsriktig och välsmakande
            kost och vi utesluter helst livsmedel som förknippas med ord som
            ”modifierad”, ”kemikalier” eller ”tillsatser”. Sverige har nått
            långt i ambitionen att aldrig acceptera livsmedel som är farliga
            för människors hälsa. Ändå är våra matvanor det största hotet
            mot folkhälsan i Sverige. Vi äter oss sjuka, vi äter oss till
            allergier, övervikt, hjärt- och kärlsjukdomar och diabetes. Men
            vi kan också göra tvärtom, vi kan äta oss friska. Därför måste
            märkningen av alla livsmedel förbättras vad det gäller både ursprung
            och innehåll, så att konsumenternas makt stärks genom att de kan
            välja eller välja bort livsmedel.
          </p>
          <p>
            Stockholm den 1 oktober 2001 Ulla Wester (s)
          </p>
          <p>
            Carina Adolfsson Elgestam (s) Berit Andnor (s) Anne Ludvigsson
            (s) Siw Wittgren-Ahl (s) Eva Arvidsson (s) Agneta Brendt (s)
          </p>
        </div>
      </div>
    </body>
  </text>
</TEI>
