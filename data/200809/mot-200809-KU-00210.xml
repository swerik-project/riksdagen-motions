<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200809-KU-00210">
  <teiHeader>
    <fileDesc>
      <titleStmt>
        <title>Tillhandahållandet av valsedlar med hjälp av modern distributionsteknik vid Europaparlamentsvalet den 7 juni 2009</title>
        <author corresp="i-XcAqMe3ntVBboWUxqACfz">av Gunnar Andrén (fp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Tillhandahållandet av valsedlar med hjälp av modern distributionsteknik vid Europaparlamentsvalet den 7 juni 2009</title>
          <idno type="rdwebb">GW02K210</idno>
          <rs type="number">K210</rs>
          <orgName type="comitteeAbbreviation">KU</orgName>
          <ref type="dokument_url_text">http://data.riksdagen.se/dokument/GW02K210/text</ref>
          <ref type="dokument_url_html">http://data.riksdagen.se/dokument/GW02K210</ref>
          <ref type="dokumentstatus_url_xml">http://data.riksdagen.se/dokumentstatus/GW02K210</ref>
          <ref type="doc">http://data.riksdagen.se/fil/BAF731E5-2337-479A-8D0E-BCD2C1E74368</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-XcAqMe3ntVBboWUxqACfz</idno>
            <name>Gunnar Andrén</name>
            <state type="partyAffiliation" ref="Q110857">
              <desc>FP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-SRQBVAygkhrpuEpy254FsM" type="signed"/>
        <correspContext corresp="i-SRQBVAygkhrpuEpy254FsM">
          <note type="signatory" corresp="i-XcAqMe3ntVBboWUxqACfz"/>
        </correspContext>
        <correspAction xml:id="i-FpGgdPXEmgVCjrq7ngBrKf" type="numbering">
          <date when="2008-09-24"/>
        </correspAction>
        <correspAction xml:id="i-4gTjbYQV5nQa82KiDPmJRz" type="submission">
          <date when="2008-09-22"/>
        </correspAction>
        <correspAction xml:id="i-2gKetexEnwBods5U57sYss" type="transfer">
          <date when="2008-09-22"/>
        </correspAction>
        <correspAction xml:id="i-8mnEgNnutnHan1nenNow1z" type="assigned"/>
        <correspContext corresp="i-8mnEgNnutnHan1nenNow1z">
          <ref type="assignedTo">Konstitutionsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-Nciir7i7uYm31LKL8Pm98T" type="motBody">
        <div xml:id="i-UGGKqw3DXeiY819opsUqFV" type="motProposal" subtype="förslag">
          <head xml:id="i-TpQFLUTa5mRHdka95Y3fF7">
            Förslag till riksdagsbeslut
          </head>
          <p xml:id="i-NGnXhMgqipCWj83azCbhHU">
            Riksdagen tillkännager för regeringen som sin mening vad som
            anförs i motionen om tillhandahållandet av aktuella, korrekta,
            kompletta och tillförlitliga valsedlar i landets alla vallokaler
            inklusive platser med förhandsröstning genom nyttjande av modern
            distributionsteknik.
          </p>
        </div>
        <div xml:id="i-4BrSALtP7ZT6Q8gXGz5bb2" type="motContent">
          <head xml:id="i-So9hA75uG4b92Lpyz9J5Fj" type="h1">
            Motivering
          </head>
          <p xml:id="i-TwbF7m9tWmD9uKFQSvvQjT">
            För att kunna delta i allmänna val måste väljaren ha relevant
            information om partier, kandidater och hur man förfar vid röstning.
          </p>
          <p xml:id="i-Lx9rUqn5y3DXLZvjXCwk5v">
            Enligt Valmyndighetens rapport Erfarenheter från valen den 17
            september 2006, utgiven 16 januari 2007, framgår att de allra
            flesta, 99 procent, ansåg sig också veta hur man gör när man röstar.
          </p>
          <p xml:id="i-FZxAW7nnkzxSXfsodQRc3S">
            Det är en tillfredsställande och uppmuntrande siffra.
          </p>
          <p xml:id="i-YKkhvn3fKm6fngenmWN8UA">
            Allt är emellertid inte lika bra. Särskilt illa är att intentionerna
            bakom 1994 års personvalsreform inte blivit vad som eftersträvades,
            undantaget EU-valen 1999 och 2004.
          </p>
          <p xml:id="i-58b3f2bM6K6vJafpTK4jhY">
            Orsaken står till betydande del att finna i bristen på distribution
            av tillförlitliga valsedlar: Avsaknaden av aktuella, korrekta,
            kompletta och tillförlitliga valsedlar vid landets alla förhandsröstningsställen
            utgör i det avseendet ett betydande om än inte oöverstigligt eller
            avgörande problem.
          </p>
          <p xml:id="i-8kdYemkEwGhwA5ynXiBSkk">
            Det lyckliga förhållandet är nämligen att denna brist kan avhjälpas
            om riksdagen beslutar att Valmyndigheten, helst redan till Europaparlamentsvalet
            den 7 juni 2009, ges i uppdrag att utnyttja modern distributionsteknik
            av valsedlar.
          </p>
          <p xml:id="i-L1kTcShM1hhMc9MM9ZXCPF">
            Ser man till den centrala totalkostnaden för genomförandet av
            2002 och 2006 års allmänna val bidrag till kommunernas kostnader
            medräknade på 216 respektive 229 miljoner kronor är varje besparing
            önskvärd.
          </p>
          <p xml:id="i-FFUZjGJmcAeSdgP8wS3uES">
            Vid de allmänna valen 2006 trycktes exempelvis cirka 680 000
            000 valsedlar (680 miljoner!) med partibeteckning och/eller kandidater.
            Att minska detta antal, liksom distributionen av dem till de 5
            976 vallokalerna 2002, särskilda röstmottagningsställen oräknade,
            och de 5 783 vallokalerna 2006, samma undantag, är önskvärt, inte
            minst av den anledningen att logistiken kräver att partierna mycket
            lång tid i förväg beslutar om vilka kandidater som skall ställas
            upp och, sedan tryckningslov givits vanligen fyra-fem månader
            före valdagen, inträffade händelser dödsfall, namnändringar, flyttningar
            och kanske även partibyten eller andra avhopp inte kan beaktas.
          </p>
          <p xml:id="i-4KUUqFe2iH7o9fGMBFgNtt">
            Att undanröja dessa problem och därmed skapa en mer korrekt och
            tillförlitlig valsituation för väljaren på valdagen är mycket
            angeläget. Det är exempelvis synnerligen otillfredsställande om
            sedan en tid avlidna kandidater väljs in i beslutande församlingar,
            vilket dessvärre hänt.
          </p>
          <p xml:id="i-2Pz4VRSTpNdK19KjAZM1um">
            Ser vi till de tre senaste riksdagsvalen kan följande statistik
            (källa: Val myn­digheten) vara intressant (procent):
          </p>
          <table xml:id="i-9mE6KfDdGWTmJ7PWw6nX7D">
            <row xml:id="i-BrLgxWvbcT7WLEdboAzV1E">
              <cell>
                Val
              </cell>
              <cell>
                Valdeltagande
              </cell>
              <cell>
                Förhandsröstande
              </cell>
              <cell>
                Personkryss
              </cell>
            </row>
            <row xml:id="i-MZEab9hNFKwGkcMKbkvrov">
              <cell>
                1998
              </cell>
              <cell>
                81,4
              </cell>
              <cell>
                31,2
              </cell>
              <cell>
                30
              </cell>
            </row>
            <row xml:id="i-73JavmNUiHSSFa49u157dd">
              <cell>
                2002
              </cell>
              <cell>
                80,1
              </cell>
              <cell>
                29,8
              </cell>
              <cell>
                26
              </cell>
            </row>
            <row xml:id="i-WyDwAovhvN4gkCvfa7Vmjs">
              <cell>
                2006
              </cell>
              <cell>
                81,9
              </cell>
              <cell>
                31,8
              </cell>
              <cell>
                22
              </cell>
            </row>
          </table>
          <p xml:id="i-FLLcCeA257EDPWjmeuRskq">
            I absoluta tal innebar det att vid 2002 års val förhandsröstade
            (poströstade) 1 605 921 väljare.
          </p>
          <p xml:id="i-Qs44Q86moxHcHuNJeMYhyu">
            Vid 2006 års val var motsvarande siffra 1 796 279.
          </p>
          <p xml:id="i-Gic2QgvMc7r5GUshU45wZ2">
            Det innebär att förhandsröstningen nära nog omfattar var tredje
            avgiven röst.
          </p>
          <p xml:id="i-UaS3SZuEN9RUwhgLodwyNr">
            Motsvarande statistik för de tre EU-valen ger följande sifferserie:
          </p>
          <table xml:id="i-T2HmWJxfeDjyoo663GziSp">
            <row xml:id="i-tGvkQHLjhKxy5GMLC4yxA">
              <cell>
                Val
              </cell>
              <cell>
                Valdeltagande
              </cell>
              <cell>
                Förhandsröstande
              </cell>
              <cell>
                Personkryss
              </cell>
            </row>
            <row xml:id="i-HVqQkZaZxMkEaK5LR5svKx">
              <cell>
                1995
              </cell>
              <cell>
                41,6
              </cell>
            </row>
            <row xml:id="i-PD8Wpr3HUQwzoVDZdGEMCP">
              <cell>
                1999
              </cell>
              <cell>
                38,8
              </cell>
              <cell>
                32,4
              </cell>
              <cell>
                66
              </cell>
            </row>
            <row xml:id="i-Sh6UZAsQEnXUrL2dsJqxkx">
              <cell>
                2004
              </cell>
              <cell>
                37,9
              </cell>
              <cell>
                25,2
              </cell>
              <cell>
                59
              </cell>
            </row>
          </table>
          <p xml:id="i-BEauat1sG17owvuadGJcMr">
            Eftersom antalet avgivna röster vid EU-valen varit endast respektive
            2 727 989, 2 588 514 och 2 584 464 (mot 5,38 miljoner 2002 och
            5,65 miljoner 2006) har antalet förtidsröstande varit bara hälften
            eller mindre än det jämfört med de allmänna valen, cirka 840 000
            år 1999 och 660 000 år 2004.
          </p>
          <p xml:id="i-BMRdrcsc1uzsXSoFipVfv8">
            Däremot är det intressant att notera att andelen personkryssade
            valsedlar i EU-valen är långt högre än i riksdags- och kommunalvalen.
            Det finns säkert skilda anledningar den viktigaste är sannolikt
            medieexponeringen av toppkandidaterna tillsammans med att det
            är de mest intresserade av väljarna som deltar i röstandet men
            en anledning kan vara tillgången till personmarkerade valsedlar.
          </p>
          <p xml:id="i-4Tf8AKWFGSjJ1dMwb74N6M">
            Vid EU-valet 1999 blev 14 av de 22 EU-parlamentarikerna personvalda,
            vid valet 2004 hela 15 av 19, något som sällan observeras av personvalets
            kritiker.
          </p>
          <p xml:id="i-JSScHbYMKF1xZfLbuZJEjw">
            Såväl 1999 som 2004 har väljarna dessutom gjort betydande omkastningar
            i flera partiers kandidatlistor, vilket inneburit att förhandsnominerade
            toppkandidater för såväl Kristdemokraterna som Socialdemokraterna
            ej blivit valda.
          </p>
          <p xml:id="i-GbdEae3EydMc7t4a4L9KSc">
            För att kunna göra sådana val, måste väljaren ha tillgång till
            korrekta och tillförlitliga valsedlar.
          </p>
          <p xml:id="i-E3iz8UqcGj4JWBzoJ6rVNG">
            Från Valmyndigheten erhåller varje väljare information och röstkort
            om var, när, hur och i vilka val vederbörande kan rösta.
          </p>
          <p xml:id="i-JDqYvCWJskwLeaJUCXVGxC">
            Varken Valmyndigheten eller den tidigare traditionella samarbetspartnern,
            Posten AB, tillhandahåller under normala betingelser namnvalsedlar;
            det ankommer på partierna att se till att valsedlar finns tillgängliga
            på alla postkontor, så även i/utanför de över 6 000 vallokaler
            som var öppna på valdagarna 1998, 2002 och 2006.
          </p>
          <p xml:id="i-LwvyGJ9xMKroCTuxB2o9ma">
            Följden blir att partierna försöker tillhandahålla namnvalsedlar
            för den aktuella riksdags-, landstings- (region-) och kommunvalkretsen
            men förmår inte ställa valsedlar med förtryckta kandidater från
            andra delar av landet till de förtidsröstandes förfogande.
          </p>
          <p xml:id="i-9c8GCh4vooN8PnTfxptyvN">
            För väljaren återstår ofta en partivalsedel utan namn. Få väljare
            väljer att återkomma för att förtidsrösta, eller rösta i vallokal,
            på grund av att man inte haft tillgång till namnvalsedel vid förtidsröstningstillfället.
          </p>
          <p xml:id="i-KTaH89TyUqthG7H8xW9ncD">
            Denna tekniska begränsning, frånvaron av tillgång till personmarkerade
            valsedlar, påverkar direkt möjligheterna för partiernas kandidater
            att ta sig över åtta- och femprocentsspärrarna.
          </p>
          <p xml:id="i-16xJnP9ognipPyM4NkReNF">
            När en mycket stor andel av valsedlarna endera bara är partimärkta
            eller inte alls kryssade blir det ogörligt för många kandidater
            att nå spärrgränserna.
          </p>
          <p xml:id="i-XBqKrAr9c6KUD9Vnh5DQtL">
            Ett starkt argument för en förändring är just att den tekniska
            begränsningen, avsaknaden av personmarkerade valsedlar vid valtillfället,
            undergräver värdet av personvalet. Hur väljer man person när man
            inte vet vem som kandiderar?
          </p>
          <p xml:id="i-GcB7dcmVdJVqeozvkWLx8p">
            Det finns emellertid en tekniskt enkel möjlighet att lätt distribuera
            relevanta valsedlar för registrerade partier till alla röstande.
            Det kan ske genom att det i varje vallokal och hos förtidsröstmottagningarna
            finns en vanlig valsedelsmaskin som levererar de korrekta valsedlarna
            i samma ögonblick som den röstberättigade beslutar sig för att
            rösta.
          </p>
          <p xml:id="i-RapTJbMFfCBEw7YGPkWBDg">
            Genom att på röstkortet från Valmyndigheten anbringa en streckkod
            för väljaren, som identifierar valdistriktet, skulle en enkel
            skrivare, kopplad till Valmyndigheten, kunna leverera valsedlarna
            för de aktuella valen, i korrekta färger, för samtliga registrerade
            partier och med partiernas kandidater.
          </p>
          <p xml:id="i-NQKSsgLqs8hhmjskXeJEpG">
            Denna valsedelsmaskin som inget annat är än en datorstyrd skrivare
            försedd med gula, blåa och vita valsedlar i skrivarfacken skulle
            på någon sekund leverera samtliga relevanta valsedlar, för registrerade
            partier, för rätt valkrets och val samt med registrerade kandidater.
          </p>
          <p xml:id="i-Y8Pj6thkfJDw172h7kh4sy">
            Själva röstavlämnandet och röstmottagningen skulle inte påverkas.
          </p>
          <p xml:id="i-H3PgB9o4fNHb3ry52ujJ8h">
            En valsedelsskrivare enligt ovan skulle med fördel kunna användas
            redan vid Europaparlamentsvalet den 7 juni 2009.
          </p>
          <p xml:id="i-Tbv1vWWkzL7q6Wm1F8HvAi">
            När förslag med denna inriktning tidigare väckts senast vid riksmötet
            2007/08 har emellertid riksdagen på förslag av konstitutionsutskottet
            beslutat att avslå dem med hänvisning till att Grundlagskommittén
            bereder motsvarande förslag.
          </p>
          <p xml:id="i-QPuuBsCDotUFvMmGVzjccu">
            Det betyder emellertid att frågan hamnar i vad som brukar kallas
            långbänk.
          </p>
          <p xml:id="i-TkXqrSnP5bAWWqagomeW8h">
            Det behövs i stället ett ordentligt uppdrag till Valmyndigheten
            att förverkliga denna reform som skulle underlätta för väljarna,
            för partierna, spara pengar till skattebetalarna och stärka demokratin.
          </p>
          <p xml:id="i-4ftHDR9484DjuagH9hncEX">
            Att fortsätta att överlämna förslaget till en utredning är inget
            annat än att underlåta att aktualisera ett bra förslag.
          </p>
          <p xml:id="i-QHUQPbnkGYCSrzaWH4Rh5q">
            Slutligen finns skäl att påtala två ting av speciell innebörd:
            Att tvinga partier, särskilt sådana som ännu inte har riksdags-
            eller EU-representation, att själva distribuera sina valsedlar
            framstår som en omotiverad åtgärd i syfte att snarast försvåra
            för det nya partiet att konkurrera med de från förra mandatperioden
            invalda. Partierna bör konkurrera med åsikter, inte genom att
            förhindra att valsedlar finns tillgängliga från alla partier som
            söker väljarnas förtroende. Dessutom framstår det av miljöskäl
            som oansvarigt att låta trycka miljontals och åter miljontals
            valsedlar samt att transportera dessa kors och tvärs över landet.
          </p>
        </div>
        <div xml:id="i-6bGQaLFahtLSQFFkTepuYm" type="motSignatures">
          <list xml:id="i-A8iQGq7Tjzdbcyt3Lt38kX">
            <item xml:id="i-Fk9sjctpaV27cRUD9QArvU" who="i-XcAqMe3ntVBboWUxqACfz">
              Gunnar Andrén (fp)
            </item>
          </list>
        </div>
      </div>
    </body>
  </text>
</TEI>
