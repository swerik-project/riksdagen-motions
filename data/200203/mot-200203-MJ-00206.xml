<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200203/mot_200203_MJ_0206/mot_200203_MJ_0206-0001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            2002/03 mnr: MJ206 pnr: c302
          </p>
          <p>
            Motion till riksdagen 2002/03:MJ206
          </p>
          <p>
            av Kenneth Johansson (c)
          </p>
          <p>
            Jordbruket i Dalarna
          </p>
          <p>
            Förslag till riksdagsbeslut
          </p>
          <p>
            1. Riksdagen tillkännager för regeringen som sin mening vad i
            motionen anförs om lika konkurrensvillkor för det svenska jordbruket.
            2. Riksdagen tillkännager för regeringen som sin mening vad i
            motionen anförs om delning av stödområde 4. 3. Riksdagen tillkännager
            för regeringen som sin mening vad i motionen anförs om utbetalningar
            av EU-stöd.
          </p>
          <p>
            Motivering
          </p>
          <p>
            Jordbruket i Dalarna har en stor potential att utvecklas som
            producent av såväl livsmedel som upplevelser. Få län har ett så
            varierat jordbrukslandskap som vårt. Produktionen är ofta sinnebilden
            av vad som brukar kallas för den svenska modellen för livsmedelsproduktion.
            Nu gäller det att vi tillsammans, företagare och politiker, ytterligare
            utvecklar denna resurs. Jordbruket är ett avgörande led i en produktionskedja
            som sysselsätter betydligt fler människor än näringen själv. Den
            är basen för en omfattande verksamhet i andra näringar, främst
            i livsmedelsindustrin, men även hos underleverantörer i olika
            led. Jordbrukets direkta och indirekta sysselsättningseffekter
            i Dalarna uppgår till 7 procent av all sysselsättning i länet.
            För vissa kommuner är siffran så hög som 15 procent. Den största
            delen av dessa arbetstillfällen finns utanför de större tätorterna.
            Det är alltså knappast någon underdrift att påstå att jordbruket
            är motorn i utvecklingen av Dalarnas landsbygd. Ett framgångsrikt
            och expansivt jordbruk skapar en attraktiv och framgångsrik landsbygd.
            Jordbruket är grunden för det öppna landskapet, den biologiska
            mångfalden och de kulturhistoriska värdena. EU:s miljö- och landsbygdsprogram
            har stor betydelse för odlingslandskapet i Dalarna och för att
            de biologiska värdena ska kunna tillvaratas. Det krävs dock att
            miljöersättningarna görs än mer tillgängliga för länets jordbrukare.
          </p>
          <p>
            21
          </p>
          <pb facs="riksdagen-motions-pdf/data/200203/mot_200203_MJ_0206/mot_200203_MJ_0206-0002.pdf"/>
          <p>
            2002/03:MJ206
          </p>
          <p>
            12
          </p>
          <p>
            Regelsystemet kring dessa ersättningar måste göras så enkelt
            som möjligt. Det är ett politiskt ansvar. För att klara de många
            uppgifter som jordbruket har i samhället finns det egentligen
            en grundläggande fråga att lösa. Det krävs en generellt ökad lönsamhet
            i produktionen. Här kan mycket göras på såväl gårdsnivå som i
            örädlingsledet. Grunden för ett lönsamt företagande ligger givetvis
            hos öretagaren själv. Samtidigt måste politiken utformas så att
            den inte hindrar utan stöttar den enskilda företagaren. Det är
            bara att konstatera att regeringen inte insett betydelsen av ett
            onkurrenskraftigt svenskt jordbruk. Det har varit mycket tal om
            jordbruket som framtidsnäring, men lite handling. Nu är det dags
            att handla. Svenskt jordbruk behöver lika konkurrensvillkor med
            jordbruket i övriga EU-länder. Det gäller bland annat jordbrukets
            produktionsskatter, till exempel på diesel. I samband med EU-inträdet
            hamnade olika delar av Dalarna i olika stödområden. Det kan i
            viss mån vara motiverat då odlingsbetingelserna skiljer sig åt
            i olika delar av landet. För de delar av Dalarna som hamnade i
            stödområde 4 har dock indelningen varit olycklig. Stödområde 4
            är i dess nuvarande form heterogent. I området har t ex södra
            Dalarna sämre förutsättningar för jordbruk än andra delar av stödområdet.
            Detta aktualiserar frågan om det inte är dags att dela stödområde
            4. Den analys av det regionala stödet till jordbruket som gjorts
            av Jordbruksverket visar att antalet mjölkkor i de områden av
            södra Dalarna som inte är slättbygd har minskat betydligt snabbare
            än riksgenomsnittet. Detta är inte acceptabelt. Regeringen bör
            följaktligen dela stödområde 4 så att förutsättningar kan skapas
            för en livskraftig mjölkproduktion i de delar av södra Dalarna
            som inte är slättbygd. Detta bör ges regeringen tillkänna. Sedan
            EU-medlemskapet erhåller jordbruket en del av sina intäkter i
            form av EU-stöd. Stödet är av stor betydelse för de enskilda lantbrukarna.
            Med dagens system görs en samlad utbetalning av EU-stödet i slutet
            av året. Denna enda utbetalning gör att jordbrukarens inkomster
            koncentreras till vissa delar av året. För många kan det innebära
            att man måste låna till driften under vår och sommar. Detta är
            olyckligt. Därför bör regeringen överväga att förändra systemet
            så att utbetalningar av EU-stöd kan göras vid flera tillfällen
            under året. Detta bör ges regeringen tillkänna.
          </p>
          <p>
            Stockholm den 3 oktober 2002
          </p>
          <p>
            Kenneth Johansson (c)
          </p>
        </div>
      </div>
    </body>
  </text>
</TEI>
