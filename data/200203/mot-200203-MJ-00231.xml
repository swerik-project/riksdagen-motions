<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200203/mot_200203_MJ_0231/mot_200203_MJ_0231-0001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            2002/03 mnr: MJ231 pnr: mp515
          </p>
          <p>
            Motion till riksdagen 2002/03:MJ231
          </p>
          <p>
            av Mona Jönsson (mp)
          </p>
          <p>
            Kvicksilver i djurmedicin
          </p>
          <p>
            Förslag till riksdagsbeslut
          </p>
          <p>
            Riksdagen tillkännager för regeringen som sin mening vad i motionen
            anförs om kvicksilver i djurmedicin.
          </p>
          <p>
            Inledning
          </p>
          <p>
            I en motion från Miljöpartiet till riksdagen under förra riksdagsåret
            togs fråg- an om kvicksilver som tillsats till läkemedel upp.
            Det visar sig att kvicksilver också finns i djurmedicin, detta
            trots att denna tungmetall ska fasas ut ur samhället. Det är ännu
            underligare då det finns alternativa läkemedel utan kvicksilver.
            Kvicksilver är en extremt giftig tungmetall som inte bör finnas
            i vår miljö eller i våra eller våra husdjurs kroppar. I högre
            doser av kvicksilver ses klassiska och välkända gifteffekter.
            Men även en låg dos kan ge immunologisk påverkan och överkänslighetsreaktioner.
            WHO har konstaterat att det inte finns någon säker nedre gräns
            för immunologiska effekter.
          </p>
          <p>
            Exemplet hästvacciner
          </p>
          <p>
            Många hästar vaccineras varje år mot hästinfluensa. Det krävs
            för att få starta på tävlingar. Många vaccineras också mot stelkramp,
            botulism och abortvirus. Det visar sig att många preparat innehåller
            Hg, trots att det inte är nödvändigt. Det är svårt för en icke-specialist
            att upptäcka innehållet av kvicksilver. Precis som i fallet humanmedicin
            heter det något som inte tyder på det innehållet. Vem kan gissa
            att ämnena thiomersal och natriumtimerfonat innehåller kvicksilver?
            Men det gör de. Samma ämnen återfinns i humanmedicin. Man kan
            tro att kvicksilver måste finnas i vacciner, men så är inte alls
            fallet. Det finns alternativ utan Hg. Mot hästinfluensa kan man
            välja Equip F
          </p>
          <pb facs="riksdagen-motions-pdf/data/200203/mot_200203_MJ_0231/mot_200203_MJ_0231-0002.pdf"/>
          <p>
            2002/03:MJ231
          </p>
          <p>
            istället för Duvaxyn, Equilis Pro (fd Prevacun) eller Nobi-Equenza.
            Equip FT skyddar kvicksilverfritt mot såväl influensa och stelkramp.
            Duvaxyn Plus, Equilis Pro T (fd Prevacun T) eller Nobi-Equenza
            T ger samma skydd, men innehåller Hg. Även ett Hg-fritt vaccin
            mot abortvirus finns. Hur det förhåller sig för andra djurslag
            har inte gått att belägga, men enligt uppgift förekommer samma
            konserveringsmedel som i human- och hästvaccin.
          </p>
          <p>
            Fasa ut kvicksilver i vacciner
          </p>
          <p>
            Det är förvånande att det ska vara så svårt att få bort tungmetallen
            kvicksilver ur mediciner, där den definitivt inte bör förekomma.
            Trots alla föresatser inom miljövården att få bort ämnet tycks
            kvicksilver på den medicinska sidan inte tas på allvar och här
            har inte utfasningen ens börjat. Kemikalieinspektionen har föreslagit
            regeringen att ge Läkemedelsverket i uppdrag att se över användningen
            av kvicksilver i farmaceutiska och veterinärmedicinska preparat.
            Läkemedelsverket har dock ännu inte fått något sådant uppdrag
            av regeringen. Man frågar sig varför. Djurägare är inte alla medvetna
            om förekomsten och det känns oerhört frustrerande att ansvaret
            tydligen helt läggs på dem. Eftersom det finns alternativ: förbjud
            kvicksilverföreningar i läkemedel och vacciner till djur! Kvicksilver
            i humanmedicin tas upp i en särskild motion.
          </p>
          <p>
            Stockholm den 16 oktober 2002
          </p>
          <p>
            Mona Jönsson (mp)
          </p>
        </div>
      </div>
    </body>
  </text>
</TEI>
