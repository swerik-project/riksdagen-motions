<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1956/mot_1956__ak__700/mot_1956__ak__700-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            6 Motioner i Andra kammaren, nr 700 år 1956
          </p>
          <p>
            Nr 700
          </p>
          <p>
            Av herr Hjalmarson m. fl., i anledning av Kungl. Maj:ts pro-
            position, nr 107, med förslag till lag om höjning av folkpensioner
            m. m.
          </p>
          <p>
            I särskilda motioner, väckta vid nu pågående riksdags början,
            har vi som målsättning och arbetslinje för den reformverksamhet,
            som syftar till att stärka människornas trygghet för äldre dagar,
            angivit den nu- varande folkpensionens gradvisa utbyggnad till
            en allmän, medborgerlig, ej behovsprövad grundpension. Denna grundpension
            bör — som vi redan då hävdade — göras inflationssäker och utgå
            från en de pensionerades erkända rätt till delaktighet i kommande
            standardstegringar. Det bör vidare vara statsmakterna angeläget
            att genom praktiska åtgärder främja medborgarnas förmåga och vilja
            att ovanpå denna grundpension ordna tilläggspensioner, avpassade
            efter de personliga behoven och förutsätt- ningarna till sin utformning
            och omfattning. Grundläggande för våra kalkyler om den takt i
            vilken folkpensionen enligt vår uppfattning borde utbyggas var
            att folkpensionen redan i år skulle förbättras i den utsträckning
            som nu närmare föreslås i Kungl. Maj:ts proposition nr 107. Inga
            invändningar synes oss kunna resas mot att folkpensionärerna på
            föreslaget sätt och i föreslagen omfattning blir delaktiga i den
            förbättring av levnadsvillkoren som en stigande produk- tion gjort
            möjlig för alla. Principen att så skall ske är godtagen. Vad det
            gäller är endast att i praktiken tillämpa den. Föredragande departementschefen
            har för närvarande icke ansett sig böra eller kunna för sin del
            göra några uttalanden om de principer efter vilka en allmän pensionering
            enligt hans mening bör byggas upp, ej hel- ler om de anordningar
            som kan vara av nöden för att anpassa en sådan pensionering till
            redan existerande pensionsrättigheter eller sociala rät- tigheter.
            Mot bakgrund av denna avvaktande hållning i sakfrågan framstår
            det intresse som visats — i statsverkspropositionen — och visas
            — i propo- sition nr 107 — för en allmän pensionsreforms fond-finansiella
            sida som särdeles påtagligt. Visserligen har detta intresse tydligen
            främst tagit sig uttryck i mycket allmänna överväganden och i
            än allmännare uttalanden, men det förefaller dock så stort att
            det slutar i ett förslag om ”fondering
          </p>
          <pb facs="riksdagen-motions-pdf/data/1956/mot_1956__ak__700/mot_1956__ak__700-002.pdf"/>
          <p>
            Motioner i Andra kammaren, nr 700 år 1956 7
          </p>
          <p>
            för framtida pensionsändamål”. Utgångspunkten för detta anges
            vara att en sådan fondering skulle möjliggöra en snabbare lösning
            av pensions- reformen. Därjämte har förslaget anförts som skäl
            för att en förskjut- ning föreslås till större avgiftsfinansiering
            av folkpensionen.
          </p>
          <p>
            De medel — 275 milj. kronor — som föreslås rubricerade som pen-
            sionsfond är av tillfällig natur. De uttaxeras via bolag och ekonomiska
            föreningar av folkhushållet i det klart angivna syftet att skära
            bort en del av en efterfrågan som av regeringen bedömts vara för
            stor för våra resurser. Dessa medel — av s. k. samhällsekonomiska
            skäl tvångssparade medel — skall ”steriliseras”, vilket också
            måste anses betyda att de icke får komma till produktiv användning.
            De skall förbliva ”steriliserade” så länge någon risk för överkonjunktur
            föreligger, en tidrymd som i ögonblicket icke låter sig bestämma
            och som över huvud taget torde bli svår att med någon större grad
            av säkerhet i förväg bestämma. De är placerade i riksbanken —
            räntelöst — och bildar följaktligen en statlig tillgångspost i
            en bank där staten har skuldposter som är mer än tio gånger större.
          </p>
          <p>
            Att kalla vad som härvidlag föreslås i proposition nr 107 en
            ”fonde- ring” är om än ej formellt att ge en vedertagen term ett
            helt nytt inne- håll eller att helt tömma den på innehåll. Genom
            den nya rubrik på ett befintligt konto som det framlagda förslaget
            leder till ändras ingenting reellt. Huruvida tillgången i fråga
            på sätt som riksdagen tidigare uttalat sig för användes för att
            betala statliga skulder eller för att vid någon obestämd tidpunkt
            redovisas i statliga skuldförbindelser är realekono- miskt likgiltigt.
            Någon självständig grund för utgifter — av pensione- ringsart
            eller annat slag — bildar den icke i något fall, oavsett benäm-
            ning, detta desto mindre som den skapats i det klart angivna syftet
            att minska de produktiva investeringarna i samhället.
          </p>
          <p>
            En fond med stöd av vilken hållbara utfästelser om framtida pensioner
            skall kunna göras måste utgöras av verkliga sparmedel i produktiv
            verk- samhet. Så skapas den grund för ökad trygghet på äldre dar
            som heter ökad produktion och stigande produktivitet.
          </p>
          <p>
            I proposition 107 hävdar föredragande departementschefen att
            enig- het skulle föreligga om att en framtida pensionsreform bör
            byggas upp på en viss fondbildning. I den mån han därmed avser
            en fondbildning under statlig kontroll och vid vilken staten äger
            förfoganderätten över de fonderade medlen föreligger ej någon
            sådan enighet. För oss framstår det som avgörande att de medel
            människorna avsätter för sin pensione- ring förblir deras okränkbara
            egendom och att de får en så lönande produktiv användning som
            anspråken på säkerhet i placeringen gör möj- lig. Pensioneringsändamålet
            får enligt vår uppfattning ej vara ett skäl att överföra resurser
            från medborgarnas egen disposition till statens.
          </p>
          <pb facs="riksdagen-motions-pdf/data/1956/mot_1956__ak__700/mot_1956__ak__700-003.pdf"/>
          <p>
            Motioner i Andra kammaren, nr 700 år 1956 Vi åberopar det anförda
            och hemställer,
          </p>
          <p>
            att riksdagen med bifall till Kungl. Maj:ts proposition nr 107
            i övrigt måtte avslå den hemställan däri, som be- nämnes ”förslag
            till Fondering för framtida pensions- ändamål”.
          </p>
          <p>
            Stockholm den 4 april 1956 Jarl Hjalmarson Ernst V. Staxäng Martin
            Skoglund T. G. von Seth Einar Heggblom Elis Håstad
          </p>
          <p>
            Alarik Hagård Leif Cassel
          </p>
        </div>
      </div>
    </body>
  </text>
</TEI>
