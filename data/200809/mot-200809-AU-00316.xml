<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200809-AU-00316">
  <teiHeader>
    <fileDesc>
      <titleStmt>
        <title>Bättre arbetsmiljöregler</title>
        <author corresp="i-Beux79YM43dDCxrVuBqfWw">av Torbjörn Björlund m.fl. (v)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Bättre arbetsmiljöregler</title>
          <idno type="rdwebb">GW02A316</idno>
          <rs type="number">A316</rs>
          <orgName type="comitteeAbbreviation">AU</orgName>
          <ref type="dokument_url_text">http://data.riksdagen.se/dokument/GW02A316/text</ref>
          <ref type="dokument_url_html">http://data.riksdagen.se/dokument/GW02A316</ref>
          <ref type="dokumentstatus_url_xml">http://data.riksdagen.se/dokumentstatus/GW02A316</ref>
          <ref type="doc">http://data.riksdagen.se/fil/1B44956E-591B-4E70-AF9A-D6A3298DAFFF</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-Beux79YM43dDCxrVuBqfWw</idno>
            <name>Torbjörn Björlund</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-RnWtNUQCpycyMXbuRLTXcR</idno>
            <name>Josefin Brink</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-mN8mVTBvBYjtHLNThWLo4</idno>
            <name>Kalle Larsson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-Sn3HArFcXWQDenVvrpFSQe</idno>
            <name>LiseLotte Olsson</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-5oezFJXB3TKPFFhYp6eLza" type="signed"/>
        <correspContext corresp="i-5oezFJXB3TKPFFhYp6eLza">
          <note type="signatory" corresp="i-Beux79YM43dDCxrVuBqfWw"/>
          <note type="signatory" corresp="i-RnWtNUQCpycyMXbuRLTXcR"/>
          <note type="signatory" corresp="i-mN8mVTBvBYjtHLNThWLo4"/>
          <note type="signatory" corresp="i-Sn3HArFcXWQDenVvrpFSQe"/>
        </correspContext>
        <correspAction xml:id="i-WdAUFqkXKKpjGSZqFZmDHN" type="numbering">
          <date when="2008-10-07"/>
        </correspAction>
        <correspAction xml:id="i-KeXQxkhev9i9BCYr7QH9vP" type="submission">
          <date when="2008-10-06"/>
        </correspAction>
        <correspAction xml:id="i-Qx5tvdArntquBcvoMQy74i" type="transfer">
          <date when="2008-10-03"/>
        </correspAction>
        <correspAction xml:id="i-CZ71NEVghiEjPQbVYscR8L" type="assigned"/>
        <correspContext corresp="i-CZ71NEVghiEjPQbVYscR8L">
          <ref type="assignedTo">Arbetsmarknadsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="motProposal" subtype="förslag">
          <head xml:id="i-5ivsKVfs8dpD3yQH3noTUB">
            1 Förslag till riksdagsbeslut
          </head>
          <list style="ol">
            <item xml:id="i-C5e9bJCnaX2j8VAhE116FY">
              Riksdagen tillkännager för regeringen som sin mening vad som
              anförs i motionen om förbättrad arbetsmiljöutbildning.
            </item>
            <item xml:id="i-22LkT8nEWUjAUW4bnNB2TZ">
              Riksdagen tillkännager för regeringen som sin mening vad som
              anförs i motionen om en handlingsplan för ökad arbetsmiljökunskap.
              1
            </item>
            <item xml:id="i-UsYFMop4W1Q5hwa99DPnUy">
              Riksdagen tillkännager för regeringen som sin mening vad som
              anförs i motionen om inrättandet av ett skyddsombudsregister.
            </item>
            <item xml:id="i-7d4Feucn8C9AGWoBUsCFbi">
              Riksdagen tillkännager för regeringen som sin mening vad som
              anförs i motionen om en utredning kring vidareutveckling av stopprätt
              för skyddsombud samt hänvändelseordning.
            </item>
            <item xml:id="i-3ZsLhuyMrE9nCsRkdcvZz5">
              Riksdagen tillkännager för regeringen som sin mening vad som
              anförs i motionen om rätten att utse regionala skyddsombud enligt
              6 kap. 2 § arbetsmiljölagen.
            </item>
            <item xml:id="i-2M5RBFaWyDEHWUTEH2LYLQ">
              Riksdagen tillkännager för regeringen som sin mening vad som
              anförs i motionen om att ta bort särregleringen i 15 § arbetsmiljöförordningen
              avseende inspektion av arbetsmiljön i arbetsgivarens hushåll.
            </item>
            <item xml:id="i-7Uv2UgrncsXjWcRTbHBFhr">
              Riksdagen tillkännager för regeringen som sin mening vad som
              anförs i motionen om offentlig arbetsmiljötillsyn på nordisk nivå.
            </item>
            <item xml:id="i-5N6aNdqPGVBiXUHsxPwi2U">
              Riksdagen tillkännager för regeringen som sin mening vad som
              anförs i motionen om en nollvision för dödsfallsolyckor i arbetslivet.
            </item>
          </list>
          <p xml:id="i-Htd6nbYDhKfBv1fQjjuYU1">
            1 Yrkande 2 hänvisat till UbU.
          </p>
        </div>
        <div type="motContent">
          <head xml:id="i-GyYzRm6x2V24HmzswFXLN6" type="h1">
            2 Inledning
          </head>
          <p xml:id="i-FT3FG94pLt15gpVJkdUFBt">
            Arbete är inte bara en fråga om försörjning utan även om delaktighet
            och inflytande i arbetslivet. I arbetslivet återspeglas också
            klasskillnaderna. Väns terpartiets politik utgår från de människor
            som har den mest utsatta positionen.
          </p>
          <p xml:id="i-3Wtg9wKQ1G827J3KMHAJB8">
            Återkommande korttidsfrånvaro på grund av sjukdom kommer alltid
            att finnas. De stora problemen med sjukskrivningar handlar om
            de långa sjukfallen. Det är kring detta det förebyggande arbetet
            måste koncentreras. Detta arbete sker ute på arbetsplatserna av
            skyddsombud, regionala skyddsombud samt genom tillsyn av Arbetsmiljöverket.
            Vänsterpartiets politik för att öka deltagandet i arbetslivet
            utgår från allas rätt att efter sin förmåga delta i arbetslivet.
            Förebyggande arbetsmiljöarbete och arbetsanpassning är centralt
            om vi ska skapa ett arbetsliv för alla. Ett arbetsliv för alla
            skapas inte genom inrättandet av delarbetsmarknader bestående
            av jobb där lönerna blir än lägre än i dag.
          </p>
          <head xml:id="i-HLV2BhGTPmEQfKSUdWu6ND" type="h1">
            3 Sjuknärvaro
          </head>
          <p xml:id="i-SpuU6XBBdRgVvg1fTG92s5">
            Arbetsmiljöverket genomför varje år undersökningar om arbetsorsakade
            besvär. Denna undersökning för år 2007 visade bl.a. att 66 % av
            kvinnor mellan 16 och 29 år hade jobb med ensidiga rörelser varav
            28 % i hög grad. Stress och underbemanning är ett allvarligt problem,
            26 % av kvinnor mellan 50 och 64 år sade att de i hög grad hade
            alldeles för mycket att göra. Det finns brister i arbetsmiljöarbetet,
            22 % sade att problem i arbetsmiljön sällan/aldrig åtgärdades.
            Enbart 30 % av de tillfrågade hade aldrig de senaste tolv månaderna
            jobbat trots att de borde ha varit sjukskrivna. Hela 20 % av unga
            kvinnor hade varit sjuknärvarande fyra gånger eller mer på ett
            år.
          </p>
          <p xml:id="i-4bw3o5WiUTGbr29gN2MUN3">
            Regeringen har genomfört brutala nedskärningar av anslagen till
            Arbetsmiljöverket samt helt slopat stödet till arbetsmiljöutbildningar
            för fackligt förtroendevalda (s.k. funktionsutbildning). Exempelvis
            förlorade LO 12 miljoner kronor avsedda för funktionsutbildningar.
            Samtidigt säger sig regeringen i vad man kallar En tankeram för
            arbetsmiljöpolitiken vilja fokusera mer på det förebyggande arbetet
            och att arbetsmiljöpolitiken ska bli mindre reaktiv. Tankeramens
            beskrivning av utvecklingen i arbetslivet är i allt väsentligt
            korrekt men motsvaras inte alls av regeringens faktiska agerande.
          </p>
          <head xml:id="i-Eizs3SGRBhrCq7AhGZqVqd" type="h1">
            4 Klass och kön
          </head>
          <p xml:id="i-3YDPivs42Ngq17SMA8XhKw">
            Under 2000-talet har två statliga utredningar om ohälsoproblemen
            AHA-utredningen och den s.k. HpH-utredningen ledd av Jan Rydh
            (Handlingsplan för ökad hälsa i arbetslivet, SOU 2002:5) konstaterat
            att orsakssambanden är komplexa och att ohälsan ser olika ut i
            befolkningen beroende på kön, klass, ålder och yrkesområde. Utredningarna
            slår emellertid också fast att förhållandena i arbetslivet är
            av avgörande betydelse. Människor har inte generellt blivit sjukare,
            det är arbetslivet som förändrats.
          </p>
          <p xml:id="i-UNsntG9HQU9ajESCou4hP6">
            Även om sjukdomsdiagnoser relaterade till ökad stress och psykisk
            belastning i arbetslivet ökat mest under senare år är det fortfarande
            förslitnings- och belastningsskador orsakade av fysiskt tungt
            och belastande arbete och högt arbetstempo som dominerar. Det
            är i huvudsak LO:s medlemmar som är drabbade. Men det ska understrykas
            att kvinnor drabbas hårdare än män, och då framför allt äldre
            kvinnor. Ohälsa är alltså en fråga om klass och kön.
          </p>
          <head xml:id="i-5PF1DRR3VHFZ2rqcTTjWKx" type="h1">
            5 Behovet av systematiskt arbetsmiljöarbete
          </head>
          <p xml:id="i-21V285pEVBCbFyLD6BMD8o">
            Under samma period som förändringstakten ökat i hela arbetslivet
            har arbetsgivarna som kollektiv inte tillräckligt tagit sitt ansvar
            för att motverka risker förknippade med ständiga omställningar.
            Nedrustning av Arbetsmiljöverket sänder också signaler att det
            förebyggande arbetsmiljöarbetet inte är lika viktigt. Trots de
            krav som finns i arbetsmiljölagstiftningen saknas på många arbetsplatser
            ett systematiskt arbetsmiljöarbete. Andelen företag som nyttjar
            företagshälsovårdens tjänster har minskat, och rehabiliteringsutredningar
            och åtgärder för att hjälpa sjukskrivna tillbaka till arbetslivet
            genomförs inte på det sätt som föreskrivs enligt lag. Det sociala
            ansvaret har brustit.
          </p>
          <p xml:id="i-DTHxPsu62FGk8YWH7k9VvC">
            Arbetsgivarens roll och engagemang är givetvis av central betydelse.
            Grunden för ett effektivt arbetsmiljöarbete är arbetsmiljölagen
            och föreskriften om systematiskt arbetsmiljöarbete. Delar av arbetsmiljölagstiftningen
            behöver ses över för att öka parternas, men framför allt arbetsgivarnas,
            incitament för att utveckla arbetsmiljöarbetet. Förändringar i
            arbetslivets organisering genererar nya arbetsmiljöproblem som
            kräver nya angreppssätt, och utökade kunskaper om tidigare dolda
            arbetsmiljöproblem kräver omsättning i handling.
          </p>
          <head xml:id="i-FfZiMQLyvZjk5RvUwHJQSi" type="h1">
            6 Förbättra arbetsmiljöutbildningen
          </head>
          <p xml:id="i-5GqqF4zBsRDLYnq5CEPo9J">
            Grundläggande i en strategi för bättre arbetsmiljöer och färre
            skador och sjuk­domar relaterade till arbetet är en väl fungerande
            arbetsmiljöutbildning. Satsningar på regionala skyddsombud är
            oerhört viktiga, men ambitionerna måste sättas högre. Trots stödet
            i arbetsmiljölagen är bristerna på området stora. Det är inte
            ovanligt att såväl skyddsombud som chefer saknar relevant utbildning.
          </p>
          <p xml:id="i-C3Rc2JE7eud4rT2QAKWSa7">
            När det gäller utbildning visar LO:s undersökning Samverkan för
            bättre arbetsmiljö skyddsombudens arbete och erfarenheter (2008)
            att knappt 40 % av skyddsombuden inte har fått någon utbildning
            i arbetsmiljö de senaste tolv månaderna. Om man räknar in de som
            fått en dags utbildning blir det drygt 60 %.
          </p>
          <p xml:id="i-38fDHUvW72RYnHTrmNKrD7">
            Tre av fyra skyddsombud vill ha utbildning i sociala och psykologiska
            frågor. Bland annat efterfrågas kunskaper i kris- och konflikthantering.
            Arbetsanpassning och rehabilitering, arbetsorganisation och belastningsergonomi
            ligger också högt på listan. Det finns också ett stort behov av
            branschanpassad utbildning i arbetsmiljö.
          </p>
          <p xml:id="i-AbXAFZgy3quGYQH3Tw4LWr">
            Alla anställda ska ha rätt till grundläggande arbetsmiljöutbildning,
            för chefer och skyddsombud ska arbetsmiljöutbildning och kontinuerlig
            vidareutbildning självklart vara en obligatorisk del av uppdraget
            respektive befattningen. Vidare bör, när det gäller chefer, särskilda
            arbetsmiljökörkort övervägas. En översyn bör göras av behoven
            av partsgemensamma arbetsmiljöutbildningar och hur dessa ska tillgodoses.
            Detta bör riksdagen som sin mening ge regeringen till känna.
          </p>
          <head xml:id="i-Sde9PwBU9idYrFEb7p45ii" type="h1">
            7 Arbetsmiljökunskap i högskoleutbildningar
          </head>
          <p xml:id="i-XqHP4VD55KKC5ja1gqdVrS">
            Utbildning i arbetsmiljökunskap är också viktigt i vissa högskoleutbildningar.
            Det kan gälla t.ex. ingenjörer, konstruktörer och ekonomer. Detta
            är också en fråga om att skapa reella förutsättningar för att
            rekrytera personer av underrepresenterat kön till olika yrken.
            Ett exempel på detta handlar om att anpassa arbetsredskap. Under
            de senaste årtiondena har inslaget av arbetsmiljökunskap i utbildningar
            försämrats. I högskoleförordningen gällande bl.a. ingenjörsutbildningar
            finns krav på att de ska ha förvärvat kunskaper om och färdigheter
            i att handha produkter, processer och arbetsmiljö med hänsyn till
            människors förutsättningar. I Högskoleverkets utvärdering (2003:20R)
            fram­kommer att det finns stora brister när det gäller dessa kunskaper
            och färdigheter .
          </p>
          <p xml:id="i-BPA1He1QN1UsHJDdf7z44K">
            Mot denna bakgrund krävs ett förtydligat ansvar för att arbetsmiljökunskap
            även i praktiken blir en viktig del i utbildningssystemet. Vi
            måste förhindra att arbetsmiljörisker byggs in i olika produktionsmedel,
            maskiner och arbetsorganisationer.
          </p>
          <p xml:id="i-Fzuqh2EYTf7jGF572e1RGV">
            Därför bör en handlingsplan tas fram i syfte att rusta upp arbetsmiljökunskapen
            i utbildningsprogram som har stor betydelse för arbetsmiljön.
            Detta bör riksdagen som sin mening ge regeringen till känna.
          </p>
          <p xml:id="i-9fDp9ZVce2abe17k5UTQWH">
            I Vänsterpartiets budgetmotion återfinns förslag om anslag till
            funktionsutbildningar.
          </p>
          <p xml:id="i-BMPSj9PrU2spdNJ6AdYVTX">
            Arbetsmiljöverket bör ges i uppdrag att administrera ett skyddsombudsregister,
            vars huvudsyfte är att kunna ge skyddsombuden information om nya
            metoder i arbetsmiljöarbetet. Detta bör riksdagen som sin mening
            ge regeringen till känna.
          </p>
          <head xml:id="i-4Yz7iiUVSEvcANuunqfRBv" type="h1">
            8 Utveckla skyddsombudens arbete
          </head>
          <p xml:id="i-BYqaT8EwFYpJoYUuiqm9Bz">
            Skyddsombuden är centrala personer i arbetsmiljöarbetet. Inom
            ramen för sitt uppdrag har skyddsombuden bl.a. rätt att stoppa
            ett farligt arbete. Kraven på när sådana stopp får tillämpas är
            höga samtidigt som formerna för stopprättens hantering är otydligt
            formulerade. Vänsterpartiet menar att stopprättens utformning
            behöver utvärderas. En sådan utvärdering fanns inte med i uppdraget
            till den utredning som kom med sina betänkanden 2006 och 2007
            (SOU 2006:44, SOU 2007:43). Det är en brist i utredningen, och
            vi menar att regeringen bör ta initiativ till att frågan utreds
            och återkomma med förslag på hur stopprätten ska kunna användas
            mer effektivt i dagens och framtidens arbetsliv. Denna utvärdering
            bör även omfatta skyddsombudens möjlighet att vända sig till tillsynsmyndighet,
            dvs. den s.k. hänvändelseordningen. Detta bör riksdagen som sin
            mening ge regeringen till känna.
          </p>
          <p xml:id="i-HsVqQSpRjKq3w55PbsDK3k">
            Arbetsmiljöutredningens betänkande (SOU 2007:43) föreslog att
            regionala skyddsombud ska kunna utses där kollektivavtal finns,
            oavsett om arbetstagarorganisationen har medlemmar. Utredningen
            har även författningsförslag för detta i 6 kap. 2 § arbetsmiljölagen.
            Denna förändring bör genomföras. Detta bör riksdagen som sin mening
            ge regeringen till känna.
          </p>
          <head xml:id="i-Gi2sTnQTbzAePRNfsRAXfM" type="h1">
            9 Stärkt skydd för anställda i hushåll
          </head>
          <p xml:id="i-P1L6HiiVKf6TsU5nw8D4SC">
            Enligt Socialstyrelsens rapport om personliga assistenter har
            Arbetsmiljöverket gjort inspektioner hos assistansanordnare och
            funnit att det ofta saknas rutiner för ett fungerande arbetsmiljöarbete
            som systematisk information, riskinventering, uppföljning etc.
            Dessutom förekommer risker för fysisk skada till följd av tunga
            lyft och belastning. Enligt rapporten menar dock assistenterna
            att arbetet som personlig assistent inte i första hand är fysiskt
            tungt utan snarare psykiskt påfrestande. Det faktum att arbetet
            i hög grad är förlagt till brukarens hem upplevs som den största
            påfrestningen, och ensamarbete upplevs som ett av de största arbetsmiljöproblemen.
            Dessa problem torde gälla även för personliga assistenter som
            är direktanställda i sin arbetsgivares hushåll.
          </p>
          <p xml:id="i-XAXAtvaGo8H9dm3rom8fTY">
            Särregler råder avseende tillsyn av arbetsmiljö och arbetstider
            för arbete i hushåll. Dessa regleras i 15 § arbetsmiljöförordningen
            och föreskriver följande: I fråga om arbete som utförs i hemmet
            skall inspektionsbesök ske endast på begäran av den arbetsgivare
            eller arbetstagare som berörs, eller om det finns någon annan
            särskild anledning till det. Motsvarande skall gälla beträffande
            arbete som utförs av den som driver verksamhet utan arbetstagare
            eller utan att ha annan arbetstagare anställd än familjemedlem.
            Detta innebär att det i praktiken inte förekommer några inspektioner
            i hushåll med anställda där lagen om arbetstider m.m. i husligt
            arbete är tillämplig. Orsaken till dessa särregler avseende inspektioner
            har varit att skydda hemmets sfär och att arbetstagarna inte ansetts
            tillräckligt skyddsvärda. I och med att denna arbetsmarknad kan
            komma att växa är det motiverat att möjligheten till tillsyn av
            arbetsmiljön blir densamma som i övrigt i arbetslivet. Arbetsmiljöverket
            har också funnit anledning att genomföra riksomfattande inspektioner
            på detta område med start april 2008.
          </p>
          <p xml:id="i-TxQfRPzR1ZV9UxniX9fkHS">
            Mot bakgrund av det som anförs bör särreglering avseende inspektioner
            av arbetsmiljön i hushåll i 15 § arbetsmiljöförordningen upphävas
            så att arbetstagare i hushåll omfattas av motsvarande skydd som
            andra arbetstagare. Detta bör riksdagen som sin mening ge regeringen
            till känna.
          </p>
          <head xml:id="i-U2p8yq3hPeGTP2DVGaMvh" type="h1">
            10 Myndighetsutövad arbetsmiljötillsyn
          </head>
          <p xml:id="i-RsDoskP45JajRxQEPfNEnC">
            Arbetsmiljöverket har som tillsynsmyndighet en viktig betydelse
            för det lokala arbetsmiljöarbetet. Vänsterpartiet är utomordentligt
            kritiskt till regeringens kraftiga nedskärningar under mandatperioden
            på Arbetsmiljöverket, och vi avsätter betydligt mer resurser till
            myndigheten i vårt budgetförslag. Den verksamhet som löntagarnas
            skyddsombud utför kan inte ersätta inspektörernas arbete. Skyddsombud
            kan som bekant inte utföra myndighetsutövning.
          </p>
          <p xml:id="i-3qiFKrYKE7qW6sB978RnRU">
            Det behövs både fler inspektörer och ökad kompetens eftersom
            förändringstakten i arbetslivet är hög och nya riskfaktorer tillkommit
            som ställer krav på delvis andra kunskaper och omställningar i
            det traditionella tillsynsarbetet. Medan den traditionella tillsynens
            fokus låg på riskfaktorer i den fysiska miljön, olycksfallsrisker,
            maskinskydd osv., handlar arbetsmiljöproblemen på dagens arbetsplatser
            snarare om organisation, bemanning, prestationskrav och resurser.
            Arbetsmiljöinspektionen behöver fortsätta utveckla sin tillsyn
            och rådgivning anpassad till förändringarna i arbetslivet och
            nya riskfaktorer i arbetsmiljöerna.
          </p>
          <p xml:id="i-AbtnnT3M9ntuU3UXEYZ1dH">
            En förstärkning av tillsynsverksamheten bör innefatta såväl fler
            inspektörer som satsningar på kompetensutveckling och fördjupad
            samverkan mellan arbetsmiljöinspektion och berörda aktörer på
            arbetsplatserna. Målet bör vara att uppnå en nivå på den offentliga
            tillsynen som ligger i paritet med den i våra nordiska grannländer.
            Detta bör riksdagen som sin mening ge regeringen till känna.
          </p>
          <head xml:id="i-PjEm79rS2Pf22YgZNXKpTc" type="h1">
            11 Nollvision mot dödsolyckor
          </head>
          <p xml:id="i-HEQrkUM9LbtyDmG5jsFU4U">
            Hittills under 2008 har antalet dödsolyckor i arbetslivet varit
            väldigt stort. Varje dag går människor till sitt arbete och riskerar
            att inte komma hem igen. Förra året dog sammanlagt 68 personer
            i arbetsolyckor. Det är mer än en person per vecka! Framför allt
            sker olyckorna inom transport- och kommunikationssektorn, byggbranschen
            och tillverkningsindustrin. Till detta tillkommer alla som skadas
            och blir sjuka på grund av arbetet. Varje år dör t.ex. mer än
            100 personer på grund av att de tidigare kommit i kontakt med
            asbest. Tyvärr syns ingen minskning av dessa dödsfall. Signalerna
            från regeringen med nedskärningar i Arbetsmiljöverket och angreppen
            på de fackliga organisationernas möjligheter till arbetsmiljöarbete
            är tydliga. Regeringen bör införa en nollvision för dödsfallsolyckor
            i arbetslivet. Det krävs också mer resurser och bättre förutsättningar
            för både Arbetsmiljöverket och skyddsombuden för att förbättra
            det förebyggande arbetet. Detta bör riksdagen som sin mening ge
            regeringen till känna.
          </p>
        </div>
        <div type="motSignatures">
          <list>
            <item xml:id="i-XRn2qe8od7dPt6Eo23sUw4" who="i-Beux79YM43dDCxrVuBqfWw">
              Torbjörn Björlund (v)
            </item>
            <item xml:id="i-SkxdpDpE55DV3YrNuSQcjz" who="i-RnWtNUQCpycyMXbuRLTXcR">
              Josefin Brink (v)
            </item>
            <item xml:id="i-Mubh6pRxccKu8iyvJA3Bya" who="i-mN8mVTBvBYjtHLNThWLo4">
              Kalle Larsson (v)
            </item>
            <item xml:id="i-AJjDWagpFCmyew2WR9Y3uD" who="i-Sn3HArFcXWQDenVvrpFSQe">
              LiseLotte Olsson (v)
            </item>
          </list>
        </div>
      </div>
    </body>
  </text>
</TEI>
