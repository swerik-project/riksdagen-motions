<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1974--01628">
  <teiHeader>
    <fileDesc>
      <titleStmt>
        <title>i anledning av Kungl. Maj:ts proposition 1974:33 med förslag till lag om  inrikes vägtransport.</title>
        <author>av herr Boo m. fl.</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>i anledning av Kungl. Maj:ts proposition 1974:33 med förslag till lag om  inrikes vägtransport.</title>
          <idno type="rdwebb">FX021628</idno>
          <rs type="number">1628</rs>
          <ref type="dokument_url_text">http://data.riksdagen.se/dokument/FX021628/text</ref>
          <ref type="dokument_url_html">http://data.riksdagen.se/dokument/FX021628</ref>
          <ref type="dokumentstatus_url_xml">http://data.riksdagen.se/dokumentstatus/FX021628</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-4Fpaw3XcFb6Gne8E62mhr1</idno>
            <name>KARL GUST. H. BOO</name>
            <state type="partyAffiliation" ref="Q110832">
              <desc>c</desc>
            </state>
          </person>
          <person gender="man">
            <idno>i-VqxvDoNrnRUu1E5d5ifxHG</idno>
            <name>STIG JOSEFSON</name>
            <state type="partyAffiliation" ref="Q110832">
              <desc>c</desc>
            </state>
          </person>
          <person gender="man">
            <idno>i-SfSPRTjDUBfa6bxqEn6fDP</idno>
            <name>RUNE TORWALD</name>
            <state type="partyAffiliation" ref="Q110832">
              <desc>c</desc>
            </state>
          </person>
          <person>
            <idno>r-0</idno>
            <name>MARTIN OLSSON</name>
            <state type="partyAffiliation" ref="Q110832">
              <desc>c</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-CejGXzdrX7Np4ibwHXixme" type="signed"/>
        <correspContext corresp="i-CejGXzdrX7Np4ibwHXixme">
          <note type="signatory" corresp="i-4Fpaw3XcFb6Gne8E62mhr1"/>
          <note type="signatory" corresp="i-VqxvDoNrnRUu1E5d5ifxHG"/>
          <note type="signatory" corresp="i-SfSPRTjDUBfa6bxqEn6fDP"/>
          <note type="signatory" corresp="r-0"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1974/mot_1974__1628/mot_1974__1628-001.pdf"/>
      <fw xml:id="i-65fJrVJDgUb6fF6Y75z3KG">
        Mot. 1974:1628 2
      </fw>
      <div type="motHeader" xml:id="i-UkAyJKBB5CajazdnXixMkd">
        <div type="motTitle" xml:id="i-61HcwqU3yUziAqwqSsmT3R"/>
        <div type="motSubmissionInfo" xml:id="i-5gbMnwzGB38jW4mmgDDBUS"/>
      </div>
      <div type="motBody" xml:id="i-N3PWnz7ipNTk97NLpKemX5">
        <div xml:id="i-BuKdQpX6KCfXTTGLusPen8">
          <p xml:id="i-RbiW6JLtHEgdGE2gNzrPRh">
            Motioner nr 1628—1637 år 1974 Mot. 1974 1628-1637
          </p>
          <p xml:id="i-4sNTzbi4jFec4GUgFk8Mtg">
            Nr 1628
          </p>
          <p xml:id="i-A8depnYSSaEsqtSEZZnha9">
            av herr Boo m. fl. i anledning av Kungl. Maj:ts proposition 1974:33
            med förslag till lag om inrikes vägtransport.
          </p>
          <p xml:id="i-UDfMeaHxx4UmFCQr94b1Ld">
            I Kungl. Maj:ts proposition 1974:33 framläggs förslag till lag
            om inrikes vägtransport. För internationella transporter gäller
            sedan den 1 juli 1969 den s. k. CMR-lagen. Föreliggande proposition
            är grundad på ett betänkande, avgivet av utredningen angående
            fraktavtalet vid godsbe- fordran å väg. Utredningen övervägde
            möjligheterna att sammanföra reglerna för både internationella
            och nationella transporter i en lag. Föredragande statsrådet ansåg
            det emellertid lämpligast att CMR-lagen bibehölls och att en särskild
            lag stiftades för inrikestransporterna. Också enligt vår mening
            är denna form för lagstiftningen att föredra. Det är visserligen
            angeläget att internationella och nationella bestämmelser så långt
            möjligt överens- stämmer med varandra, men med hänsyn till att
            speciella förhållanden i vissa avseenden är för handen i fråga
            om inrikes transporter bör en särskild lag gälla för dessa. Vi
            ansluter oss sålunda till principerna i det föreliggande förslaget.
            I vissa detaljer har vi dock vissa erinringar. Vi anser sålunda
            att förfarandet när det gäller transport av farligt gods inte
            är tillfredsställande reglerat i det föreliggande lagförslaget.
            I det moderna samhället transporteras stora mängder farligt gods.
            Svåra olyckstillbud har inträffat vid sådana transporter. Det
            är nödvändigt att mer effektiva förebyggande åtgärder vidtas och
            att beredskapen är god om en olycka trots detta skulle inträffa.
            Den brandlag som riksdagen antog hösten 1973 innebär en förstärkning
            i detta avseende. En närmare precisering av vederbörande föreskrifter
            även i föreliggande lagförslag är enligt vår uppfattning angelägen.
            Enligt 9 f$ i den i propositionen föreslagna lagen skall fraktsedel
            innehålla uppgift om, i fråga om gods av farlig beskaffenhet,
            dess allmänt vedertagna benämning och när så krävs de försiktighetsmått
            som skall vidtas. I 15 $ fastslås att avsändaren skall underrätta
            fraktföraren, om han överlämnar farligt gods. Enligt vår mening
            bör det framgå av lagtexten att även den eller de förare som handhar
            transporten skall känna till vad slags gods det rör sig om och
            vilka åtgärder som bör vidtas i händelse av att en olycka inträffar.
            Det bör därför klarare framgå av fraktsedeln, än vad fallet synes
            bli med det föreliggande förslaget, att det rör sig om transport
            av farligt gods. Detta måste markeras på väl synlig plats på fraktsedeln.
            I 27 $ stadgas att fraktföraren är ansvarig om gods går förlorat,
            minskas eller skadas sedan det mottagits till befordran men innan
            det utlämnas. Enligt den därpå följande paragrafen går fraktföraren
            emeller-
          </p>
          <p xml:id="i-6kPxrkxajySnCZf1A9MTRT">
            1 Riksdagen 1974. 3 saml. Nr 1628-1637
          </p>
          <pb facs="riksdagen-motions-pdf/data/1974/mot_1974__1628/mot_1974__1628-002.pdf"/>
          <p xml:id="i-AtHU9o6RDXNBDcGm633hTi">
            tid fri från ansvarighet, om han visar att förlust, minskning,
            skada eller dröjsmål orsakats av bl.a. ”förhållande som fraktföraren
            ej kunnat undvika och vars följder han ej kunnat förebygga”. I
            specialmotiveringen på s. 107 i propositionen finns vissa hänvisningar
            till den utländska rättspraxis som finns rörande motsvarande CMR-be-
            stämmelse. Det framgår sålunda att vid t. ex. explosion av det
            transporte- rande fordonets däck har fraktföraren haft att visa
            att skadan inte beror på materialfel samt att explosionen inte
            orsakats av föremål på vägen, vilka föraren med vederbörlig aktsamhet
            kunnat observera och undvika. Föredragande statsrådet anser att
            detta innebär förhållandevis högt ställda krav. Vi ifrågasätter
            trots detta om inte fraktförarens ansvar bör vara större. Enligt
            vår uppfattning borde det traditionella force majeure- begreppet
            komma till användning när det gäller att begränsa fraktförarens
            ansvarighet. Det är ett primärt krav att lagar och förordningar
            avfattas på ett språk som gör dem förståeliga. Så många människor
            som möjligt måste kunna tillgodogöra sig innehållet i de bestämmelser
            som de har att rätta sig efter. Vi är medvetna om de svårigheter
            som föreligger när det gäller att skriva lagtext. Denna måste
            utformas så konkret och preciserat som möjligt. Det är av fundamental
            betydelse att rättssäkerheten inte åsidosätts. Även med hänsyn
            tagen till de svårigheter som mot denna bakgrund föreligger ifrågasätter
            vi om inte första meningen i andra stycket i 4 $ i föreliggande
            lagförslag kan formuleras enklare. Ifrågavaran- de mening lyder:
            ”Visas att förlust, minskning, skada eller dröjsmål, som uppkommit
            under befordringen med det andra transportmedlet, icke beror av
            vägfraktföraren men härrör av händelse som kunnat inträffa endast
            under och på grund av befordringen med detta transportmedel, skall
            dock vägfraktförarens ansvarighet bestämmas enligt de lagregler
            som gäller för befordran med det andra transportmedlet, om dessa
            regler ej kan åsidosättas genom avtal som inskränker fraktförarens
            ansvarighet.” Det krävs stor vana och skicklighet att läsa lagtext
            för att snabbt begripa vad lagtextförfattaren i detta fall vill
            ha sagt. Flertalet av dem som berörs av lagen om inrikes vägtransport
            — fraktförare, godsavsändare och godsmottagare — torde inte ha
            denna vana och skicklighet. Lagutskottet bör därför försöka finna
            en formulering av de tankar som ryms i den återgivna meningen
            som gör dem lättare att förstå. På vederbörande utskott torde
            få ankomma att utarbeta erforderlig lagtext. Med hänvisning till
            det anförda hemställer vi att riksdagen beslutar 1. att lagtexten
            beträffande transport av farligt gods och fraktförarens ansvarighet
            utformas i enlighet med vad som i motionen anförts,
          </p>
          <pb facs="riksdagen-motions-pdf/data/1974/mot_1974__1628/mot_1974__1628-003.pdf"/>
          <fw xml:id="i-Fma4SKhVt8fUqF1VfKdTM2">
            Mot. 1974:1628 3
          </fw>
          <p xml:id="i-YZSgwB7fVXZYTjPRBXqKQS">
            2. att lagtexten utformas så att det av fraktsedeln klart skall
            framgå om transporten gäller farligt gods.
          </p>
          <p xml:id="i-M8eySssToohhA6HgBDh9P2" type="date">
            Stockholm den 26 mars 1974 KARL GUST. H. BOO (c)
          </p>
          <p xml:id="i-7fUtK2C9LcExNmbLUXkyAJ">
            STIG JOSEFSON (c) RUNE TORWALD (c)
          </p>
          <p xml:id="i-YcH4yAdDtoiaMS3afU2SDg">
            MARTIN OLSSON (c) i Sundsvall
          </p>
        </div>
      </div>
    </body>
  </text>
</TEI>
