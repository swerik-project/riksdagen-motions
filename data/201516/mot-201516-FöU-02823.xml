<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201516-FöU-02823">
  <teiHeader>
    <fileDesc>
      <titleStmt>
        <title>Förändrad personalförsörjning inom Försvarsmakten</title>
        <author corresp="i-Ybw8JnrmHGCsqpipBke8a7">av Mikael Oscarsson m.fl. (KD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2015/16:2823 av Mikael Oscarsson m.fl. (KD)</title>
          <idno type="rdwebb">H3022823</idno>
          <rs type="number">2823</rs>
          <orgName type="comitteeAbbreviation">FöU</orgName>
          <ref type="dokument_url_text">http://data.riksdagen.se/dokument/H3022823/text</ref>
          <ref type="dokument_url_html">http://data.riksdagen.se/dokument/H3022823</ref>
          <ref type="dokumentstatus_url_xml">http://data.riksdagen.se/dokumentstatus/H3022823</ref>
          <ref type="docx">http://data.riksdagen.se/fil/9E08D855-F9DF-4C91-9F91-A8CAB31D5AC4</ref>
          <ref type="pdf">http://data.riksdagen.se/fil/18A902C6-CD2B-4DF5-8C45-B52387534C95</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-Ybw8JnrmHGCsqpipBke8a7</idno>
            <name>Mikael Oscarsson</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="man">
            <idno>i-V4PGuKUAKzYUXWKqj2bLeL</idno>
            <name>Andreas Carlson</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="woman">
            <idno>i-F7At3v6PvJpNCH37qRhr8A</idno>
            <name>Sofia Damm</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="man">
            <idno>i-4BTx6VbUNJDqLqfkYqjnsE</idno>
            <name>Tuve Skånberg</name>
            <state type="partyAffiliation" ref="Q213654">
              <desc>KD</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-MV763rc7mH8qEV6mpfZRLH" type="signed"/>
        <correspContext corresp="i-MV763rc7mH8qEV6mpfZRLH">
          <note type="signatory" corresp="i-Ybw8JnrmHGCsqpipBke8a7"/>
          <note type="signatory" corresp="i-V4PGuKUAKzYUXWKqj2bLeL"/>
          <note type="signatory" corresp="i-F7At3v6PvJpNCH37qRhr8A"/>
          <note type="signatory" corresp="i-4BTx6VbUNJDqLqfkYqjnsE"/>
        </correspContext>
        <correspAction type="submitted" xml:id="i-Dzn616H4Qxnn2xHcNiec2g">
          <date when="2015-10-06"/>
          <time when="15:12:51"/>
        </correspAction>
        <correspAction type="reviewed" xml:id="i-BkX3w4SaV9zfUVworpL4wH">
          <date when="2015-10-07"/>
          <time when="11:50:44"/>
        </correspAction>
        <correspAction type="referred" xml:id="i-6imMbBSokELv9u1AR8WeoL">
          <date when="2015-10-13"/>
        </correspAction>
        <correspAction type="assigned" xml:id="i-LGnnMeJtmPs6gYhqcA6P8j">
          <date when="2016-11-08"/>
          <time when="13:25:53"/>
        </correspAction>
        <correspContext corresp="i-LGnnMeJtmPs6gYhqcA6P8j">
          <ref type="assignedTo">Försvarsutskottet</ref>
        </correspContext>
        <correspAction type="behandlas_i" xml:id="i-Q9paECCfhL4u24wv37gZCm"/>
        <correspContext corresp="i-Q9paECCfhL4u24wv37gZCm">
          <ref type="uppgift">2015/16:FöU8</ref>
          <ref type="ref_dok_id">H301FöU8</ref>
          <ref type="ref_dok_typ">bet</ref>
          <ref type="ref_dok_rm">2015/16</ref>
          <ref type="ref_dok_bet">FöU8</ref>
          <ref type="ref_dok_titel">Vissa frågor om Försvarsmaktens personal</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-5CdSuJ1TR1kBY6TkkdyfG4"/>
        <correspContext corresp="i-5CdSuJ1TR1kBY6TkkdyfG4">
          <ref type="uppgift">2015/16:SkU16</ref>
          <ref type="ref_dok_id">H301SkU16</ref>
          <ref type="ref_dok_typ">bet</ref>
          <ref type="ref_dok_rm">2015/16</ref>
          <ref type="ref_dok_bet">SkU16</ref>
          <ref type="ref_dok_titel">Inkomstskatt</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">Motion till riksdagen 2015/16:2823 av Mikael Oscarsson m.fl. (KD) Förändrad personalförsörjning inom Försvarsmakten</div>
      </div>
      <div type="motBody">
        <div type="motProposal" subtype="förslag">
          <head xml:id="i-F2u9pZoKLjABk2cwoerweG">
            Förslag till riksdagsbeslut
          </head>
          <list style="ol">
            <item xml:id="i-UzjJ4YWfDWDQ2aRHNP3cV8">
              Riksdagen ställer sig bakom det som anförs i motionen om att
              avskaffa skyldigheten att tjänstgöra utomlands för kategorin gruppbefäl
              soldat sjöman, tidvis tjänstgöring (GSS/T) och reservofficerare
              och tillkännager detta för regeringen.
            </item>
            <item xml:id="i-V3zDyr3mx3p7ES7N8tfmUi">
              Riksdagen ställer sig bakom det som anförs i motionen om att
              uppdra åt regeringen att införa ett system som kombinerar frivillig
              och obligatorisk rekrytering, och riksdagen tillkännager detta
              för regeringen.
            </item>
            <item xml:id="i-4yzoBQ4zTcpPFKwjj8gwtF">
              Riksdagen ställer sig bakom det som anförs i motionen om Försvarsmaktens
              möjlighet att utveckla reservofficersresursen och tillkännager
              detta för regeringen.
            </item>
            <item xml:id="i-54Fv7AwjDBU3kJh7Uwrstx">
              Riksdagen ställer sig bakom det som anförs i motionen om att
              se över möjligheterna att införa ett premiesystem för dem som
              fullgör grundläggande militär utbildning, och riksdagen tillkännager
              detta för regeringen.
            </item>
            <item xml:id="i-CgrRws9tmwN631F5Sqsbmd">
              Riksdagen ställer sig bakom det som anförs i motionen om att
              tillsätta en utredning avseende en organisation i Försvarsmakten
              för stöd i sociala frågor till såväl tjänstgörande militär personal
              som veteraner och tillkännager detta för regeringen.
            </item>
            <item xml:id="i-CtiR72qFLWeJN6nwthVM5u">
              Riksdagen ställer sig bakom det som anförs i motionen om att
              uppdra till regeringen att se över lagstiftningen kring studieuppehåll
              för frivillig militärtjänstgöring och tillkännager detta för regeringen.
            </item>
            <item xml:id="i-8vhsfUidpcS3MuaZYyKNwn">
              Riksdagen ställer sig bakom det som anförs i motionen om att
              uppdra till regeringen att se över lagstiftningen kring tjänstledighet
              för frivillig militärtjänstgöring och tillkännager detta för regeringen.
            </item>
            <item xml:id="i-QAeqqXc3h1cEmSggmRYJoe">
              Riksdagen ställer sig bakom det som anförs i motionen om att
              inrätta Försvarsmaktens veterancentrum och tillkännager detta
              för regeringen.
            </item>
            <item xml:id="i-8tGxHRcg9AUors14mVWL2V">
              Riksdagen ställer sig bakom det som anförs i motionen om att
              Försvarsmaktens veterancentrum bör ges i uppdrag att i samråd
              med svenska veteranstödsorganisationer undersöka möjligheten att
              införa ett veterankort och tillkännager detta för regeringen.
            </item>
            <item xml:id="i-Q3Qn1agvknQ5Cc4nsKprBH">
              Riksdagen ställer sig bakom det som anförs i motionen om att
              se över hur gåvoskatteavdraget skulle kunna utökas till att även
              omfatta veteranstödet och tillkännager detta för regeringen.
            </item>
            <item xml:id="i-TVDB6YPJmhVqkMNfSqt2a7">
              Riksdagen ställer sig bakom det som anförs i motionen om att
              ge regeringen i uppdrag att i samråd med svenska veteranstödsorganisationer
              undersöka möjligheten att införa ett svenskt veterankort och tillkännager
              detta för regeringen.
            </item>
          </list>
        </div>
        <div type="motContent">
          <head type="h1" xml:id="i-T4mWQVmppCxB3VBzheLNxY">
            Inledning
          </head>
          <p xml:id="i-82cCqwbiDnDWHqMfE5nzWD">
            En av de avgörande förändringarna för svensk försvarspolitik
            under senare år är beslutet att lägga värnplikten vilande och
            inrikta personalförsörjningssystemet till att anställa frivilliga
            soldater, antingen på heltid – så kallade kontinuerligt tjänstgörande,
            eller på deltid – så kallade tidvis tjänstgörande. Alla soldater
            och befäl ska vara beredda att tjänstgöra såväl i Sverige som
            utomlands.
          </p>
          <p xml:id="i-NqDWaZ8CSY2o15m3VEJ2Ud">
            Det nya personalförsörjningssystemet med nuvarande planering
            är inriktad på att förbanden ska vara uppfyllda till år 2019,
            i vissa fall 2023. Vad vi dock kan se är att planeringen inte
            kommer falla ut som tänkt. Försvarsmakten har idag akut brist
            på personal och runt 13 000 soldater och sjömän saknas på olika
            positioner.
          </p>
          <p xml:id="i-KeXtLgEfBA4TAydaXquqeB">
            Avgörande för att ett frivilligsystem ska fungera är att det
            löpande sker en tillräcklig rekrytering och att soldaterna väljer
            att stanna hela kontraktstiden. Vi kan konstatera att så inte
            skett. Försvarsmakten har svårigheter att rekrytera, men också
            att behålla de som har rekryterats. Likaså verkar det föreligga
            problem med att rekrytera personal till Hemvärnet. Sannolikheten
            är därför stor för att Försvarsmakten kommer att behöva införa
            ytterligare incitament för att såväl rekrytera som för att få
            personalen att stanna. Genom att avgångarna är större än planerat
            krävs dessutom att fler utbildas, vilket kommer att kräva ytterligare
            resurser.
          </p>
          <p xml:id="i-F6JaudpkrWQJL3pGH4tBQ3">
            För att säkerställa rekryteringen av tidvis tjänstgörande soldater
            kommer det sannolikt att krävas flera typer av åtgärder. Det krävs
            en klar och attraktiv incitamentsstruktur där soldaten/sjömannen
            efter avlutad kontraktstid får en substantiell ekonomisk utdelning.
            Det skulle sannolikt påverka såväl rekrytering som viljan att
            fullgöra kontraktet. En sannolikt starkt återhållande faktor när
            det gäller att ta anställning som tidvis tjänstgörande soldat/sjöman
            är att personen ifråga – förutom att genomföra regelbundna repetitionsövningar
            – förbinder sig att delta i minst en utlandsmission. Detta innebär
            att han eller hon måste räkna med att vara hemifrån, och borta
            från sitt civila arbete, under cirka åtta månader i ett sträck.
            Det kan verka avskräckande för någon som just kommit in på arbetsmarknaden,
            påbörjat högre studier eller överväger att bilda familj. Det ökar
            sannolikt inte heller en civil arbetsgivares incitament att anställa
            en person som kanske om ett år kommer att vara borta under en
            längre tid. Mycket talar för att den nuvarande modellen bör förändras.
          </p>
          <p xml:id="i-Lxsd4eFXUEmAyuVpZ1h5hL">
            För att öka attraktionskraften i att genomföra grundläggande
            militär utbildning (GMU) föreslår vi att möjligheten att införa
            en utbildningspremie för genomförd utbildning ses över. En utbildningspremie
            skulle öka rekryteringsunderlaget till alla anställningar i Försvarsmakten
            (soldat/sjöman, specialistofficer, reservofficer och officer).
            Kunskapen om Försvarsmakten och dess verksamhet skulle nå fler.
            Om premien skulle motsvara exempelvis ett bra ”sommarjobb” för
            en student, skulle en tremånaders GMU antagligen vara ett alternativ
            för många. Försvarsmaktens investering i ett brett rekryteringsunderlag
            skulle heller inte behöva gå till spillo om utbildningen knöts
            till en obligatorisk krigsplacering i Hemvärnet, med krav på att
            delta i vissa övningar, i de fall där utbildningen inte ledde
            till en annan typ av anställning. Därmed skulle också vissa av
            de rekryteringsproblem som Hemvärnet i dag upplever kunna minska.
          </p>
          <p xml:id="i-KA8P5PqqS8RbVjUoGJ4gYT">
            För att skyndsamt rätta till den akuta personalbrist som råder
            inom de andra personalkategorierna föreslår Kristdemokraterna
            ett system som kombinerar de ovan diskuterade strukturförändringarna
            i kombination med en modell som kombinerar frivillig och obligatorisk
            mönstring, likt de system Norge och Danmark infört.
          </p>
          <p xml:id="i-KFZUEAEzLt45e4eTfFFFke">
            I ett sådant system skulle alla ungdomar mönstra och Försvarsmakten
            skulle få möjlighet att med tvingande lagstiftning beordra de
            bäst skickade att genomgå en kortare (än den nu avskaffade värnplikten)
            utbildning som motsvarar en förlängd version av nuvarande GMU.
            För att efter genomgången utbildning få valet att fortsätta inom
            Försvarsmakten eller att avsluta sin utbildning och bli krigsplacerad
            med skyldigheten att vid ett antal tillfällen delta i repetitionsövningar.
          </p>
          <p xml:id="i-K7yVLtHZ8Gk9H3JVF43KVW">
            Vi föreslår vidare, att obligatoriet för tidvis tjänstgörande
            soldater att delta i utlandsmissioner tas bort och att anställningen
            bara omfattar skyldigheten att delta i repetitionsövningar. Därmed
            skulle en faktor som antagligen är starkt rekryteringshämmande
            falla bort. Detta kan sedan följas upp med tillfälligt sammansatta
            förband vilka rekryteras på frivillig grund. Samma princip borde
            tillämpas på reservofficerare då de står inför likartade problem
            som tidvis tjänstgörande soldater/sjömän.
          </p>
          <p xml:id="i-A7ve4pfMb256JUA6wqgv2u">
            Potentialen i reservofficerssystemet utnyttjas för närvarande
            dåligt. Reservofficerens främsta merit, förutom att han eller
            hon är utbildad för att fylla en viktig funktion i Försvarsmakten,
            är deras civila kompetens. Det bör därför ske ett målinriktat
            arbete med att rekrytera reservofficerare mot befattningar i försvarsorganisationen
            där deras civila kompetens kan nyttjas. I vissa fall, t.ex. när
            det avser it-kompetens, är det till och med sannolikt att reservofficerare
            som civilt arbetar inom det området har djupare kunskaper än vad
            Försvarsmakten kan ge aktiva officerare. Dessutom skulle kostnaderna
            för att ge sådana personer en tillsvidareanställning vara extremt
            höga. Den nuvarande tendensen att se reservofficerarna som en
            resurs för det dagliga utbildningsarbetet på förbanden är olycklig.
            Generellt sett är det enklare att utbilda personer mot specifika
            krigsbefattningar än att göra dem till specialister inom något
            sakområde och dessutom göra dem till goda utbildare, där de också
            måste vara väl förtrogna med alla fredmässiga rutiner och bestämmelser.
            Reservofficerarna ska inriktas mot att vara chefer eller stabsmedlemmar
            i väpnad konflikt, helst i befattningar där även deras civila
            kompetens kan utnyttjas; de ska inte utgöra ett komplement till
            specialistofficerarna i det fredstida utbildningsarbetet.
          </p>
          <p xml:id="i-WfvDNLhH3xGQoxYznPebWz">
            Officerarna och specialistofficerarna är kompetensbärarna när
            det gäller väpnad strid och därmed kärnan i Försvarsmakten. Att
            säkerställa kvalitativt bra rekrytering av dessa kategorier är
            därför helt avgörande för Försvarsmaktens förmåga; i grunden viktigare
            än de vapensystem de är satta att leda.
          </p>
          <p xml:id="i-XvTZVxJyKqW29hBWS2tbd4">
            Sannolikt krävs åtgärder utöver de ovan föreslagna för att säkerställa
            en tillräcklig rekrytering av alla personalkategorier i Försvarsmakten.
            Det största problemet i detta sammanhang är sannolikt ungdomars
            bristande kunskap om Försvarsmakten och dess verksamhet. För att
            råda bot på detta skulle bl.a. följande åtgärder kunna övervägas:
            obligatorisk information i alla gymnasieskolor, genomförd av personal
            från Försvarsmakten, omfattande ”sommarlägerverksamhet” i Försvarsmaktens
            eller frivilligorganisationernas regi, speciella poänggivande
            orienteringskurser på universitet och högskolor samt obligatorisk
            mönstring för alla ungdomar som fyller 18 år. Hela detta problemkomplex
            – hur säkerställa en bred rekryteringsbas – bör utredas i särskild
            ordning.
          </p>
          <head type="h1" xml:id="i-TenW2FThrPrEhaPtLLZNZW">
            Veterancentrum
          </head>
          <p xml:id="i-D5fJmMRbcP5wDjfCqvLuHv">
            I och med beslutet att låta värnplikten vara vilande och införandet
            av ett system med soldater, vilka förväntas tjänstgöra i Försvarsmakten
            endast en viss tid, har det skapats en tämligen unik grupp i samhället.
            De kommer ha en mycket specifik utbildning vilka de flesta övriga
            medborgare kommer att ha en diffus uppfattning om. Det är också
            de som samhället förutsätter ska vara beredda att skydda Sverige,
            eller andra, med livet som insats. För att kunna rekrytera rätt
            sorts personer till Försvarsmakten krävs därför speciella åtgärder
            som säkerställer att dessa människor känner att de har samhällets
            stöd och att samhället tar ett ansvar för att de ges goda möjligheter
            till ett civilt liv efter avslutad tjänstgöring i Försvarsmakten.
            En god veteranpolitik är därför inte bara en fråga som rör de
            som råkat illa ut, den rör alla som tjänstgjort i Försvarsmakten
            – och inte minst för att visa att Försvarsmakten är en organisation
            som tar ansvar för sina anställda.
          </p>
          <p xml:id="i-HtjaC7yLsWR6jGkS6mAdfX">
            Det bör därför skapas ett veterancentrum med uppgiften att stödja
            veteranerna och deras anhöriga, som drabbats av olika problem
            kopplade till tjänstgöring. Veterancentrums primära uppgift ska
            vara att hjälpa Försvarsmaktsanställda efter avslutad tjänstgöring
            att påbörja en civil karriär.
          </p>
          <p xml:id="i-X7MBCswRDkdsrVa43zsV8x">
            Den nya institutionen för veteranstöd skulle bedriva forskning
            kring svårigheter som utlandsveteraner ofta drabbas av vid hemkomst
            från tjänstgöring i krig och krisdrabbade områden. Den skulle
            dessutom kunna fungera som en samordnare av de frivilliga veteranorganisationernas
            verksamhet. På så vis blir Försvarsmaktens veterancentrum en mötesplats
            för såväl soldater och anhöriga som frivilliga.
          </p>
          <p xml:id="i-MsJaCTR9hYW7kLaYxKF1nH">
            Frivilliga krafter och ideella organisationer bör uppmuntras
            generellt i samhället, så även när det kommer till organisationer
            som arbetar med veteranstöd. Vi föreslår att gåvoskatteavdraget
            utökas genom att låta veteranstödsorganisationer som Svenska Soldathemsförbundet,
            Individzonen och Fredsbaskrarna omfattas av detsamma. Vi är övertygade
            om att ett utökat gåvoskatteavdrag skulle stärka veteranstödet.
          </p>
          <p xml:id="i-MsgbZj6ZJFSRuGzoCYjk7c">
            För att övergången mellan civil och militär anställning ska ske
            så smidigt som möjligt ska varje medborgare ha rätt att begära
            anstånd för och uppehåll i studier för tjänstgöring i Försvarsmakten.
            Detsamma gäller den som är yrkesverksam. Tjänstledighet från ordinarie
            arbete och studier för att utföra militärtjänstgöring i det svenska
            försvaret borde vara en självklarhet.
          </p>
          <p xml:id="i-JdxknjQiAkcbLqTmgejdxs">
            Praktiska exempel vittnar dock om annat. Uppsala universitet
            avslog en anståndsansökan från en antagen person på juristutbildningen
            som ville senarelägga sina studier då han antagits till grundläggande
            militär utbildning. Universitetet motiverade beslutet med att
            svensk militärtjänstgöring inte längre är obligatorisk. Beslutet
            har därefter befästs av Överklagandenämnden som den 17 februari
            2012 gav lärosätet rätt. En sådan ordning är oacceptabel.
          </p>
          <p xml:id="i-DLz9evz41bDFf6S2KGUtRh">
            Försvarsmaktens veterancentrum bör ges i uppdrag att i samråd
            med svenska veteranstödsorganisationer undersöka möjligheten att
            införa ett svenskt ”veterankort”. I Storbritannien finns en motsvarighet
            till detta i form av ”British veterans recognition card” som skulle
            kunna tjäna som inspiration vid framtagande av en svensk motsvarighet.
            Det ska vara fråga om en id-handling som ger rabatterade och gemensamt
            framförhandlade förmåner på en rad varor och tjänster för den
            som utför eller utfört militär insats och som avslutat sin tjänst
            som utlandsveteran.
          </p>
        </div>
        <div type="motSignatures">
          <list>
            <item xml:id="i-J4kxqFVENsAqHS5HGwCB3b" who="i-Ybw8JnrmHGCsqpipBke8a7">
              Mikael Oscarsson (KD)
            </item>
            <item xml:id="i-EmvPfLizTGZ8Y3nKzYJ5da" who="i-V4PGuKUAKzYUXWKqj2bLeL">
              Andreas Carlson (KD)
            </item>
            <item xml:id="i-Gz6X98gJnm2o3DaYqZnnC5" who="i-F7At3v6PvJpNCH37qRhr8A">
              Sofia Damm (KD)
            </item>
            <item xml:id="i-At3ktDiB3SkqC1yeya16r1" who="i-4BTx6VbUNJDqLqfkYqjnsE">
              Tuve Skånberg (KD)
            </item>
          </list>
        </div>
      </div>
    </body>
  </text>
</TEI>
