<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1962--ak--00198">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1962/mot_1962__ak__198/mot_1962__ak__198-001.pdf"/>
      <fw xml:id="i-F3cnidesBtNFPMuDgzfFmh">
        12 Motiorer i Andra kammaren, nr 198 år 1962
      </fw>
      <div xml:id="i-JPUh22eRdHuZYiczt3p75q" type="motHeader">
        <div xml:id="i-Ub8jbeTZ6kvN9VP8RxasfE" type="motTitle"/>
        <div xml:id="i-CcaCp6DBySs62d6k5CJsda" type="motSubmissionInfo"/>
      </div>
      <div xml:id="i-HJKQH1pdafMXftTcP1YoPB" type="motBody">
        <div xml:id="i-MRmT2xZ99Zzkg7gmWFskzb">
          <p xml:id="i-4nTMY5E9MxbeijdiFYVedc">
            Nr 198
          </p>
          <p xml:id="i-SLVS4HJTSf3Q9koQ6n4P3q">
            Av herr Jönsson i Ingemarsgården m. fl., om skattepremiering
            av enskilt sparande.
          </p>
          <p xml:id="i-WRW65uAq4mYZqgCpK1QJxP">
            (Lika lydande med motion nr 154 i Första kammaren)
          </p>
          <p xml:id="i-E6otStnP35s5adh4msmGmk">
            För att höja den ekonomiska framstegstakten krävs det att utrymmet
            för investeringarna vidgas så att produktiviteten — produktionen
            per arbets- timme — genom fortsatt teknisk och maskinell rationalisering
            på skilda sätt kan främjas. Detta förutsätter ett ökat löpande
            sparande. Den anförda synpunkten anger den samhällsekonomiska
            motiveringen varför gynnsamma betingelser bör skapas för sparandet.
            Ur den enskildes synvinkel skapar ett regelbundet och långsiktigt
            sparande ett ökat mått av ekonomisk trygghet och oberoende. Samhället
            har där en ytterligare anled- ning att främja det enskilda sparandet.
            Samtidigt måste uppmärksammas att de enskilda sparandemotiven
            ge- nom olika anledningar har försvagats under loppet av de senaste
            10—20 åren. De samhälleliga trygghetsåtgärderna, vilka i och för
            sig utgjort väl grundade reformer, har säkerligen inte kunnat
            undgå att minska de enskil- das behov av att spara för att ha
            en reserv vid sjukdom, arbetslöshet eller för ålderdomen. Detta
            innebär ingen kritik mot de sociala försäkrings- och trygghetsåtgärder
            som i stort sett under principiell enighet genomförts. Men den
            sannolika effekten på den enskildes sparandemotiv måste också
            beaktas. Det förhållandet att den enskilde numera anser sig kunna
            räkna med en viss årlig, ekonomisk standardförbättring verkar
            sannolikt också något mins- kande på sparbehovet. Mest försvagande
            — för att inte säga förödande — på sparviljan har med säkerhet
            den fortgående och vissa år mycket krafti- ga penningvärdeförsämringen
            varit. Det finns således flera skäl för samhället att söka främja
            det enskilda sparandet. Förslag om särskilda åtgärder i detta
            syfte har framförts bl. a. från folkpartiets sida vid upprepade
            tillfällen i riksdagen. Efter hemställan från 1957 års riksdag
            tillkom särskild utredning med uppdrag att utarbeta förslag till
            sparfrämjande åtgärder. Av de förslag som här framkom — av utredningens
            majoritet eller reservanter — har endast det allmänna lön- sparandet
            hittills genomförts. Det allmänna lönsparandet kan emellertid
            till följd av sin konstruktion knappast få annat än en avgränsad
            anslutning. För att få en större bredd på ett system för sparstimulans
            bör detta få en mer generell karaktär. För att få en större effektivitet
            bör det utformas så att spararen på ett omedelbart och direkt
            sätt får en personlig ekonomisk fördel av sin sparprestation.
            Lönsparandet bygger som stimulans helt på
          </p>
          <pb facs="riksdagen-motions-pdf/data/1962/mot_1962__ak__198/mot_1962__ak__198-002.pdf"/>
          <fw xml:id="i-7t9ZdcXqrPo9fwwNr7tGCF">
            Motioner i Andra kammaren, nr 198 år 1962 13
          </fw>
          <p xml:id="i-aX2dqUU9zEhWHFxUEKpnt">
            lotterivinstintresset, vilket knappast kan få samma effektivitet.
            Den extra avkastningen, vilken skall utgöra stimulansen, blir
            i lönsparandet beroende av i vilken utsträckning andra deltar
            och fullföljer sitt sparande. Enligt vår mening kan en effektivare
            och mera generell form för stimu- lans av det enskilda sparandet
            erhållas om det utformas så att spararen för en fullgjord sparprestation
            får en viss skattelättnad. Denna bör stå i pro- portion till sparinsatsen.
            Med sådan utformning kan alla vara med i syste- met. På ett enkelt
            sätt kan stimulansåtgärderna utformas så att inte ekono- miskt
            välsituerade särskilt gynnas utan stimulansen i första hand kommer
            det breda »folksparandet&gt; till godo. Ett system av sådan karaktär
            framlades i en reservation till sparstimu- lansutredningens betänkande
            av tre av utredningens ledamöter. Systemet — som utgjorde en vidare
            utbyggnad av tidigare förslag vilka framlagts i motioner till
            riksdagen — byggde på den s. k. sparkontoprincipen. Vi har för
            vår del ansett att detta system vore så värdefullt och i detaljerna
            så väl utformat att det efter den mindre överarbetning, som förslagets
            överföran- de i lagtext kunde föranleda och vilken kunde ske genom
            Kungl. Maj:ts för- sorg, borde genomföras. Vi har därför väckt
            motioner härom såväl vid 1960 som 1961 års riksdagar. Motionerna
            har avvisats av riksdagens majoritet. Då vi anser att samhällets
            åtgärder för stimulans av det enskilda sparan- det bör byggas
            ut och effektiviseras — bl. a. i syfte att åter nå en fungeran-
            de kapitalmarknad — anser vi skälen för det föreslagna systemets
            skynd- samma genomförande helt övervägande. Vi tillåter oss därför
            att ånyo fram- lägga det för riksdagen. Den förut refererade reservationen
            till sparstimulansutredningen (SOU 1961: 2) innehåller en detaljerad
            redogörelse för systemet. Vi återger därför här endast vissa centrala
            delar. Sparpremieringen knytes till särskilt sparkonto, vilket
            skall få öppnas av var och en till statlig inkomstskatt skattskyldig
            fysisk person, som är man- talsskriven i Sverige och som fyllt
            16 år. En och samma person skall endast ha rätt att öppna ett
            konto. äkta makar skall dock ha rätt att öppna var sitt konto,
            även om endast den ena maken är skattskyldig för inkomst. För-
            äldrar skall vidare ha rätt att öppna särskilt konto för egna
            minderåriga barn (barnkonto). Härigenom nås en enkel form för
            utbildningssparande. Konto skall få öppnas i bank eller därmed
            jämförlig sparinrättning (af- färsbank, sparbank, jordbrukskassa,
            HSB-sparkassa och liknande). Motiven för att avgränsa sparstimulansen
            till banksparande är huvud- sakligen följande. Det underlättar
            starkt administrationen. Till skillnad från sparande i s. k. reala
            former såsom aktier, fast egendom och liknande är banksparandet
            inte värdefast. Genom sparpremieringen uppnås ett visst mått av
            inflationsskydd åt det premierade banksparandet. Genom särskilda
            anordningar skulle tillses att inte försäkringssparandet missgynnades.
            Obli- gationssparandet, som är en annan viktig form av penningsparande,
            bör er- hålla inflationsskydd genom särskild värdesäkring, varom
            utredning pågår. Premieringen skulle ta formen av skattelättnad.
            Den utformas så att
          </p>
          <pb facs="riksdagen-motions-pdf/data/1962/mot_1962__ak__198/mot_1962__ak__198-003.pdf"/>
          <fw xml:id="i-AGQzKZYxQWw7fgS7uaoYv8">
            14 Motioner i Andra kammaren, nr 198 år 1962
          </fw>
          <p xml:id="i-4gopHf98uwvyY4bZUW1mBR">
            skatten minskas med ett belopp som motsvarar 10 procent av det
            på spar- kontot under året nyinsatta beloppet. Nysparas på kontot
            t. ex. 1000 kro- nor blir skattelättnaden 100 kronor. Som villkor
            för definitiv premiering skall gälla att sparat belopp stått inne
            på kontot minst fem år, detta för att lägga stimulansens tyngdpunkt
            vid det långsiktiga sparandet. Lyfter vederbörande insatt belopp
            innan fem år, skall premien på det i förtid uttagna beloppet återgå
            till statsverket. Det skall om- besörjas av banken. Kontot skall
            icke vara spärrat, utan uttag skall kunna ske efter spararens
            egen vilja. För att vidare i främsta rummet premiera småsparandet
            hos allmänheten bör maximering föreskrivas för det högsta årsbelopp
            som kan premieras. Med hänsyn härtill och med beaktande av önskemålet
            att iaktta en viss för- siktighet vid systemets start föreslås
            maximering till 1000 kronor per konto och år. För två äkta makar
            tillsamman således 2 000 kr. Årsbeloppet för pre- miering av insättning
            på barnkonto föreslås maximerat till något lägre be- Jopp eller
            800 kronor. Högsta sammanlagda belopp för ett och samma konto
            föreslås till 15 000 kronor exkl. upplupen ränta (barnkonto 10
            000 kronor). Premieringen skall efter överenskommelse med arbetsgivaren
            kunna kny- tas till källskatten. Det förutsätter att överenskommelse
            träffas om att ar- betsgivaren ombesörjer insättning på sparkonto
            för den anställdes räkning. Genom premiering vid källskatten kan
            spararen få en omedelbar och syn- lig »belöning» för sparinsatsen,
            vilket bör höja stimulanseffekten. För rätt till sparpremie skall
            krävas att spararens samtliga tillgodohavan- den på bank skall
            ha ökat under året med minst det belopp för vilket skatte- premiering
            yrkas. Enbart överflyttning från annat konto till ifrågavarande
            sparkonto kan inte föranleda premiering. Premiering skall vidare
            lämnas endast för belopp som överstiger kontots tidigare maximum.
            Genom denna kontrollregel hindras att systemet efter en inledande
            5-årsperiod kan bli &gt;självförsörjande» och medge sparpremiering
            vid alternerande uttag och in- sättning vartannat år. Innebörden
            av regeln är att premie erhålles endast en gång för på sparkonto
            insatt belopp. För att inte inkräkta på de kommunala skatteintäkterna,
            bör premieringen knytas till den statliga inkomstskatten. Av denna
            anledning synes en premie- ring motsvarande 10 procent, vilket
            är den statliga marginalskatten i botten, inte vara för stor.
            Vad gäller förslagets detaljutformning i övrigt hänvisar vi till
            den förut- nämnda reservationen (av herrar Antonsson, Brundin
            och Danmans). Det angivna sparkontosystemet innebär en generell
            stimulans för allmän- hetens regelbundna småsparande. Premieringens
            storlek har så avvägts att den innebär en värdesäkring av banksparandet,
            motsvarande en årlig pen- ningvärdeförsämring av ca 2 procent.
            Systemet innesluter stimulans för målsparande efter spararens
            eget val. Den som vill genom ett regelbundet sparande spara till
            insats i t. ex. eget hem får möjlighet till detta inom spar- kontosystemets
            ram. Genom möjligheten till särskilt barnkonto uppnås en premiering
            och stimulans av utbildningssparande. Över huvud taget vill
          </p>
          <pb facs="riksdagen-motions-pdf/data/1962/mot_1962__ak__198/mot_1962__ak__198-004.pdf"/>
          <fw xml:id="i-UPoo1WrkEHAjUzfvep3fug">
            Motioner i Andra kammaren, nr 198 år 1962 15
          </fw>
          <p xml:id="i-EjRXxi3HpvGuiFrsQp75J">
            systemet nå en stimulans av allt »sparande i förväg». Det motverkar
            härige- nom den framträdande tendensen till växande kreditköp
            i olika former, vil- ken ur samhällsekonomisk synvinkel är problematisk.
            På grundval av den detaljerade utformningen i reservationen till
            utred- ningen bör författningstexter utformas genom Kungl. Maj:ts
            försorg och därefter föreläggas riksdagen. Vi föreslår att riksdagen
            hemställer därom. Med stöd av det ovan anförda föreslår vi, att
            riksdagen måtte a) uttala sin anslutning till ovan angivna system
            för pre- miering av det enskilda sparandet, innefattande bl. a.
            att skattelättnad lämnas för sparbelopp som insättes på särskilda
            sparkonton i bank eller därmed jämförlig sparin- rättning, att
            premieringen skall utgå med 10 procent av nyinsatt sparbelopp
            och i motsvarande mån minska spararens statliga inkomstskatt,
            att premieringen skall utgå för högst 1000 kronor per år och konto,
            att varje till statlig inkomstskatt skattskyldig svensk med- borgare
            över 16 år skall ha rätt att öppna sådant premiespar- konto, dock
            att två äkta makar skall ha rätt att öppna ett sparkonto var,
            även om den ena maken saknar egen inkomst, att premiesparkonto
            även skall få öppnas för egna barn under 16 år, att premiering
            för sparinsättning skall kunna ske genom motsvarande lättnad i
            källskatten, om överenskommelse träf- fas att arbetsgivaren ombesörjer
            insättningen för den an- ställdes räkning, att definitiv premiering
            skall förutsätta att sparbelopp stått inne på konto minst fem
            år, att uttag skall kunna ske, om spararen så önskar, men att
            på uttaget belopp belöpande sparpremie genom bankens försorg då
            återgår till statsverket, ifall beloppet inte stått sparat minst
            fem år, b) i skrivelse till Kungl. Maj:t anhålla om författnings-
            förslag på grundval av förut angivna riktlinjer för stimulans
            av enskilt sparande.
          </p>
          <p xml:id="i-BYgJq3b7gNuTYdcmvFvTgi" type="date">
            Stockholm den 24 januari 1962
          </p>
          <div xml:id="i-P24VS2gWPRJz4wBxgGqjoF" type="signatureBlock">
            <p who="unknown" type="signature">
              Elias Jönsson Harry Carlsson Sigvard Larsson i Ingemarsgården
            </p>
          </div>
          <p xml:id="i-7bYjQm4dSGZ7VssGb3X9Cr">
            Olaus Nyberg Mac P. Hamrin John G. Löfroth
          </p>
          <p xml:id="i-MYmymmAshm3LDH4N2YsDaA">
            i Kalmar
          </p>
        </div>
      </div>
    </body>
  </text>
</TEI>
