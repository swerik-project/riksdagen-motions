<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-198586--00013">
  <teiHeader>
    <fileDesc>
      <titleStmt>
        <title>Ändring i marknadsföringslagen (1975:1418), m. m. (prop. 1985/86'13</title>
        <author corresp="i-JqKk76VLAxfwdqL2Ubk1mB">Nic Grönvall</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Ändring i marknadsföringslagen (1975:1418), m. m. (prop. 1985/86'13</title>
          <idno type="rdwebb">G90213</idno>
          <rs type="number">13</rs>
          <ref type="dokument_url_text">http://data.riksdagen.se/dokument/G90213/text</ref>
          <ref type="dokument_url_html">http://data.riksdagen.se/dokument/G90213</ref>
          <ref type="dokumentstatus_url_xml">http://data.riksdagen.se/dokumentstatus/G90213</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-JqKk76VLAxfwdqL2Ubk1mB</idno>
            <name>Nic Grönvall</name>
            <state type="partyAffiliation" ref="Q110843">
              <desc>m</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-64TVaoG2PPk9oD3guXUV92" type="signed"/>
        <correspContext corresp="i-64TVaoG2PPk9oD3guXUV92">
          <note type="signatory" corresp="i-JqKk76VLAxfwdqL2Ubk1mB"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/198586/mot_198586__13/mot_198586__13-001-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <pb facs="riksdagen-motions-pdf/data/198586/mot_198586__13/mot_198586__13-001.pdf"/>
          <p>
            Motion till riksdagen 1985/86:13
          </p>
          <p>
            Nic Grönvall Möt Ändring i marknadsföringslagen (1975:1418),
            m. m. (prop. 1985/86:13
          </p>
          <p>
            1984/85:213)
          </p>
          <p>
            Med anledning av regeringens ovanstående proposition får jag
            anföra följande.
          </p>
          <p>
            Konsumentverkets riktlinjer
          </p>
          <p>
            Riktlinjebegreppet inom marknadsföringslagstiftningen är ett
            rättsligt be- grepp, som saknar motsvarighet i andra rättsområden.
            Den rättsliga ställningen hos konsumentverkets riktlinjer har
            varit föremål för debatt och utredning. Rättsutvecklingen och
            olika former av uttalanden av lagrådet och föredragande statsråd
            synes emellertid nu ha väsentligen klarlagt konsu- mentverkets
            riktlinjers rättsliga ställning. Som framhålls på flera ställen
            av föredragande statsråd saknar alltså konsumentverkets riktlinjer
            rättslig förpliktande effekt. Det måste emellertid beklagligtvis
            konstateras att i vissa avseenden kvarstår långtgående osäkerhet
            om konsumentverkets riktlinjers rättsliga ställning. Denna osäkerhet
            framgår särskilt tydligt av föredragande statsråds utläggningar
            på s. 35. En upprepad läsning av andra stycket på denna sida leder
            endast till att osäkerheten om riktlinjernas rättsliga ställning
            konfirme- ras trots att föredragande statsråd tidigare med emfas
            understrukit att riktlinjernas rättsliga natur är väl belyst numera.
            Särskilt framgår osäkerhe- ten av statsrådets förhållande till
            de s.k. skall-reglerna. Statsrådet synes å ena sidan mena att
            de inte är bindande men å andra sidan också att man inte kan avvika
            från dessa regler utan att följder kan ifrågakomma. Dessa båda
            uttalanden kan uppenbarligen inte vara förenliga. I samband med
            1975 års marknadsföringslagstiftning, som citeras på s. 12i propositionen,
            angavs att riktlinjerna ”normalt ligger till grund för mark- nadsdomstolens
            bedömning”. Detta är i grunden felaktigt. Det är angeläget att
            riksdagen nu gör en markering av att detta uttalande helt strider
            mot modern syn på den rättsliga innebörden av konsumentverkets
            riktlinjer. Riksdagen måste entydigt uttala att all rättsskapande
            verksamhet inom marknadsföringsrätten vilar på marknadsdomstolen
            och ingen annan. Mark- nadsdomstolen varken kan eller får påverkas
            av riktlinjerna som sådana. Vidare föreligger ett konkurrensförhållande
            mellan konsumentverkets riktlinjer och näringslivets självsanerande
            verksamhet. Föredragande stats- råd uttalar på s. 29 att riktlinjesystemet
            måste ha företräde framför egenåtgärder från näringslivets sida.
            Några meningar senare uttalar emeller-
          </p>
          <p>
            1 Riksdagen 1985/86. 3 saml. Nr 13
          </p>
          <pb facs="riksdagen-motions-pdf/data/198586/mot_198586__13/mot_198586__13-002.pdf"/>
          <p>
            tid statsrådet att lagstiftningen inte får innebära att företagen
            avlyfts sitt förstahandsansvar för marknadsföringen. Även på detta
            område synes således angeläget att riksdagen gör klarläggande
            uttalanden. Riksdagen bör i detta sammanhang entydigt uttala att
            näringslivets medverkan vid utform- ningen av den marknadsetiska
            standarden skall ha en ledande roll. Konsu- mentverket skall blott
            i det fall då konsumentverket kan påvisa underlåten- het från
            näringslivet ha rätt att inleda förhandlingar för utgivande av
            riktlinjer.
          </p>
          <p>
            Angående 4 $ marknadsföringslagen
          </p>
          <p>
            4 $ marknadsföringslagen är tillämplig på produktionsmetoder
            och konst- ruktioner för produktion och ej på enstaka produkter.
            Den framlagda propositionen innehåller förslag om en generell
            öppning av 4 $ för hela tjänstesektorn. Motiveringen för denna
            väsentliga lagstiftnings- åtgärd är mycket dålig. Inte ett hållbart
            exempel kan ges för förslaget. En viss del av de tjänster som
            tillhandahålls konsument faller numer under konsumenttjänstlagen
            — främst tjänster som avser arbete på lös sak och i viss utsträckning
            på fast egendom. Därmed har den del av tjänstesektorn som ur konsumentsynpunkt
            har ansetts angelägen reglerats. (Det skall här emeller- tid framhållas
            att kritik vid framläggandet av konsumenttjänstlagen riktats mot
            denna för att blott en mindre del av tjänstesektorn blivit föremål
            för lagstiftning.) Tillämplighet av 4 $ förutsätter alltså att
            verksamheten skall vara av viss permanent natur och icke hänförlig
            till enstaka produkter. En genomgång av de tjänster som erbjuds
            konsumenterna visar att den totalt dominerande delen av sådana
            tjänster redan specialreglerats under skilda författningar. Man
            har svårt att i fantasin formulera en konsumenttjänst som skulle
            vara farlig för konsumenten och som inte därmed faller ur marknadsbruk
            av sig själv. De exempel som lämnats i propositionen och som i
            debatten framförts är alla exempel som reglerats i andra författningar.
            Det är mycket olämpligt och kan i viss omfattning hävdas vara
            farligt för upprätthållande av god efterlevnad till given lag
            om i lag införs bestämmelser som skapar osäkerhet av innebörden
            om bestämmelsens innehåll. Av allt förarbete och av alla uttalanden
            som gjorts om förslaget att öppna 4 $ marknadsföringslagen för
            tjänstesektorn framgår entydigt att det är närmast omöjligt att
            ge exempel på sådana tjänster som skulle kunna falla under 4 $.
            Något förslag om denna utvidgning av tillämpningsområdet för 4
            $ bör därför icke genomföras.
          </p>
          <p>
            Direkt talerätt för företagen
          </p>
          <p>
            I propositionen avvisas framlagt förslag om rätt för företag
            att direkt väcka talan i marknadsdomstolen. I propositionen framhålls
            på många sätt det angelägna i näringslivets medverkan till utveckling
            av den marknadsetiska standarden. Det är därför angeläget och
            av utomordentlig betydelse att näringslivet får tillgång till
            ett eget direktverkande sanktionssystem i det fall näringslivet
            önskar ingripa
          </p>
          <p>
            Mot. 1985/86:13
          </p>
          <pb facs="riksdagen-motions-pdf/data/198586/mot_198586__13/mot_198586__13-003.pdf"/>
          <p>
            mot en marknadsetiskt klandervärd verksamhet. Nuvarande ordning
            innebär att ett företag som önskar rikta marknadsetisk kritik
            mot annat företag först har att göra anmälan därom till konsumentom-
            budsmannen som först då har att utreda saken. Sedan utredningen
            hos konsumentombudsmannen lett till att denne beslutat att inte
            föra saken till domstol kan företaget agera. Det behöver inte
            särskilt markeras att det i många fall lett till att en klandervärd,
            konkurrensskadlig verksamhet då sedan länge förlorat aktualitet.
            De av statsrådet åberopade skälen för att avvisa förslaget om
            direkt talerätt för företag är inte hållbara.
          </p>
          <p>
            Angående talan i marknadsdomstolen då yrkande medgivits
          </p>
          <p>
            Jag har i tidigare motion till riksdagen påvisat det orimliga
            i att en part som velat böja sig för, av ett eller annat skäl,
            krav från konsumentombudsmannen därmed inte kan skydda sig från
            att bli indragen i processföring i marknads- domstolen och de
            därmed förenade kostnaderna. Det är angeläget att upprätthålla
            kongruens mellan olika lagar inom civilrättens komplex. Det är
            en enligt svensk rätt allmänt accepterad princip att den som medger
            talan aldrig skall kunna ådra sig rättegångskostnader. I själva
            verket utgör just prövningen av rättegångskostnaderna en väsentlig
            del av prövningen av huruvida ett påstående skall medges eller
            ej. Talan i marknadsdomstolen ger inte rätt till kostnadsersättning
            av motparten även om målet vinns. Det är ur den synpunkten alldeles
            orimligt att så att säga påtvinga en part som fullgjort vad som
            krävs av honom skyldigheten att företräda en ståndpunkt i marknadsdomstolen
            som han redan övergivit. De skäl som åberopas till stöd för denna
            ordning — nämligen att marknadsrätten är beroende av prejudikat
            och praxisutveckling och att för den skull KO måste ha rätt att
            driva mål denne bedömer vara av principiell betydelse — är inte
            ett hållbart skäl eftersom en processovillig part uppenbarligen
            inte ger den belysning till tvisteföremålet som är nödvändig för
            att en säker och trygg rättspraxis skall utvecklas.
          </p>
          <p>
            Hemställan
          </p>
          <p>
            Med stöd av det som anförts yrkar jag 1. att riksdagen uttalar
            att näringslivets egenåtgärder skall utgöra grundvalen för den
            marknadsetiska utvecklingen i landet liksom att konsumentverket
            blott i fall då brist i denna utveckling kan påvisas skall äga
            inleda förhandlingar för utgivande av konsumentverkets riktlinjer
            i frågan, 2. att riksdagen uttalar sig för att konsumentverkets
            riktlinjer icke längre skall utges under beteckningen konsumentverkets
            författnings- samling eftersom detta kan leda till uppfattningen
            att konsumentver- kets riktlinjer har bindande verkan, 3. att
            riksdagen uttalar att rättsbildningen inom marknadsförings- området
            uteslutande bör tillkomma marknadsdomstolen som därvid är fri
            från hänsynstagande till konsumentverkets riktlinjer,
          </p>
          <p>
            Mot. 1985/86:13
          </p>
          <pb facs="riksdagen-motions-pdf/data/198586/mot_198586__13/mot_198586__13-004.pdf"/>
          <p>
            4. att riksdagen ur den föreslagna lydelsen i 4 $ marknadsföringsla-
            Mot. 1985/86:13 gen utesluter ur tredje stycket orden ”eller tjänster
            som tillhandahålls mot ersättning”, 5. att riksdagen begär att
            regeringen framlägger förslag om sådan ändring i marknadsföringslagen
            som innebär att ett företag får rätt till direkt talan i marknadsdomstolen
            mot annat företag i konkurrens- ärende, 6. att riksdagen begär
            att regeringen framlägger förslag om sådan ändring i lagstiftningen
            som innebär, i kongruens med rättegångsbal- kens regler, att talan
            som medgivits i marknadsdomstolen ej får föranleda prövning där
            och ej heller får föranleda att den part som lämnat medgivandet
            åläggs att på något kostnadskrävande sätt delta i processföring
            i marknadsdomstolen.
          </p>
          <p>
            Stockholm den 7 oktober 1985
          </p>
          <p>
            Nic Grönvall (m)
          </p>
          <p>
            gotab Stockholm 1985 83333
          </p>
        </div>
      </div>
    </body>
  </text>
</TEI>
