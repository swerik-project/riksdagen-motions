<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-198384--02266">
  <teiHeader>
    <fileDesc>
      <titleStmt>
        <title>Utvärdering av kulturpolitiken</title>
        <author>Karl Boo m. fl.</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Utvärdering av kulturpolitiken</title>
          <idno type="rdwebb">G7022266</idno>
          <rs type="number">2266</rs>
          <ref type="dokument_url_text">http://data.riksdagen.se/dokument/G7022266/text</ref>
          <ref type="dokument_url_html">http://data.riksdagen.se/dokument/G7022266</ref>
          <ref type="dokumentstatus_url_xml">http://data.riksdagen.se/dokumentstatus/G7022266</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-4Fpaw3XcFb6Gne8E62mhr1</idno>
            <name>KARL BOO</name>
            <state type="partyAffiliation" ref="Q110832">
              <desc>c</desc>
            </state>
          </person>
          <person gender="woman">
            <idno>i-SJZr3KVaqohjfckH9Qag36</idno>
            <name>STINA GUSTAVSSON</name>
            <state type="partyAffiliation" ref="Q110832">
              <desc>c</desc>
            </state>
          </person>
          <person gender="woman">
            <idno>i-G3dTAbcH3rBb7tfv3toPXH</idno>
            <name>KERSTIN GÖTHBERG</name>
            <state type="partyAffiliation" ref="Q110832">
              <desc>c</desc>
            </state>
          </person>
          <person gender="man">
            <idno>i-BpXx7nwLpg9Po4oYTZPzUj</idno>
            <name>SIVERT CARLSSON</name>
            <state type="partyAffiliation" ref="Q110832">
              <desc>c</desc>
            </state>
          </person>
          <person gender="man">
            <idno>i-CVCXfw1YgSNtfc8szARmnb</idno>
            <name>JAN HYTTRING</name>
            <state type="partyAffiliation" ref="Q110832">
              <desc>c</desc>
            </state>
          </person>
          <person gender="man">
            <idno>i-RCTjiWPTWsdbhU76ZmcCUr</idno>
            <name>RUNE BACKLUND</name>
            <state type="partyAffiliation" ref="Q110832">
              <desc>c</desc>
            </state>
          </person>
          <person gender="man">
            <idno>i-QD529ywv2NxNf9n1Uh7cuj</idno>
            <name>PÄR GRANSTEDT</name>
            <state type="partyAffiliation" ref="Q110832">
              <desc>c</desc>
            </state>
          </person>
          <person gender="woman">
            <idno>i-HdpJ4V35CyWFwAVSVqqmzN</idno>
            <name>INGER JOSEFSSON</name>
            <state type="partyAffiliation" ref="Q110832">
              <desc>c</desc>
            </state>
          </person>
          <person gender="man">
            <idno>i-3NQwgepQf2vTwvJTrqaMfi</idno>
            <name>SIGVARD PERSSON</name>
            <state type="partyAffiliation" ref="Q110832">
              <desc>c</desc>
            </state>
          </person>
          <person gender="man">
            <idno>i-DWeXh4zHCbqRVgtH4QLZC3</idno>
            <name>LARZ JOHANSSON</name>
            <state type="partyAffiliation" ref="Q110832">
              <desc>c</desc>
            </state>
          </person>
          <person gender="woman">
            <idno>i-SD9pkoqRT5Wh44pQmYMCqD</idno>
            <name>ULLA TILLANDER</name>
            <state type="partyAffiliation" ref="Q110832">
              <desc>c</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-RrRFaFwg9PyZae8DpftgaW" type="signed"/>
        <correspContext corresp="i-RrRFaFwg9PyZae8DpftgaW">
          <note type="signatory" corresp="i-4Fpaw3XcFb6Gne8E62mhr1"/>
          <note type="signatory" corresp="i-SJZr3KVaqohjfckH9Qag36"/>
          <note type="signatory" corresp="i-G3dTAbcH3rBb7tfv3toPXH"/>
          <note type="signatory" corresp="i-BpXx7nwLpg9Po4oYTZPzUj"/>
          <note type="signatory" corresp="i-CVCXfw1YgSNtfc8szARmnb"/>
          <note type="signatory" corresp="i-RCTjiWPTWsdbhU76ZmcCUr"/>
          <note type="signatory" corresp="i-QD529ywv2NxNf9n1Uh7cuj"/>
          <note type="signatory" corresp="i-HdpJ4V35CyWFwAVSVqqmzN"/>
          <note type="signatory" corresp="i-3NQwgepQf2vTwvJTrqaMfi"/>
          <note type="signatory" corresp="i-DWeXh4zHCbqRVgtH4QLZC3"/>
          <note type="signatory" corresp="i-SD9pkoqRT5Wh44pQmYMCqD"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/198384/mot_198384__2266/mot_198384__2266-001.pdf"/>
      <div type="motHeader" xml:id="i-795wAC1YXtqRrP9Q1jZCx6">
        <div type="motTitle" xml:id="i-9ieyQdGxspdjnVsaRdy3n5"/>
        <div type="motSubmissionInfo" xml:id="i-DTkwjJSnivvuzu2GdnR4Tz"/>
      </div>
      <div type="motBody" xml:id="i-NkMUBgspPUUy6ppXFKkScG">
        <div xml:id="i-JfvNTJvnjvsCCMdEvUuZeU">
          <p xml:id="i-UZPS1twWWh1pboBmY1iqh8">
            Motion 1983/84: 2266
          </p>
          <p xml:id="i-NPg1yVgEYZYEY2YmAFDbPF">
            Karl Boo m. fl. Utvärdering av kulturpolitiken
          </p>
          <p xml:id="i-Lyk2br5uMLWLzQsEuhikLn">
            Kulturen är människans sätt att förstå verkligheten. Kultur växer
            fram i vardagstillvaron — och kulturmönster bildas av allt det,
            som människan skapar: av tankar, ord, bild, form, rörelse och
            ton. Men också av arbete, traditioner, värderingar, normer och
            moral. Enkelt uttryckt av sättet att vara och leva tillsammans.
            Kulturen blir därför vårt sätt att möta, sortera bland och tolka
            alla de intryck vi möter i vardagen. Kulturen är det kitt som
            håller ihop vårt samhälle. I en tid som är kärv — ekonomiskt och
            socialt — är ett levande och rikt kulturliv mer nödvändigt än
            någonsin tidigare. Varje människa är i behov av att tillhöra en
            gemenskap, ett socialt nätverk. Detta grundläggande mänskliga
            behov kan kulturpolitiken medverka till att uppfylla. Begreppet
            kultur betyder som bekant odling. Också i ett framåtsyftande kulturpolitiskt
            arbete finns det lärdomar att dra av det kulturarbete, som bönderna
            bedriver — inte minst genom den bokstavliga odlingsverksamhe-
            ten. Det är inte alla växter som är välkomna på bondens åker.
            Där finns kulturväxter, men där finns också ogräs. Kulturväxter
            ger människan näring och livskraft, vidgar hennes möjligheter.
            Kvickrot breder ut sig på nyttiga växters bekostnad, förkväver
            och utarmar. Lantbrukaren plöjer och skogsbonden röjer — kultiverar
            och markbereder. Bönder går samman för att stödja varandra och
            tillsammans finna nya finurliga lösningar. På samma sätt borde
            det mänskliga kulturlivet fungera. Kulturupplevelser, som berör
            vårt innersta och som vi själva blir en del av, kan lyfta oss
            som människor. Stärka självkänslan, ge oss ”råg i ryggen”, öppna
            nya möjligheter och bygga broar av samhörighet. Kulturli- vet
            måste fungera så att det hjälper människan att systematisera,
            förklara och erövra sin egen verklighet. Kulturen skall fråga
            efter varje människas medhjälp, räkna var och en som en omistlig
            länk i en kedja där alla behövs. Kulturpolitiken — liksom kulturpolitikens
            naturliga konsekvens; kultur- livet i den lokala miljön — måste
            ge de många människorna förutsättningar att själva bidra. Dela
            med sig av sina tankar och idéer, ta initiativ och ansvar, låta
            skaparlustan blomma — i samverkan skapa kultur. Varje människa
            har rätt att få vara ett aktivt subjekt — inte bara en passiv
            mottagare, ett objekt. Att ge alla människor tillgång till ett
            rikt kulturutbud är också angeläget. Konstnärliga uttryck ger
            perspektiv på tillvaron. Poeter, bildkonstnärer och andra kulturarbetare
            hjälper oss att tänka i nya tankebanor, uppleva nya känslor och
            hylla nya värderingar. Litteratur, bildkonst. musik, teater, dans,
            film och andra konstarter lyfter tanken på
          </p>
          <pb facs="riksdagen-motions-pdf/data/198384/mot_198384__2266/mot_198384__2266-002.pdf"/>
          <p xml:id="i-WDvDL1CXjPbTr3P75QgAmP">
            Mot. 1983/84: 2266 6
          </p>
          <p xml:id="i-TtKzwC9UGguKxJtQ3vNfmd">
            färd, vidgar vyerna men ger också perspektiv på näraliggande
            förhållan- den. Konstnärer roar och oroar, gör verkligheten synlig.
            Konsten uttryc- ker ofta en medveten viljeriktning, som människan
            i konstupplevelsen måste ta ställning till — instämma i eller
            ta avstånd ifrån. Kulturarbetarna är dessutom en ovärderlig tillgång
            som inspiratörer och handledare åt de många amatörerna. Kulturen
            skall vara en levande och vital kraft i människors vardag. För
            att detta mål skall förverkligas måste kulturpolitiska insatser
            riktas till de miljöer, där människorna lever och arbetar — till
            närmiljöerna. Kulturpolitiken måste vara mångsidig och nyskapande.
            Den kan inte tillåtas stelna i sina former. Därför måste den ständigt
            prövas, utmanas och förnyas.
          </p>
          <p xml:id="i-GtLcQC9c5RZ42sAnLxciW5">
            1974 års kulturpolitiska beslut
          </p>
          <p xml:id="i-KQ4TmzUazWwJQArXtJdWWQ">
            Riksdagsbeslutet om den nya kulturpolitiken 1974 var banbrytande.
            De kulturpolitiska insatserna sattes på ett tydligare sätt än
            tidigare i samband med övrig politik. Kulturbegreppet vidgades.
            Riksdagspartierna var helt överens om målen för den nya kulturpolitiken.
            I proposition 1974: 28 skrev dåvarande kultur- och utbildningsministern
            bl. a.: ”Människors levnads- standard låter sig inte beskrivas
            endast i termer av materiellt välstånd. Möjligheterna till skapande
            aktivitet, till gemenskap och kommunikation är också väsentliga
            komponenter. Kulturpolitiken är således ett medel för att skapa
            en välfärd som utgår från ett vidare begrepp än tidigare — — —
            De kulturpolitiska insatserna har därför som ett viktigt syfte
            att ge människor som sällan vågar resa krav på samhället en möjlighet
            till detta och därmed föra in dem i ett fruktbart samspel med
            samhället.” Kulturrådet, vars betänkande (SOU 1972:66) Ny kulturpolitik
            banade väg för proposition och riksdagsbeslut, betonade vikten
            av att den kultur- politiska planeringen sker med hänsyn till
            vissa bakgrundsfakta, bl.a. uppgifter om olika gruppers kulturella
            situation samt allmänna socioekono- miska förhållanden. Riksdagen
            var enig i beslutet om de åtta kulturpolitiska målen, som alltsedan
            1974 skall vara ledstjärnor för de statliga kulturpolitiska insatser-
            na: — Kulturpolitiken skall medverka till att skydda yttrandefriheten
            och ska- pa reella förutsättningar för att denna frihet skall
            kunna utnyttjas. — Kulturpolitiken skall ge människor möjligheter
            till egen skapande aktivi- tet och främja kontakt mellan människor.
            — Kulturpolitiken skall motverka kommersialismens negativa verkningar
            inom kulturområdet. — Kulturpolitiken skall främja en decentralisering
            av verksamhet och be- slutsfunktioner inom kulturområdet. — Kulturpolitiken
            skall i ökad utsträckning utformas med hänsyn till efter- satta
            gruppers erfarenheter och behov.
          </p>
          <pb facs="riksdagen-motions-pdf/data/198384/mot_198384__2266/mot_198384__2266-003.pdf"/>
          <p xml:id="i-RMviNCtqQVmcjkehd81eWJ">
            Mot. 1983/84: 2266 Åå
          </p>
          <p xml:id="i-51LFXE758UvgfrFTWf2pJR">
            — Kulturpolitiken skall möjliggöra konstnärlig och kulturell
            förnyelse. — Kulturpolitiken skall garantera att äldre tiders
            kultur tas till vara och levandegörs. — Kulturpolitiken skall
            främja ett utbyte av erfarenheter och idéer inom kulturområdet
            över språk- och nationsgränserna. Riksdagsbeslutet gällde färdriktningen
            just för statens kulturpolitiska insatser, men de kulturpolitiska
            målen innebar en uppfordrande utmaning också för landsting och
            kommuner. Den nya statliga kulturpolitiken rik- tade ju blickarna
            på det lokala kulturlivet — på människors eget skapande, på gemenskap,
            på behovet av decentralisering och insatser för eftersatta grupper.
            Den nya statliga kulturpolitiken följdes av kulturutredningar
            och kulturpolitiska handlingsprogram i landsting och kommuner.
          </p>
          <p xml:id="i-9g8JD62JxcDeM3j4FmU7ua">
            Tio år senare — tid för omprövning?
          </p>
          <p xml:id="i-Y9D5axEPVLBnQqKgqc4eSQ">
            I år är det tio år sedan principerna och riktlinjerna för den
            nya statliga kulturpolitiken fastställdes. Den nya kulturpolitiken
            är således inte längre ny. 1980-talets verklighet är en annan
            än det tidiga 1970-talets. Den nya statliga kulturpolitiken formades
            i en tid, präglad av ekonomisk expansion. Bland ungdomarna var
            solidaritetsrörelsen stark — det låg i tiden att engagera sig
            för andra människor, i fattiga och förtryckta länder, i kommande
            generationer och här mitt ibland oss. Reaktionen mot kommer- siella
            intressens försök att fånga människorna i en snäv nöjesvärld var
            spontan och stor. I dag är det ekonomiska klimatet bistrare. Många
            ungdomar och många vuxna ställs inför arbetslöshet. Tryggheten
            i hembygden, förhoppningen inför framtiden kan då svikta. Sociala
            problem kan bli en följdverkan. Individualismen är en ledande
            ideologi. Fler och fler intryck utifrån tränger sig på — inte
            minst genom ständigt nya landvinningar på mediaområdet. Dialogen
            får, alltför ofta, stå tillbaka för en-vägs-information. Men den
            ofrivilliga fritiden — dvs. följden av arbetslöshet och förtidspensioneringar
            — och fixeringen vid individen bryts mot andra strömningar i tiden.
            Männi- skor går samman för att gemensamt ta framtiden i egna händer.
            Småföre- tag, ofta kooperativa, startas för att uträtta nyttigheter,
            ge människorna arbete och ingjuta framtidstro i bygden — byn eller
            stadsdelen. På kultur- området har nya former för verksamhet utkristalliserat
            sig. Reformarbetet har varit betydande. Politiken är inte följsamhet
            gentemot den utveckling, som sker runt omkring oss. Men pennan
            som präntar de politiska målen måste vässas mot den verklighet,
            som skall påverkas. Tio år har gått sedan den nya kulturpolitiken
            beslutades. Det är dags att utvärdera vad det i praktiken blev
            av de angelägna målformuleringarna — att lyhört lyssna till vilka
            resultat människor i olika slags bygder kan avläsa av den nya
            kulturpolitiken. Det är dags att förnya de kulturpolitiska målen
            utifrån de förutsättningar, som 1980-talets verklighet bjuder.
          </p>
          <pb facs="riksdagen-motions-pdf/data/198384/mot_198384__2266/mot_198384__2266-004.pdf"/>
          <p xml:id="i-CAkivaHvuHb7Rx9W2PjuH4">
            Mot. 1983/84: 2266 8
          </p>
          <p xml:id="i-Xcx1sgLwSHHXtVyj65ymtU">
            Väckarklocka i kulturdebatten
          </p>
          <p xml:id="i-WTru8ivMKHHHXRES5S5HUL">
            Studieförbundet Vuxenskolan har gjort ett försök att följa upp
            den nya kulturpolitiken. Folkbildare, konstnärer och politiker
            har utifrån sina per- sonliga erfarenheter skrivit debattartiklar.
            Många människor, både i och utanför SV:s led, har i en intervjuundersökning
            givit sin syn på kulturverk- samheten före 1974, i dag och i framtiden.
            I hundratal har människor strålat samman för att samtala om kulturpolitik.
            Resultaten av Studieför- bundet Vuxenskolans projekt gör inte
            anspråk på att vara generella slutsat- ser, representativa för
            svenska folket, eller ens för de särskilt studerade kommunerna.
            Men projektrapporten, Kultur -84 Den nya kulturpolitiken i praktiken,
            tjänar likväl som väckarklocka i kulturdebatten. Kultur -84 bekräftar
            att den kulturella ojämlikheten är skrämmande stor. Ännu har inte
            den nya kulturpolitikens jämlikhets- och decentraliserings- mål
            uppnåtts. Människor i olika slags bygder, med olika bakgrund har
            olika förutsättningar att bl. a. få del av det utbud, som kulturarbetare
            och kulturinstitutioner svarar för. En mycket målmedveten kommunal
            decen- traliseringspolitik fordras t. ex. som uppföljning på det
            statliga kulturmålet om decentralisering för att också landsbygdens,
            glesbygdens och de små tätorternas människor på allvar skall få
            chans uppleva konstnärlig kultur. Men Kultur -84 visar inte bara
            kontraster. När frågor ställdes om kultur- livet i framtiden blev
            svaren samstämmiga: Människors längtan efter ett levande lokalt
            kulturliv — och efter möjlighet att påverka kulturverksam- heten
            — är densamma i storstad och glesbygd. Både tätortsbor och lands-
            bygdsbor lyfter fram kulturverksamheten i den lokala miljön, i
            närmiljön, som den mest väsentliga. Kulturverksamheter — där vi
            samverkar med våra grannar, knyter kontakter och tillsammans utvecklar
            gemenskap — där vi möts över generationsgränserna — som gör hembygden
            spännande och attraktiv för tonåringarna — som gör att tonåringarna
            inte alltid måste längta bort, in till centrum, in till stan,
            för att få vara med om något roligt — som ger oss ökat inflytande
            över hembygden — som gör oss väl förtrogna med livet i bygden
            förr i tiden.
          </p>
          <p xml:id="i-UqZBCZ63fjnzV7Z3fV7mbb">
            En ny kulturutredning
          </p>
          <p xml:id="i-PFth3trUczutAkXPGxtw1A">
            Studieförbundet Vuxenskolans granskning av kulturpolitiken ger
            inspi- ration till att efterlysa en genomgripande utvärdering
            av vad det i praktiken har blivit av 1974 års statliga kulturpolitiska
            mål. En sådan utvärdering bör genomföras som en statlig, offentlig
            utredning med parlamentarisk sam- mansättning och syfta till att
            ge underlag för ett förnyat och vidareutveck- lat kulturpolitiskt
            ställningstagande.
          </p>
          <pb facs="riksdagen-motions-pdf/data/198384/mot_198384__2266/mot_198384__2266-005.pdf"/>
          <p xml:id="i-GvFcXRRSoYzop6cxqqqkpQ">
            Mot. 1983/84: 2266 9
          </p>
          <p xml:id="i-Ljjk7fpT7xnNZiT4W6iqRm">
            Några frågor, som behöver besvaras av 1980-talets kulturutredning,
            kan omedelbart anmälas: (Frågelistan gör inte anspråk på att vara
            heltäckande) e Riksdagsbeslutet om kulturpolitikens mål fattades
            av en enig riksdag 1974. Glädjen inför den nya kulturpolitiken
            var stor — och förväntning- arna inför dess resultat var högt
            ställda. Vilka grupper av människor — relaterat till bl.a. socioekonomisk
            tillhörighet och typ av bostadsort — har i störst utsträckning
            fått del av de nya kulturpolitiska insatserna? Hur har resurserna
            fördelats mellan centrala, regionala och lokala insat- ser? En
            hel del av den kulturstatistik, som är känd, visar att det är
            människor med hög utbildning och höga inkomster, som i största
            ut- sträckning tillägnar sig kulturutbudet. Den statliga kulturpolitiken
            är tänkt att ta till vara de svaga gruppernas behov. Vilka avvägningar
            fordras i framtiden? e En utgångspunkt för den förra kulturutredningen
            var att de ekonomiska resurserna för kulturpolitiska insatser
            då var otillräckliga. Under de tio år som har gått, sedan den
            nya kulturpolitiken trädde i kraft, har ansla- gen till kulturpolitiska
            insatser mångdubblats. På senare år har kulturpo- litiken fått
            känna av ekonomiska åtstramningar — men behoven av vidareutveckling
            är fortfarande stora. Centerpartiets syn är att kulturin- satser
            måste få kosta. Kulturupplevelser är av oskattbart värde — de
            ökar i betydelse när det ekonomiska och sociala klimatet hårdnar.
            En lantbrukare i Alingsås, intervjuad i Studieförbundet Vuxenskolans
            uppföljning av den nya kulturpolitiken, uttryckte sig så här:
            Tänk om mycket av det klart negativa som händer i dag såsom stölder,
            drogmiss- bruk etc. står i ett direkt, logiskt följdverkanssammanhang
            till de impul- ser, som vårt kulturutbud ger, eller till avsaknaden
            av det, som kulturli- vet borde ge ... Vilken prioritet är riksdagen
            beredd att ge 1980-talets och 1990-talets kultursatsningar? Vilken
            hållning skall statsmakten inta till näringslivets antydan till
            intresse för att sponsorera seriös kulturverksamhet? Om prioriteringar
            inom kulturbudgeten tvingas fram — kan det lokala kulturlivet
            runt om i hela landet få stöd på bekostnad av anslag till kulturinstitutioner
            i Stockholm? e En annan utgångspunkt för den förra kulturutredningen
            var att det då saknades metoder för att få till stånd en bred
            folklig kulturverksamhet. Den nya kulturpolitiken skulle främja
            kulturell aktivering i stället för kulturdistribution. Vilka erfarenheter
            kan avläsas i verkligheten? Hur har resurserna fördelats mellan
            de båda ändamålen? Vilka ringar-på- vattnen-effekter har den nya
            statliga kulturpolitiken fått i landsting och kommuner? Vilken
            typ av insatser har mött det största gensvaret bland t.ex. s.k.
            eftersatta grupper? Vilken roll har folkrörelserna spelat? Statens
            kulturråd har under de senaste åren genomfört två parallella projekt,
            Kultur i boendemiljö och Kultur i arbetslivet, som båda redovi-
            sas inom kort. Otvetydigt har projekten bidragit till att utveckla
            meto-
          </p>
          <pb facs="riksdagen-motions-pdf/data/198384/mot_198384__2266/mot_198384__2266-006.pdf"/>
          <p xml:id="i-Y4Q7Aa82TsrrPEnTdwu9cB">
            Mot. 1983/84: 2266 10
          </p>
          <p xml:id="i-5pAk43Kd84hHZdds1M7qzf">
            derna för kulturskapande i den lokala miljön. Tillsammans är
            båda projektens erfarenheter värdefulla bidrag till förfinade
            statliga insatser för kulturell aktivering. e Bildflödet ökar,
            nya medier — vilka vi på förhand naturligtvis inte känner till
            eller kan förutspå följdverkningarna av — gör entré. Sedan det
            kulturpolitiska beslutet fattades 1974 har bl.a. videogram blivit
            realiteter i det svenska samhället — och det i stor skala. Behovet
            av en samlad mediapolitik är akut. Hur skall statens medie- och
            kulturpolitik förenas i en och samma strävan? Förslag att införa
            reklam i Sveriges Radios televisionssändningar framförs. Vad skulle
            reklam i TV betyda för Sveriges Radios kulturpolitiska ambitioner
            och folkbildande roll? Hur tar vi till vara boken — det tryckta
            ordet — i de nya mediernas värld? Mötet med litteraturen innebär
            möte med ord, med språk, men också med tankar, idéer: ” Här tassar
            tiden stilla mellan tryck och ögon här bor livet mellan rad och
            rad här föds en tanke att slå följe med ett stycke denna dag”
            — för att låna en strof ur Maj Larssons dikt Bokrum. Varje bygd
            är värd sin egen bokhandel — kan den rätten tryggas i framtiden?
            Vilka är erfarenheterna av bokbuss kontra filialbibliotek? Vad
            betyder folkbild- ningen för att sprida skönlitteratur? e Den
            nya kulturpolitiken skulle leda fram till konstnärlig och kulturell
            förnyelse. En förtrolig dialog mellan de yrkesverksamma konstnärerna/
            kulturarbetarna och de många amatörerna skulle stimuleras. Vad
            har den nya kulturpolitiken inneburit för de professionellas möj-
            ligheter till utveckling och till trygga arbetsförhållanden? Vilka
            insatser för att främja amatörism har varit mest framgångsrika?
            I några samman- hang har en antydan till konkurrens och konflikt
            mellan professionella och amatörer kunnat skönjas. Hur har denna
            olyckliga tendens kunnat stävjas, hur undviks liknande incidenter
            i framtiden? Lyckade exempel på dialog, samverkan och ömsesidig
            stimulans mellan professionella och amatörer bör spridas såsom
            inspirationskälla för andra grupper. e Riksdagsbeslutet om nya
            förutsättningar för folkbildningsarbetet är — i förhållande till
            beslutet om kulturpolitikens mål — förhållandevis nytt. Folkbildningen
            — liksom folkrörelserna ur vilka studieförbunden har sprungit
            fram — är grundläggande tillgångar för det lokala kulturlivet.
            Den nya formen av statligt stöd till kulturverksamhet i folkbildningen
            öppnar möjlighet för de många människorna att, genom sina studieför-
            bund, forma kulturverksamheten. Gemensamt skapande med fria, okon-
            ventionella uttryck, beprövad amatörism såsom amatörteater, amatör-
          </p>
          <pb facs="riksdagen-motions-pdf/data/198384/mot_198384__2266/mot_198384__2266-007.pdf"/>
          <p xml:id="i-LqU9bZvSiTBAkhPe7HBaay">
            Mot. 1983/84: 2266 "n
          </p>
          <p xml:id="i-FCt5QfDjuKKVfbCfXUzJu5">
            musik, körsång och mycket annat kan nu få uppmuntrande stöd.
            Kvar finns möjligheten att anlita kulturarbetare för framträdande
            med sång, musik, teater, dans, bildkonst och andra sköna konster,
            t.ex. i bygde- gården eller på arbetsplatsen i den lokala miljön.
            Trots att riksdagsbeslu- tet om reglerna för statens stöd till
            folkbildningen fattades så sent som 1981 kan vi från studieförbunden
            konstatera intresse, engagemang och behov, som vida överstiger
            de resurser som det hittills har varit möjligt för riksdagen att
            ställa till folkbildningens förfogande. Vilka avvägningar är rimliga
            att göra framdeles? e Självklar förutsättning för levande lokalt
            kulturliv är bra samlingslokaler i de miljöer, där människorna
            bor, arbetar och lever. En starkare betoning av värdet av ett
            lokalt förankrat kulturliv leder ofelbart till ökat behov av bra
            samlingslokaler i närmiljöerna. Bygdegår- dar, Folkets hus och
            andra samlingslokaler är utomordentligt viktiga forum i sockendelar,
            tätorter. städer och stadsdelar. De behöver dock kompletteras
            med mindre lokaler, gemensamma för kvarteret eller för byn, för
            att det lokala kulturlivet på allvar skall kunna vitaliseras.
            Sådana initiativ är redan i full färd med att förverkligas genom
            såväl samlingslokalorganisationerna som kommuner och bostadsföretag.
            Det lokala kulturlivet är ytterst också direkt beroende av vilka
            möjlig- heter till medmänsklig kontakt och samverkan som boendemiljön
            ska- par. Gemensamma angelägenheter måste finnas inbyggda i alla
            närmil- jöer så att människor får anledning att mötas, samtala
            och tillsammans finna praktiska lösningar. I grannskapet måste
            människor helt enkelt bli oumbärliga för varandra, få ärliga förutsättningar
            att bygga samhörighet och solidaritet. När de första medmänskliga
            kontakterna är knutna kan kulturliv börja spira. I vilken utsträckning
            har de kulturpolitiska strävandena genomsyrat samhällsplaneringen
            och t.ex. de statliga insatserna för samlingsloka- lerna? e Det
            åttonde och sista kulturpolitiska målet gäller erfarenhets- och
            idéut- byte i ett internationellt perspektiv. Det är en riktig
            tolkning att här räkna in det nordiska kultursamarbetet, som har
            sina rötter i de nordiska folkens gemensamma bakgrund och som
            i vår tid betyder mycket för kulturell integritet i Norden. Nordisk
            gemenskap ger styrka i kampen mot den internationella, främst
            angloamerikanska, masskulturen. Sam- arbete kring nordiska böcker,
            filmer, bilder, musikstycken, liksom sam- arbete i nordiska folkrörelser,
            ger igenkännandets glädje, möjlighet till identifikation. Samarbetet
            stärker vår motståndskraft mot de ytliga och falska budskap, som
            tränger sig på. Vilken roll har det nordiska kultur- samarbetet,
            finansierat genom den nordiska kulturbudgeten, hittills spe- lat?
            Hur kan Sverige medverka till att den gemensamma kulturbudgeten
            i Norden tillförsäkras expansionsutrymme också i en ekonomiskt
            kärv tid? Vilken inriktning önskar vi från Sverige ge den nordiska
            kulturbud- geten i framtiden?
          </p>
          <pb facs="riksdagen-motions-pdf/data/198384/mot_198384__2266/mot_198384__2266-008.pdf"/>
          <p xml:id="i-FM5pGBoRpS3xxyqcEVTesG">
            Mot. 1983/84: 2266 1
          </p>
          <p xml:id="i-7nuxvYye4sNVb4zEhDstBu">
            Hemställan
          </p>
          <p xml:id="i-fBDPsvE97yDP77YL5ZMXR">
            Med hänvisning till vad som anförts i motionen hemställs 1. att
            riksdagen beslutar att hos regeringen begära en allsidigt sam-
            mansatt parlamentarisk utredning angående utvärdering av 1974
            års kulturpolitiska riksdagsbeslut och mål för framtida kulturpo-
            litiska insatser, 2. att riksdagen beslutar att hos regeringen
            begära att de i motionen framförda tankegångarna beaktas i direktiven
            till utredningen.
          </p>
          <p xml:id="i-UtrfZac2uUogWKBh577CQu">
            Stockholm den 25 januari 1984
          </p>
          <p xml:id="i-TDdUmnUbQdMMrR4mbye7a5">
            KARL BOO (c) STINA GUSTAVSSON (c) SIVERT CARLSSON (c) KERSTIN
            GÖTHBERG (c) JAN HYTTRING (c) RUNE BACKLUND (c) SIGVARD PERSSON
            (c) PÄR GRANSTEDT (c) LARZ JOHANSSON (c) INGER JOSEFSSON (c) ULLA
            TILLANDER (c)
          </p>
          <p xml:id="i-J6e5vRESbuCDLxVcmKQtSF">
            Norstedts Tryckeri, Stockholm 1984
          </p>
        </div>
      </div>
    </body>
  </text>
</TEI>
