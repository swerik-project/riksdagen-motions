<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201314-TU-00217">
  <teiHeader>
    <fileDesc>
      <titleStmt>
        <title>Mer gods på Vänern</title>
        <author corresp="i-XSuWURvcJRjSbVSYUBBuD2">av Stina Bergström m.fl. (MP)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Mer gods på Vänern</title>
          <idno type="rdwebb">H102T217</idno>
          <rs type="number">T217</rs>
          <orgName type="comitteeAbbreviation">TU</orgName>
          <ref type="dokument_url_text">http://data.riksdagen.se/dokument/H102T217/text</ref>
          <ref type="dokument_url_html">http://data.riksdagen.se/dokument/H102T217</ref>
          <ref type="dokumentstatus_url_xml">http://data.riksdagen.se/dokumentstatus/H102T217</ref>
          <ref type="doc">http://data.riksdagen.se/fil/982DD196-D00C-4615-94BE-BA78B81082F6</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-XSuWURvcJRjSbVSYUBBuD2</idno>
            <name>Stina Bergström</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-LSGLGKPPdgKqe7pxwHn9sf</idno>
            <name>Lise Nordin</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-2EZPhWWR7yHztg3zN2aNvh</idno>
            <name>Peter Rådberg</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-2GE534P2Foy3WpqKPVNeW8</idno>
            <name>Mats Pertoft</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-BtVUkA8pGejVq6Ja71YMBM" type="signed"/>
        <correspContext corresp="i-BtVUkA8pGejVq6Ja71YMBM">
          <note type="signatory" corresp="i-XSuWURvcJRjSbVSYUBBuD2"/>
          <note type="signatory" corresp="i-LSGLGKPPdgKqe7pxwHn9sf"/>
          <note type="signatory" corresp="i-2EZPhWWR7yHztg3zN2aNvh"/>
          <note type="signatory" corresp="i-2GE534P2Foy3WpqKPVNeW8"/>
        </correspContext>
        <correspAction xml:id="i-Pq6LZNEodxsLwop2NyygSz" type="numbering">
          <date when="2013-09-30"/>
        </correspAction>
        <correspAction xml:id="i-EExci2xNKNigYgYT9MfW7L" type="submission">
          <date when="2013-09-27"/>
        </correspAction>
        <correspAction xml:id="i-7QqvVNSKtSzaGyk6br3LrQ" type="transfer">
          <date when="2013-09-26"/>
        </correspAction>
        <correspAction xml:id="i-DvgX51JUSG3yEHjcAxHjAR" type="assigned"/>
        <correspContext corresp="i-DvgX51JUSG3yEHjcAxHjAR">
          <ref type="assignedTo">Trafikutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-HuqRjZUHeUoGwHnUMbWMZr" type="motHeader"/>
      <div xml:id="i-5WN3SwgMMf13VMHp2qxppZ" type="motBody">
        <div xml:id="i-QdYNJ1ejTvtRYRrtBB1Ysh" type="motProposal" subtype="förslag">
          <head xml:id="i-3QoPzbVQSB9sh9gTRLM5KR">
            Förslag till riksdagsbeslut
          </head>
          <list xml:id="i-Nfmgtb6C6sGRtbWy4TXxeX" style="ol">
            <item xml:id="i-As1MuJpnMebmx5jcKS7Ski">
              Riksdagen tillkännager för regeringen som sin mening vad som
              anförs i motionen om rättvisa hamnavgifter.
            </item>
            <item xml:id="i-J3czJFeGgRqMm8F25YGMp6">
              Riksdagen tillkännager för regeringen som sin mening vad som
              anförs i motionen om krav i tillståndsprövningen för Göteborgs
              hamn.
            </item>
            <item xml:id="i-3Z6GqJdoPayTPEKp67A6pi">
              Riksdagen tillkännager för regeringen som sin mening vad som
              anförs i motionen om slussarna i Trollhättan.
            </item>
            <item xml:id="i-494QREHtvYtEqeYXX6Fndo">
              Riksdagen tillkännager för regeringen som sin mening vad som
              anförs i motionen om en lastbilsskatt. 1
            </item>
            <item xml:id="i-YCadMWRTY5VisVQoAbWoJW">
              Riksdagen tillkännager för regeringen som sin mening vad som
              anförs i motionen om att omställningen till förnybara drivmedel
              också ska omfatta sjöfarten.
            </item>
            <item xml:id="i-TNx6aNA6NUXpTFEk9hkeG5">
              Riksdagen tillkännager för regeringen som sin mening vad som
              anförs i motionen om att införa en Nox-fond.
            </item>
            <item xml:id="i-9zuZEghKM4QUchNj6hUcGa">
              Riksdagen tillkännager för regeringen som sin mening vad som
              anförs i motionen om att införa en tonnageskatt. 1
            </item>
          </list>
          <p xml:id="i-98GUHTzcaiF7yU6hSdZQWU">
            1 Yrkandena 4 och 7 hänvisade till SkU.
          </p>
        </div>
        <div xml:id="i-44g5CuY39QqRaYYwFea5J3" type="motContent">
          <head xml:id="i-CMDMKzGyfotgRuxktnT4mz" type="h1">
            Motivering
          </head>
          <p xml:id="i-DXNdtDXRrmfra7ACUugd8v">
            I Sverige kör vi idag bara 7 procent av våra inrikes godstransporter
            på vatten, att jämföra med övriga Europa där ofta en fem gånger
            så stor andel av godset fraktas på vattenvägarna. Genom att flytta
            över transporterna från väg till vatten minskar vi koldioxidutsläppen
            och gör vägarna mer trafiksäkra. En så kallad pråmpendel per dygn
            med flis från Värmland till den planerade biogasfabriken i Göteborg
            skulle till exempel årligen ersätta 7 200 lastbilar på E6/E45.
          </p>
          <p xml:id="i-Vh9MQp1SqrHk2X3pVt6vPY">
            Västsverige är i hög grad präglat av sjöfart. I Västra Götalandsregionen
            och kring hela Vänern finns farleder och hamnar som både i nutid
            och historiskt har varit nyckeln till handel, fiskenäring och
            kommunikation mellan människor. Tiderna förändras, men vattenvägarna
            består som en given resurs för effektiva, kapacitetsstarka och
            hållbara transporter.
          </p>
          <p xml:id="i-CSaLh1qGYD5ZueDzoDaCUv">
            Det gäller att vi tar denna resurs till vara. Utvecklingen har
            allt för länge gått åt fel håll när det gäller att köra gods på
            Vänern. Idag fraktas två miljoner ton gods på Vänern, Göta älv
            och Trollhätte kanal. För bara ett decennium sedan fraktades 2,8
            miljoner ton årligen. Enligt utredningen i Trafikverkets stråkstudie
            som redovisades i april 2013 1 skulle godsmängden inom Vänersjöfarten
            kunna öka till 3,9 miljoner ton fram till 2030 om rätt insatser
            görs.
          </p>
          <p xml:id="i-JfGn9asTLhjdmyNTTQCbsG">
            Vår uppfattning är att med rätt politik skulle ännu mer gods
            på sikt kunna flyttas över från väg och järnväg till Vänern. Att
            satsa på Vänersjöfart är ett viktigt steg för klimatsmarta och
            energieffektiva transporter.
          </p>
          <head xml:id="i-K3vJt3KkDLAQBGfE4b6KGr" type="h2">
            EU:s regelverk om inre vattenvägar
          </head>
          <p xml:id="i-9F61vSFFSFRB9TzRZJPrBn">
            Representanter för rederier, hamnar och industrier runt Vänern
            är positiva till mer transporter till sjöss, under förutsättning
            att en omklassning kan ske till EU:s regelsystem för inre vattenvägar,
            IWW. Det blir då möjligt att lasta godset på pråmar istället för
            båtar anpassade för havet.
          </p>
          <p xml:id="i-FtXwUfY6K2UBQ4iJG5AnMZ">
            Det är därför glädjande att regeringen nu äntligen lämnat över
            ett förslag till riksdagen om att införa delar av EU:s regelverk
            om inre vattenvägar 2 . Detta är något som Miljöpartiet länge
            drivit.
          </p>
          <head xml:id="i-WGM7y3zU14xSnE6vFHVDUs" type="h2">
            Rättvisa hamnavgifter
          </head>
          <p xml:id="i-AJvVimv8HQSb4ZWJyRknmN">
            De nya reglerna för inlandssjöfart beräknas träda i kraft 1 september
            2014. Det är då viktigt att Vänersjöfartygen inte beläggs med
            orättvisa hamnavgifter jämfört med tåg och lastbil för att få
            en överflyttning till klimatsmartare transporter. I Göteborg är
            det bara båtarna som betalar hamnavgift, det vill säga båtarna
            betalar hela hamnens infrastruktur inklusive hela uppställningsplanen
            för containrar, vägar etc. Såväl lastbil som tåg betalar ingenting.
            Hamnen ger med andra ord lastbilen 100 procent rabatt, vilket
            går helt stick i stäv med grundreglerna User Pay och Polluter
            pay.
          </p>
          <p xml:id="i-9teDyXLxa2TKfFvuY1ut7A">
            De stora hamnarna är ofta motorn i ett inlandssjöfartssystem.
            Göteborg är med sina över en miljon lastbilar till och från hamnen
            den största godsgeneratorn i regionen.
          </p>
          <p xml:id="i-5SHH2xAC7M2Zjhuj3ff42o">
            I svensk järnvägslag regleras såväl hamnarnas som banhållarens
            rätt att ta betalt, infrastrukturavgiften skall avspegla den samhällsekonomiska
            kostnaden och den måste vara neutral mellan olika tågoperatörer.
          </p>
          <p xml:id="i-FhCnBzv1hYPZTn6N1iBr7P">
            Det behövs en liknande lag för inlandssjöfarten. Avgiften för
            inlandsfartygen i hamnen får inte vara högre än den som gäller
            för lastbilen, räknat per ton lastat/lossat gods. Detta bör riksdagen
            som sin mening ge regeringen tillkänna.
          </p>
          <head xml:id="i-HD1NXtCze1LFiDGeRns1oK" type="h2">
            Krav på hur mycket som får flyttas över från fartyg till väg
          </head>
          <p xml:id="i-MVQcEeacSXCcPbWaKeQnBq">
            För hamnen i Rotterdam har motsvarande Mark- och miljödomstolen
            skrivit in i tillståndsprövningen för hamnen att högst 30 procent
            av godset får gå med lastbil till och från hamnen och inåt landet.
            I Rotterdam liksom andra stora hamnar i Tyskland tar inlandsfartygen
            mer gods än lastbilen. Detsamma borde göras för Göteborgs hamn
            och andra svenska hamnar för att främja hållbara transporter med
            järnväg och inlandssjöfart. Detta bör riksdagen som sin mening
            ge regeringen tillkänna.
          </p>
          <head xml:id="i-DJsX3dT4fNF4sH3YFZEdV3" type="h2">
            Upprustning av slussarna i Trollhättan
          </head>
          <p xml:id="i-JT5qpm9evYBBjjwyhnki5W">
            Idag är slussarna i Trollhättan ett av orosmomenten för framtida
            sjöfart i Göta älv. Enligt Trafikverkets stråkstudie bedöms slussarna
            kunna vara i bruk fram till år 2030 under förutsättning att de
            löpande renoveras. Därefter måste de sannolikt ersättas med nya
            slussar, vilket innebär att de nya slussarna måste börja byggas
            runt 2025. Det är därför viktigt att planeringen för de nya slussarna
            fortsätter, både lokalt och regionalt – och att regeringen avsätter
            medel för projektet. Detta bör riksdagen som sin mening ge regeringen
            tillkänna.
          </p>
          <head xml:id="i-UwzG55cchQp1qdcWHmSBaC" type="h2">
            Avståndsbaserad lastbilsskatt
          </head>
          <p xml:id="i-J3ffuMmQvS6YhoxDXc6MS4">
            Miljöpartiet vill införa en avståndsbaserad lastbilsskatt för
            att optimera transporterna i det svenska infrastruktursystemet.
            Att transportera på Vänern och järnvägen runt Vänern är mycket
            klimatsmartare än att transportera med lastbil på vägarna runt
            Vänern. Samtidigt finns det sträckor och delar av Sverige där
            det inte finns något rimligt alternativ till lastbilstransporter.
            Därför vill vi införa en geografisk dimension i lastbilsskatten.
            Miljöpartiet föreslår i enlighet med EU:s regelverk att den svenska
            vinjettskatten avskaffas i samband med att lastbilsskatten införs.
            Detta bör riksdagen som sin mening ge regeringen tillkänna.
          </p>
          <head xml:id="i-59QxxWNVsCZxW3YTv8hvRe" type="h2">
            Förnybara drivmedel även på Vänern
          </head>
          <p xml:id="i-K6bSypKVaPpi7CuAjdApn9">
            Vänern är inte bara en sjö med fantastiska möjligheter att frakta
            gods på. Vänern är också en av världens största sötvattentäkter
            och många människor får sitt dagliga vatten från sjön. Vänerns
            stränder är viktiga för djur- och växtliv, friluftslivet och turismen.
          </p>
          <p xml:id="i-5oW2F5gfGboLz1Uxd6Srra">
            Därför är det nödvändigt, för både vattenkvaliteten, djur- och
            växtlivet och klimatet att snabbt byta ut den miljöfarliga bunkeroljan
            som fartygen idag tankas med till förnybara drivmedel. Omställningen
            till förnybara drivmedel måste också omfatta sjöfarten och för
            att skynda på den utvecklingen behövs mer forskning och utveckling.
            Det är viktigt att sjöfarten får sin del av de statliga FoU-medlen
            för forskning och pilotprojekt. Inlandsfartyg som drivs med förnybara
            drivmedel och/eller sol och vind är ett sådant pilotprojekt. Detta
            bör riksdagen som sin mening ge regeringen tillkänna.
          </p>
          <head xml:id="i-6VxsbCsXCsk7ZoQsu9gtkr" type="h2">
            Utred införande av NO x -fond utifrån norsk modell
          </head>
          <p xml:id="i-7Ee74mERjrRoF8cbME3xXS">
            I Norge finns en generell skatt på NO x -utsläpp för fartyg.
            Fartyg och rederier kan få en nedsättning av NO x -skatten om
            de går med i näringslivets NO x -fond och samtidigt vidtar åtgärder
            för att minska sina NO x -utsläpp. Ungefär 600 miljoner norska
            kronor tillförs på detta sätt NO x -fonden, som används för att
            delfinansiera olika typer av NO x -åtgärder i branschen. Den aktör
            som är med i fonden och presenterar ett kostnadseffektivt sätt
            att sänka utsläppen kan ansöka om att få 75-procentig delfinansiering
            via fonden. 3 Åtgärder kopplade till den norska fonden har idag
            lett till utsläppsminskningar på totalt 12 000 ton. 4 Över 95
            procent av alla de utsläpp som berörs av skatten ingår numera
            i fonden. Systemet har lett till installation av katalytisk rening
            och övergång till LNG. Och även om LNG är en fossil gas så kan
            dessa båtar lika väl köras på biogas. Idag gäller denna skatt
            enbart på norskt vatten men modellen är tillämpbar på svenska
            vatten.
          </p>
          <p xml:id="i-KL2toXtxajQzuKwrLAz9U8">
            En NOx-fond enligt norsk modell bör utredas. Intäkterna från
            fonden kan exempelvis gå till investeringar som leder till minskade
            kväveutsläpp, mer förnybara drivmedel och energieffektivisering.
            Detta bör riksdagen som sin mening ge regeringen tillkänna.
          </p>
          <head xml:id="i-HCn1gBKgJf3CQbALHL6upH" type="h2">
            Inför tonnageskatt
          </head>
          <p xml:id="i-Vc6eMiJnRoJaGoUFP5qYWG">
            En svensk tonnageskatt skulle stärka konkurrenskraften för den
            svenska sjöfarten. I stort sett samtliga sjöfartsländer inom EU
            har redan tonnageskatt, och idag ser vi en utflaggning av svenska
            fartyg, bland annat till våra grannländer Finland och Danmark,
            som har förmånliga tonnageskatteregler.
          </p>
          <p xml:id="i-VqGEyyiYiYbSoEh6ApepoP">
            Tonnageskatten är rättvis eftersom den baseras på fartygens intjäningsförmåga.
            Miljöpartiet har medverkat till att regeringen nu tillsätter en
            utredning om att införa en tonnageskatt. Det är också en effekt
            av att riksdagen vid ett flertal tillfällen tryckt på för en tonnageskatt.
            Miljöpartiet föreslår att utredningen om tonnageskatt även ska
            titta på hur den kan kombineras med en omställningsfond för klimat
            och miljö. Det blir också ett sätt att lösa problem med rederiers
            obeskattade reserver och latenta skatteskulder. Hela eller delar
            av den latenta skatteskulden placeras i en innovationsfond för
            forskning och utveckling om sjöfartens miljö- och klimatutveckling.
            Detta bör riksdagen som sin mening ge regeringen tillkänna. På
            så sätt kan Vänersjöfarten och hela den svenska sjöfarten och
            dess arbete för klimat och miljö få en skjuts framåt.
          </p>
        </div>
        <div xml:id="i-BqW5QsS8unfMEykWFYppHS" type="signatureBlock">
          <list xml:id="i-4eYajSR4VDVuHNPzw6yxii">
            <item xml:id="i-23eqsUrFEvjyCFXzBKYjYc" who="i-XSuWURvcJRjSbVSYUBBuD2" type="signature">
              Stina Bergström (MP)
            </item>
            <item xml:id="i-Qxont5WgYX8MkCTrNPe3x9" who="i-LSGLGKPPdgKqe7pxwHn9sf" type="signature">
              Lise Nordin (MP)
            </item>
            <item xml:id="i-9ZeLf5Qw9V6SkrjpkzkL4M" who="i-2EZPhWWR7yHztg3zN2aNvh" type="signature">
              Peter Rådberg (MP)
            </item>
            <item xml:id="i-3aFhBK9fn5P4XhPz9Xzd7M" who="i-2GE534P2Foy3WpqKPVNeW8" type="signature">
              Mats Pertoft (MP)
            </item>
          </list>
        </div>
      </div>
    </body>
  </text>
</TEI>
