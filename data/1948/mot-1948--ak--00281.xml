<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1948/mot_1948__ak__281/mot_1948__ak__281-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            6 Motioner 1 Andra kanvumaren, nr 281.
          </p>
          <p>
            Nr 281.
          </p>
          <p>
            Av herr Johansson i Stockholm, om avskaffande av terminsavgifterna
            vid de allmänna läroverken och därmed jämförliga skolor.
          </p>
          <p>
            1947 års riksdag beslöt att från och med utgången av budgetåret
            1946/47 avskaffa den del av terminsavgifterna för elever vid de
            allmänna läroverken, vilken erlagts till statsverket. I Kungl.
            Maj:ts förslag härom förklarades, att »frågan om avskaffande av
            lärjungeavgifterna vid de allmänna läroverken och därmed jämförliga
            läroanstalter länge varit aktuell och torde böra lösas så snart
            lämpligen kan ske». Det ansågs emellertid »med hänsyn till anslags-
            frågornas ur teknisk synpunkt komplicerade beskaffenhet» icke
            möjligt att samtidigt ställa förslag om samtliga avgifters avskaffande.
            Eleverna vid nämnda läroanstalter få alltså alltjämt betala en
            icke obe- tydlig, för många ganska betungande terminsavgift, som
            går till skolornas biblioteks- och materialkassor, till de s.
            k. ljus- och vedkassorna, som även delvis bestrider kostnaderna
            för vaktmästarpersonalen. Den sammanlagda storleken av dessa avgifter
            uppskattades för budgetåret 1944/45 till »icke obetydligt över
            5 000 000 kronor» och torde nu uppgå till ännu mera. Som ett led
            i demokratiseringen av skolväsendet är det en angelägen upp- gift
            att minska kostnaderna för tillträde till läroverken och jämförliga
            skolor. Det införda stipendiesystemet har i viss mån underlättat
            för begåvade, mindre bemedlade ungdomar att fortsätta skolgången
            utöver folkskolan. Ännu äro emellertid kostnaderna härför betungande
            för många och ett hinder för ett rationellt urval av elever. Ännu
            är i stor utsträckning tillträde till högre skol- gång ett privilegium
            för de mera besuttnas barn. Den planerade stora skolreformen avser
            att genomgripande demokratisera skolväsendet. Dess genomförande
            kommer emellertid att ta mycket lång tid. I avvaktan härpå måste
            det anses som en angelägen uppgift att så långt möjligt avlägsna
            de ekonomiska spärrar som finnas. Ett fullständigt avskaf- fande
            av elevavgifterna till läroverken och jämförliga skolor skulle
            utan tvivel ytterligare underlätta för mindre bemedlade att fortsätta
            sin skolutbild- ning, och den »komplicerade beskaffenheten» torde
            icke vara värre, än att dessa avgifter mycket snart skulle kunna
            avskaffas. Statsrådet och chefen för ecklesiastikdepartementet
            har emellertid i år icke ens ansett sig kunna biträda skolöverstyrelsens
            förslag, att staten helt skulle övertaga kostnaderna för vaktmästarpersonalen,
            varigenom kostnaderna för elevernas skolgång skulle kunna i någon
            mån nedbringas. Avslaget motiveras med att det icke är »normala
            förhållanden», d. v. s. det ingår som ett led i den allmänna be-
            sparingspolitiken.
          </p>
          <pb facs="riksdagen-motions-pdf/data/1948/mot_1948__ak__281/mot_1948__ak__281-002.pdf"/>
          <p>
            Motioner i Andra kammaren, nr 281. 7 Undertecknad kan icke dela
            denna motivering och anser att staten helt bör övertaga de kostnader,
            som nu bestridas av terminsavgifterna vid de allmänna läroverken.
            Med hänvisning till det anförda föreslås,
          </p>
          <p>
            att riksdagen i skrivelse till Kungl. Maj:t hemställer om vid-
            tagande av omedelbara åtgärder i syfte att helt avskaffa termins-
            avgifterna vid de allmänna läroverken och därmed jämförliga skolor.
            Stockholm i januari 1948. Gustav Johansson.
          </p>
        </div>
      </div>
    </body>
  </text>
</TEI>
