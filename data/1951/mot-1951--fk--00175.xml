<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1951/mot_1951__fk__175/mot_1951__fk__175-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Motioner i Första kammaren, nr 175. 7
          </p>
          <p>
            Nr 1735.
          </p>
          <p>
            Av herr Arrhén, angående tillgodoräknande i merithänseende för
            civil tjänst av tid, under vilken värnpliktig genomgått officers-
            eller underofficersutbildning.
          </p>
          <p>
            I värnpliktslagen meddelas bestämmelser rörande fortsatt utbildning
            m. m. för vissa kategorier av värnpliktiga. Sålunda är värnpliktig
            som ut- tagits för utbildning till officer eller underofficer
            vid armén eller kustartille- riet eller till underofficer vid
            flygvapnet skyldig att, över den normala värn- pliktstjänstgöringstiden
            fullgöra efter första tjänstgöringens avslutande fortsatt tjänstgöring
            under viss i lagen närmare angiven tidrymd. Med de meriteringsprinciper,
            som gälla inom civil tjänst, innebär tiden för officers- eller
            underofficersutbildning för dessa kategorier värnpliktiga i jämförelse
            med andra värnpliktiga minskade konkurrensmöjligheter. Denna förlust
            uppväges icke av de förmåner, som följa med utbildningen. En i
            viss mån med angivna förhållanden likartad situation förelåg under
            tiden för förstärkt försvarsberedskap, då vissa kategorier värnpliktiga
            nöd- gades underkasta sig längre beredskapstjänstgöring än andra.
            För att i någon mån uppväga de ojämnheter, som härigenom uppkommo,
            utfärdades bestämmelser angående tillgodoräknande av militär beredskapstjänstgöring
            vid tillsättning av vissa lärartjänster samt anvisningar angående
            beredande av vissa lättnader i anställning- och befordringshänseende
            för statsanställda, vilka fullgjort militär beredskapstjänstgöring
            m. m. Det kan ifrågasättas om behov av dylika bestämmelser icke
            föreligger för över huvud taget all värnpliktstjänstgöring, såväl
            första tjänstgö- ring som fortsatt sådan. Man behöver endast erinra
            om att i åtskilliga yrken, bl. a. i läraryrkena, föreligger ett
            starkt inslag av kvinnlig arbets- kraft, vilken på grund av de
            manliga kollegernas militärtjänstgöring, er- hållit ett till synes
            orättvist försteg framför jämnåriga kurskamrater vid meritering
            för befordran, för att klargöra det berättigade i en dylik inställ-
            ning. Under alla omständigheter synes det rimligt, att de värnpliktiga,
            som aläggas fortsatt tjänstgöring på grund av visad duglighet
            och lämplighet, beredas vissa möjligheter att i sitt blivande
            civila yrke få tillgodoräkna den militära utbildningen som merit.
            Det bör här tilläggas, att en dylik åtgärd framstår som en betydelsefull
            beredskapsåtgärd — man har nämligen anledning förmoda, att de
            värnplik- tiga med större intresse och vilja skola underkasta
            sig officers- eller under-
          </p>
          <pb facs="riksdagen-motions-pdf/data/1951/mot_1951__fk__175/mot_1951__fk__175-002.pdf"/>
          <p>
            8 Motioner i Första kammaren, nr 175.
          </p>
          <p>
            officersutbildning om de veta att denna utbildning icke kommer
            att försena dem i deras civila framtid. Med anledning härav får
            jag föreslå riksdagen, att Kungl. Maj:t måtte verkställa utredning
            angående det me- ritvärde, som i civilt anställnings- och befordringshänseende
            må kunna tillmätas den utbildningstid, som ålägges värnpliktiga.
            vilka undergå officers- eller underofficersutbildning, samt att
            Kungl. Maj:t måtte förelägga riksdagen förslag i ärendet.
          </p>
          <p>
            Stockholm den 26 januari 1951.
          </p>
          <p>
            Erik Arrhén.
          </p>
        </div>
      </div>
    </body>
  </text>
</TEI>
