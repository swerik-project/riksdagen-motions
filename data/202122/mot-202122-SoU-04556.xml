<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202122-SoU-04556">
  <teiHeader>
    <fileDesc>
      <titleStmt>
        <title>med anledning av prop. 2021/22:178 Barnets bästa när vård enligt LVU upphör – lex lilla hjärtat</title>
        <author corresp="i-Fnk9Zpnk5sS5WYPNBLTPx3">av Pia Steensland m.fl. (KD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2021/22:4556 av Pia Steensland m.fl. (KD)</title>
          <idno type="rdwebb">H9024556</idno>
          <rs type="number">4556</rs>
          <orgName type="comitteeAbbreviation">SoU</orgName>
          <ref type="dokument_url_text">http://data.riksdagen.se/dokument/H9024556/text</ref>
          <ref type="dokument_url_html">http://data.riksdagen.se/dokument/H9024556</ref>
          <ref type="dokumentstatus_url_xml">http://data.riksdagen.se/dokumentstatus/H9024556</ref>
          <ref type="docx">http://data.riksdagen.se/fil/40BD32C6-903E-41ED-B39C-DD36F5D47A75</ref>
          <ref type="pdf">http://data.riksdagen.se/fil/34DEA753-9356-46C2-A2F7-0D92E11E9383</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-Fnk9Zpnk5sS5WYPNBLTPx3</idno>
            <name>Pia Steensland</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="woman">
            <idno>i-NHqTsXnUVsZFg94vA6SKDr</idno>
            <name>Acko Ankarberg Johansson</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="man">
            <idno>i-WRiXUtixNTz4kgEnAAs5GH</idno>
            <name>Christian Carlsson</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="man">
            <idno>i-KHxTD13x4T7QRobXtjMm4K</idno>
            <name>Roland Utbult</name>
            <state type="partyAffiliation" ref="Q213654">
              <desc>KD</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction type="basedOn" xml:id="i-NN7Wzq4ipHAkb4wLmaStmk"/>
        <correspContext corresp="i-NN7Wzq4ipHAkb4wLmaStmk">
          <ref>Proposition 2021/22:178</ref>
        </correspContext>
        <correspAction xml:id="i-8nKraRkY3ScesyN7oyWEHA" type="signed"/>
        <correspContext corresp="i-8nKraRkY3ScesyN7oyWEHA">
          <note type="signatory" corresp="i-Fnk9Zpnk5sS5WYPNBLTPx3"/>
          <note type="signatory" corresp="i-NHqTsXnUVsZFg94vA6SKDr"/>
          <note type="signatory" corresp="i-WRiXUtixNTz4kgEnAAs5GH"/>
          <note type="signatory" corresp="i-KHxTD13x4T7QRobXtjMm4K"/>
        </correspContext>
        <correspAction type="submitted" xml:id="i-XdTabLcbfAiZ1KXX9jvroT">
          <date when="2022-04-06"/>
          <time when="16:23:42"/>
        </correspAction>
        <correspAction type="reviewed" xml:id="i-JYpBbJhY1jGBwHBeMK7mbN">
          <date when="2022-04-26"/>
          <time when="17:09:58"/>
        </correspAction>
        <correspAction type="dismissed" xml:id="i-7xL9WYWpczempyXWZXrEFR">
          <date when="2022-04-27"/>
        </correspAction>
        <correspAction type="referred" xml:id="i-HLGN3cDh6uyKF3CaQ7rtUx">
          <date when="2022-04-28"/>
        </correspAction>
        <correspAction type="assigned" xml:id="i-VqBEfi5iyBUeFaH2ZdpsxJ">
          <date when="2022-10-12"/>
          <time when="11:36:22"/>
        </correspAction>
        <correspContext corresp="i-VqBEfi5iyBUeFaH2ZdpsxJ">
          <ref type="assignedTo">Socialutskottet</ref>
        </correspContext>
        <correspAction type="behandlas_i" xml:id="i-9VsVtjpwhr5ibhNoDCUJiT"/>
        <correspContext corresp="i-9VsVtjpwhr5ibhNoDCUJiT">
          <ref type="uppgift">2021/22:SoU33</ref>
          <ref type="ref_dok_id">H901SoU33</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">SoU33</ref>
          <ref type="ref_dok_titel">Barnets bästa när vård enligt LVU upphör - lex lilla hjärtat</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">Motion till riksdagen 2021/22:4556 av Pia Steensland m.fl. (KD) med anledning av prop. 2021/22:178 Barnets bästa när vård enligt LVU upphör – lex lilla hjärtat</div>
      </div>
      <div type="motBody">
        <div type="motProposal" subtype="förslag">
          <head xml:id="i-HsTXiaCnKKCRrg6wanFwNq">
            Förslag till riksdagsbeslut
          </head>
          <list style="ol">
            <item xml:id="i-HAtkW5A96RQTYKdLTGJ3xB">
              Riksdagen ställer sig bakom det som anförs i motionen om att
              regeringen skyndsamt ska verkställa det tillkännagivande som riksdagen
              beslutat i betänkande 2020/21:SoU19 punkt 1 om en ny LVU, och
              detta tillkännager riksdagen för regeringen.
            </item>
            <item xml:id="i-JvUN4NVZt67JJ6RwHgGPPi">
              Riksdagen ställer sig bakom det som anförs i motionen om att
              regeringen skyndsamt ska verkställa det tillkännagivande som riksdagen
              beslutat i betänkande 2020/21:SoU19 punkt 5 om stöd efter vårdnadsöverflyttning,
              och detta tillkännager riksdagen för regeringen.
            </item>
            <item xml:id="i-CL1D32o4NtrDxjkfjDcGhA">
              Riksdagen ställer sig bakom det som anförs i motionen om att
              regeringen skyndsamt ska verkställa det tillkännagivande som riksdagen
              beslutat i betänkande 2020/21:SoU19 punkt 6 om riktlinjer för
              övervägande av adoption, och detta tillkännager riksdagen för
              regeringen.
            </item>
            <item xml:id="i-PqHF13ykKoSgLw94aWaM9W">
              Riksdagen ställer sig bakom det som anförs i motionen om att
              regeringen skyndsamt ska verkställa det tillkännagivande som riksdagen
              beslutat i betänkande 2020/21:SoU19 punkt 12 om drogtester, och
              detta tillkännager riksdagen för regeringen.
            </item>
            <item xml:id="i-XEQD7EpWEagnfMXJeM5E1z">
              Riksdagen ställer sig bakom det som anförs i motionen om att
              regeringen skyndsamt ska verkställa det tillkännagivande som riksdagen
              beslutat i betänkande 2020/21:SoU19 punkt 13 om uppföljning och
              stöd efter en placering utanför hemmet, och detta tillkännager
              riksdagen för regeringen.
            </item>
            <item xml:id="i-FK6YGAdZg8mBbcKvtnzXyZ">
              Riksdagen ställer sig bakom det som anförs i motionen om att
              regeringen skyndsamt ska verkställa det tillkännagivande som riksdagen
              beslutat i betänkande 2020/21:SoU19 punkt 14 om skriftliga uppföljningar,
              och detta tillkännager riksdagen för regeringen.
            </item>
            <item xml:id="i-3YNyJQfQkVo4hyfsGSTn5H">
              Riksdagen ställer sig bakom det som anförs i motionen om att
              processen efter remissförfarandet av utredningen Barnets bästa
              vid fortsatt vård enligt LVU ska hanteras skyndsamt för att en
              ny lagstiftning som säkerställer att barnrättsperspektivet blir
              ledande när det gäller socialtjänstens agerande kring barn och
              unga som behöver samhällets vård kommer på plats så snart som
              möjligt, och detta tillkännager riksdagen för regeringen.
            </item>
            <item xml:id="i-M77pkPxh3feVZ7UEocUP7Z">
              Riksdagen ställer sig bakom det som anförs i motionen om att
              socialnämnden ska följa upp situationen för barn och unga som
              är under 18 år under minst tolv månader efter att vård enligt
              LVU har upphört och tillkännager detta för regeringen.
            </item>
            <item xml:id="i-7KFXxBAvWdTj8Yn76DxVLa">
              Riksdagen ställer sig bakom det som anförs i motionen om att
              socialnämnden i vissa fall ska ha rätt att kräva obligatoriska
              drogtester av föräldrar eller vårdnadshavare inför umgänge med
              barn och unga som får vård enligt LVU och tillkännager detta för
              regeringen.
            </item>
            <item xml:id="i-GnkaCD9Yh9PKAuoXnX7yft">
              Riksdagen ställer sig bakom det som anförs i motionen om att
              socialnämnden i vissa fall ska ha rätt att kräva obligatoriskt
              drogtest av vårdnadshavare eller föräldrar inför prövningen av
              om vård enligt LVU ska upphöra samt i samband med att vården upphör
              och tillkännager detta för regeringen.
            </item>
          </list>
        </div>
        <div type="motContent">
          <head type="h1" xml:id="i-BPGC1PuMFiSyEYzv5151dN">
            Regeringens proposition
          </head>
          <p xml:id="i-TSGZoWUB5w5gxdunCk7GN">
            Regeringen lämnar i propositionen förslag till att stärka principen
            om barnets bästa och säkerställa trygghet, säkerhet och stabilitet
            för barn som vårdas enligt lagen med särskilda bestämmelser om
            vård av unga, förkortat LVU, och socialtjänstlagen, förkortat
            SoL. Regeringen föreslår att om vård har beslutats med stöd av
            2 § LVU får socialnämnden inte besluta att vården ska upphöra
            förrän de omständigheter som föranleder vården har förändrats
            på ett varaktigt och genomgripande sätt.
          </p>
          <p xml:id="i-9brr5nvD5b7HD2yS6Y2cv6">
            Regeringen föreslår vidare att när barnet varit placerad i samma
            familjehem under två år ska socialnämnden särskilt överväga om
            det finns skäl att ansöka om överflytt­ning av vårdnaden enligt
            6 kap. 8 § föräldrabalken. När vården enligt LVU upphör ska socialnämnden
            följa upp situationen under sex månader för den som är under 18
            år.
          </p>
          <p xml:id="i-8b91rm1J3GeWLdSyGgxKk3">
            Vidare föreslås att när socialnämnden prövar om vård enligt LVU
            ska upphöra ska socialnämnden särskilt överväga om det finns skäl
            att ansöka om flyttningsförbud. När ett barn är placerad i ett
            enskilt hem enligt socialtjänstlagen och vårdnadshavaren eller
            den unge, om han eller hon har fyllt 15 år, begär att vården ska
            upphöra, ska social­nämnden också särskilt överväga om det finns
            skäl att ansöka om flyttningsförbud.
          </p>
          <p xml:id="i-7kAAZEsbtjeTCB3U5NaHVP">
            Slutligen föreslås att det ska införas en möjlighet för socialnämnden
            att besluta att en vårdnadshavare eller förälder till ett barn
            som vårdas enligt LVU ska uppmanas att lämna drogtest inför umgänge.
            Likaså föreslås att vårdnadshavare ska kunna uppmanas av socialnämnden
            att lämna drogtest inför prövningen av om vård enligt LVU ska
            upphöra.
          </p>
          <head type="h1" xml:id="i-X7Vni1oMeNjDU8oPqe1NtB">
            Kristdemokraternas synpunkter
          </head>
          <p xml:id="i-P6tdv61xgMxCqbj56okMtv">
            En barndom kan inte gå i repris men dessvärre är det så att många
            personer som har fått samhällsvård under barndomen vittnar om
            att de har farit illa under uppväxten. Att de inte blev lyssnade
            på, att de inte fick vara delaktiga, att de inte fick det stöd
            och den omsorg som de behövde för att känna sig trygga. Eller
            för att klara sig bra i skolan. De vittnar om att erfarenheten
            av samhällets bristande stöd inte försvinner bara för att de växer
            upp och blir vuxna. I stället är det erfarenheter som präglar
            dem och som de bär med sig under resten av sina liv. Alltför många
            mår psykiskt dåligt. Alltför många hamnar i dåligt sällskap, utanförskap,
            missbruk och kriminalitet.
          </p>
          <p xml:id="i-UuA6Hh9Ee5Y9BPNLi4YimM">
            Vi måste stå upp för alla barns rätt till en trygg uppväxt. För
            de flesta barn i vårt land utgör föräldrarna och familjen tryggheten
            i tillvaron. Kristdemokraterna anser att barn har rätt till båda
            sina föräldrar och att ändringar av gällande rätt och praxis ska
            ta sitt uttryck i barnets bästa. När omsorgen sviktar och familjens
            nätverk inte räcker till har kommunernas socialtjänst det yttersta
            ansvaret att se till att barn som far illa får en så trygg uppväxt
            som möjligt. När det offentliga tar på sig föräldraansvaret är
            staten skyldig att ge barnet särskilt skydd och stöd. Under samhällets
            vård så ska barn och unga få det bättre. Kristdemokraterna genomförde
            under den dåvarande alliansregering­en flera omfattande reformer
            för att såväl stödja föräldrar som stärka stödet och skyddet för
            barn som far illa. Förbättringar har genomförts men mycket återstår
            för att vi ska ha en social barn- och ungdomsvård av god kvalitet
            som sätter barnets bästa i främsta rummet.
          </p>
          <head type="h2" xml:id="i-5hKqgmL7NTHHtCQyBF2r9N">
            Övergripande synpunkter på processen och tidigare beredning
          </head>
          <p xml:id="i-MmxPEcKzzdCUzLPoMx28T4">
            Kristdemokraterna beklagar att de socialdemokratiskt ledda regeringarna
            under inne­varande och föregående mandatperiod inte har gjort
            tillräckligt för att stärka barnrätts­perspektivet kring frågorna
            som berör barn och unga som behöver samhällets vård. Regeringens
            passivitet gick så långt att en majoritet i socialutskottet, utifrån
            ett utskotts­initiativ från Moderaterna, kände sig tvingad att
            ta över regeringens lagstiftnings­process. En parlamentarisk arbetsgrupp
            tillsattes under socialutskottet våren 2020 i syfte att föreslå
            lagändringar som skulle sätta barnets bästa främst i de aktuella
            frågorna.
          </p>
          <p xml:id="i-WmFdJrKbMVSmWVttVvtmHE">
            Arbetsgruppen under socialutskottet har verkat konstruktivt och
            samordnade ikraft­trädandet av riksdagens förslag till lagskärpningar
            med de få förslag som regeringen presenterade inom området under
            riksmötet 2020/2021. Den 1 mars 2021 trädde följande lagändringar
            i kraft:
          </p>
          <list style="ul">
            <item xml:id="i-BwkuSZRH7fJJcvDCnomjQs">
              Ett tydliggörande av vad socialnämnden särskilt ska beakta när
              nämnden, efter det att barnet eller den unge varit placerad i
              samma familjehem under tre år, överväger om det finns skäl att
              ansöka om vårdnadsöverflyttning.
            </item>
            <item xml:id="i-T9AuzLWSQJbZdBgmDcMek5">
              En skyldighet för nämnden att, efter det att nämnden övervägt
              ovan nämnda fråga, årligen överväga om det finns skäl att ansöka
              om överflyttning av vårdnaden.
            </item>
            <item xml:id="i-CVfxtbxgL3GapuD3dvrPh7">
              En vårdplan som gäller ett barn ska revideras senast när barnet
              varit placerat i två år. Vårdplanen ska vid denna tidpunkt, om
              det inte möter särskilda hinder, särskilt avse barnets långsiktiga
              boende.
            </item>
            <item xml:id="i-EyzpJbC1pDHTFbfmXbrLuj">
              Särskilda lämplighetskrav ska ställas på det offentliga biträdet
              för den unge i mål och ärenden enligt lagen med särskilda bestämmelser
              om vård av unga.
            </item>
          </list>
          <p xml:id="i-HGmeZQtqhY9uf85YCTw1qK">
            Utöver de ovan nämnda lagändringarna har en majoritet i riksdagen
            under riksmötet 2020/2021 ställt sig bakom följande 24 tillkännagivanden
            i nedanstående betänkanden:
          </p>
          <head type="h1" xml:id="i-NnfQNgvHSXpNN27rA1o85k">
            Betänkande 2020/21:SoU19 Frågor om placerade barn och unga
          </head>
          <list style="ul">
            <item xml:id="i-2UPwqABWgNK9YFNnWmQQk2">
              Ta fram en ny lag om tvångsvård för barn och unga, LVU, som är
              tydlig och begriplig och innehåller tydliga mål och krav för tvångsvården.
            </item>
            <item xml:id="i-WSparJiaoyuBfM7Zh3j7WK">
              Se över vilka insatser som bör kunna erbjudas även efter en s.k.
              vårdnadsöver­flyttning, dvs. när familjehemsföräldrar blir barnets
              nya vårdnadshavare. Då upphör nämndens ansvar att noga följa och
              ompröva vården av barnet.
            </item>
            <item xml:id="i-TVqmuQQ8ps513tGvqdYZj9">
              Se till att det tas fram riktlinjer för i vilka situationer socialnämnden
              bör överväga adoption på liknande sätt som gäller vid vårdnadsöverflyttning.
            </item>
            <item xml:id="i-DMZvu5fWmUCHfLHSedcP8Q">
              Initiera en översyn av familjehemmens uppdrag och hur omplaceringar
              av barn i familjehem kan undvikas.
            </item>
            <item xml:id="i-6ZJrFHoon8sSHktGsvj7B3">
              Införa lagkrav på obligatoriska drogtester av föräldrar eller
              vårdnadshavare vid ansökan om umgänge eller omprövning av vård
              enligt LVU, och i samband med att vården upphör.
            </item>
            <item xml:id="i-6vAEiKAF882dMGiCuU2seD">
              Säkra att socialnämnden blir skyldig att följa upp ett barns
              situation under minst tolv månader efter att barnet är tillbaka
              hos sin ursprungsfamilj. Det ska också vara tydligt vilket stöd
              ett barn eller en ungdom bör ha efter att vården har avslutats.
            </item>
            <item xml:id="i-YJj3fUHsQgeFuhGvx48JuF">
              Införa lagkrav på att uppföljningen under en placering i familjehem
              respektive jourhem ska dokumenteras skriftligt.
            </item>
            <item xml:id="i-3aPu2uhc4SUNL1ft59xXQ9">
              Se över frågan om en skyldighet för socialnämnden att fortsätta
              erbjuda en familje­hemsplacering för barn mellan 18 och 21 år
              som fortfarande går i gymnasiet.
            </item>
            <item xml:id="i-6kH2FEy396gAjvqQaQ7sy3">
              Införa ett nationellt register över familjehem för att kunna
              följa upp och rapportera olika familjers lämplighet att vara familjehem.
              Det skulle i sin tur bidra till för­bättrad kvalitet och rättssäkerhet
              hos familjehemmen.
            </item>
          </list>
          <head type="h1" xml:id="i-Rsuxq6DT7VQPdGHbnZWvDb">
            Betänkande 2020/21:SoU24 Socialtjänst- och barnfrågor
          </head>
          <list style="ul">
            <item xml:id="i-8kvM2qpsvMsVAh45mDHPeK">
              samarbetsmodell vid våldshändelser
            </item>
            <item xml:id="i-Er1QdKFC74iXQ6HG4JjHfX">
              kompetenskrav för socialtjänstens personal
            </item>
            <item xml:id="i-XqvurY2idVjKYuJfeUFgmY">
              handledarstöd och introduktionsutbildningar
            </item>
            <item xml:id="i-7AhTJfjxZNdFZrh6LQxRC7">
              evidensbaserade metoder för socialtjänstens barnutredningar
            </item>
            <item xml:id="i-LcViF51Do7EikRo9wPgugK">
              översyn av anhörigstödet
            </item>
            <item xml:id="i-GK9kLCV9mCwX2STuamFnLB">
              sökbara orosanmälningar
            </item>
            <item xml:id="i-QzLNKoyZDoWeCYdSCS7EM2">
              studier angående våld m.m.
            </item>
            <item xml:id="i-QBXHEhoeFnRYBER1FrVDMN">
              placerade barns skolgång och hälsa
            </item>
            <item xml:id="i-9bLHhVhYTGTTAXgpR13Hbf">
              samarbete mellan vården, elevhälsan och socialtjänsten
            </item>
            <item xml:id="i-NbFtUJ6tSLuYJHdzL6sBUW">
              riktlinjer för myndigheters bemötande av våldsutsatta barn och
              unga
            </item>
            <item xml:id="i-79VqXV1NhW6bsLLV3JzUCd">
              barnperspektiv på skyddade boenden
            </item>
            <item xml:id="i-ji5LDWEVy6h4gKLait7yB">
              nationella adoptioner och vårdnadsöverflyttning.
            </item>
          </list>
          <head type="h1" xml:id="i-GgxVCbQcN6SLdyqL2d7Kcg">
            Betänkande 2020/21:SoU38 Frågor om tvångsvård
          </head>
          <list style="ul">
            <item xml:id="i-FhhzufCmMXJNvegPoZCF14">
              Regeringen bör se över hela vårdkedjan i en bred översyn av tvångsvården.
              Det anser riksdagen och riktar ett tillkännagivande, en uppmaning,
              till regeringen om detta.
            </item>
            <item xml:id="i-DL2r1vzZAwhs9aqzA6RX5E">
              Att vårda någon med tvång innebär ett stort ingrepp mot den enskilda
              personen. Det är därför viktigt att vården är god, säker, effektiv
              och ändamålsenlig. Det pågår sedan en tid tillbaka flera arbeten
              på olika delar av området, men det saknas en bred översyn av helheten,
              anser riksdagen.
            </item>
            <item xml:id="i-2PNvxLthPjsYSbR4h4iYhD">
              Enligt riksdagen är det bl.a. viktigt att de utredningar som
              görs är rättssäkra, tillför­litliga och baserade på fakta. Personal
              inom tvångsvården och inom den närliggande vården och omsorgen
              bör ha god utbildning och det bör säkerställas att de får regel­bunden
              fortbildning på området, detta för att kunna fatta väl motiverade
              beslut om tvångsvård.
            </item>
          </list>
          <p xml:id="i-UbjP91a7Kd16bt3soMCwCJ">
            Kristdemokraterna är bekymrade över att regeringen ännu inte
            har agerat för att verk­ställa de ovan nämnda tillkännagivandena.
            Vi menar därför att regeringen skyndsamt bör återkomma till riksdagen
            med verkställande av dessa tillkännagivanden då de sam­mantaget
            bidrar till att stärka barnrättsperspektivet för de barn och unga
            som behöver samhällets vård.
          </p>
          <p xml:id="i-3s5Sa7sgVqk4wuw1W8CS8w">
            Utöver att rikta den ovan nämnda mängden tillkännagivanden till
            regeringen, till­satte socialutskottet i maj 2021 en utredare
            i uppdrag att utreda förutsättningarna att införa barnets bästa
            som ett självständigt rekvisit vid prövning av upphörande av vård
            i familjehem enligt lagen med särskilda bestämmelser om vård av
            unga. Detta då reger­ingen tidigare under året hade aviserat att
            ett sådant rekvisit inte var möjligt att införa. Hovrättspresident
            Anders Hagsgård utsågs av socialutskottet till utredare, och den
            1 mars 2022 presenterade han utredningen ”Barnets bästa vid fortsatt
            vård enligt LVU”. Utredningen är i skrivande stund ute på remiss.
            Kristdemokraterna är positivt inställda till helheten i utredningen
            och kan konstatera att Anders Hagsgård har gjort en annan bedömning
            än regeringen angående möjligheten att införa barnets bästa som
            ett själv­ständigt rekvisit vid prövning om upphörande av vård
            i familjehem enligt LVU. Vi anser därför att processen efter remissförfarandet
            av Anders Hagsgårds utredning ska hanteras skyndsamt för att en
            ny lagstiftning, som säkerställer att barnrättsperspektivet blir
            ledande när det gäller socialtjänstens agerande kring barn och
            unga som behöver samhällets vård, kommer på plats så snart som
            möjligt.
          </p>
          <p xml:id="i-Xnxk4PZAWYf7L8MvbM9xMM">
            Kristdemokraterna noterar att den aktuella propositionen från
            regeringen presenterar till del förslag som går i en annan riktning
            än de som presenteras i Anders Hagsgårds utredning. Det gäller
            inte minst hållningen kring flyttningsförbud där regeringen vill
            utveckla den möjligheten. Anders Hagsgårds utredning menar att
            detta är ett verktyg som inte är ändamålsenligt. Det är därför
            beklagligt att regeringen inte inväntade utfallet av remissförfarandet
            av Anders Hagsgårds utredning. Nu står riksdagen inför en situa­tion
            där de ska ta ställning till en proposition som saknar ett helhetsperspektiv
            utifrån barnets bästa.
          </p>
          <p xml:id="i-SX7wKEe5JC8WBtmEACRhVi">
            Att regeringen har valt att presentera förslag med ikraftträdande
            den 1 juli 2022 när de är väl medvetna om att det finns motstridiga
            förslag ute på remiss är anmärknings­värt. Självklart är Kristdemokraterna
            angelägna om att barnrättsperspektivet ska stärkas så snart som
            möjligt för de barn och unga som behöver samhällets vård, men
            det är lika angeläget att det är de absolut bästa, mest genomarbetade
            och heltäckande förslagen som resulterar i ny lagstiftning. Regeringens
            förfarande med att föreslå bristfälliga lag­förslag, som saknar
            det nödvändiga helhetsperspektiv som krävs för att socialtjänstens
            personal ska kunna sätta barnets bästa i främsta rummet, riskerar
            nu att skapa en ryckig­het i verksamheten runt om i landet. Det
            är olyckligt. Det hade i stället varit önskvärt om regeringen
            hade väntat in riksdagens parallella lagstiftningsprocess och
            presenterat en proposition utifrån en helhetsbedömning av de olika
            aktuella förslagen. Kristdemokra­terna beklagar att regeringen
            har valt en annan väg. Nedan ger vi våra synpunkter på regeringens
            aktuella förslag.
          </p>
          <head type="h2" xml:id="i-XUnVbcLSLWJdZKiMNs84a5">
            Kristdemokraternas synpunkter på regeringens förslag
          </head>
          <p xml:id="i-5YV2zaiBhXa1aESRqg23K2">
            Gällande förslaget om att socialnämnden inte får besluta att
            vård utifrån stöd av 2 § LVU ska upphöra förrän de omständigheter
            som föranleder vården har förändrats på ett varak­tigt och genomgripande
            sätt. Detta förslag får kritik från ett antal remissinstanser.
            Rädda barnen anser inte att förslaget bidrar till att barnets
            bästa stärks. Sveriges Kommuner och Regioner anser att förslaget
            tvärtom riskerar att försvaga barnets ställning. Kammarrätten
            i Göteborg och Förvaltningsrätten i Linköping respektive i Luleå
            anser att förslaget redan i dag gäller som praxis
            <ref target="i-KPJNAb8X4B3xtrvZGCtFaf">
              [1]
            </ref>
            . Vidare pekar även regeringens egna utredare på att förslaget
            om att vården ska ha ”förändrats på ett varaktigt och genomgripande
            sätt” inte är något nytt. ”Som redovisats ovan har tillämpningen
            av bestämmelsen i 21 § LVU om att social­nämnden ska besluta att
            vården ska upphöra när den inte längre behövs utvecklats i kammarrättspraxis
            genom åren. I praxis från kammarrätterna slås genomgående fast
            att de omständigheter som föranledde vården ska ha förändrats
            på ett varaktigt och genom­gripande sätt för att vården ska få
            upphöra.”
            <ref target="i-8yBbiJUrLeCXNGeG6NoZRu">
              [2]
            </ref>
          </p>
          <p xml:id="i-9VUfjTiUd7vSTonvMBuDzV">
            Kristdemokraterna anser liksom flera remissinstanser att detta
            förslag inte är till­räckligt tydligt för att på ett ändamålsenligt
            sätt stödja socialtjänstens personal i deras arbete för att stärka
            barnrättsperspektivet för de barn och unga som behöver samhällets
            vård. Det är olyckligt att regeringen presenterade detta förslag
            i stället för att invänta remissvaren ifrån Anders Hagsgård ovannämnda
            utredning. Detta eftersom Anders Hagsgård, enligt Kristdemokraternas
            bedömning, har presenterat intressanta förslag som på ett konkret
            sätt lyfter fram barnets bästa som ett eget rekvisit. Kristdemokraterna
            ser dock i rådande läge ingen annan möjlighet än att acceptera
            det aktuella förslaget även om det är otillräckligt för att nå
            sitt syfte. Vi förbehåller oss dock rätten att återkomma i frågan
            efter att vi har tagit del av remissinstansernas synpunkter på
            Anders Hagsgårds utredning.
          </p>
          <p xml:id="i-9nrxheLUiZW7tJsj5g3GGg">
            Regeringen föreslår vidare att när barnet varit placerad i samma
            familjehem under två år ska socialnämnden särskilt överväga om
            det finns skäl att ansöka om överflytt­ning av vårdnaden enligt
            6 kap. 8 § föräldrabalken. När vården enligt LVU upphör ska socialnämnden
            följa upp situationen under sex månader för den som är under 18
            år. Kristdemokraterna menar att det krävs en längre uppföljningsperiod
            för att säkerställa att situationen och hemmiljön runt barnet
            är varaktigt trygg. I enlighet med tidigare tillkännagivande i
            den här frågan ifrån riksmötet 2020/2021 anser Kristdemokraterna
            att socialnämnden ska följa upp situationen för barn och unga
            som är under 18 år under minst 12 månader efter att vård enligt
            LVU har upphört.
          </p>
          <p xml:id="i-Pxovc7f9F95718nkNLDAJL">
            Vidare föreslår regeringen att socialnämnden särskilt ska överväga
            om det finns skäl att ansöka om flyttningsförbud när socialnämnden
            prövar om vård enligt LVU ska upp­höra. Som nämnts ovan anser
            Kristdemokraterna att detta förslag är problematiskt ut­ifrån
            att Anders Hagsgårds utredning anser att flyttningsförbud inte
            är en ändamålsenlig insats. Men då en annan bättre lagstiftning
            måste vara på plats innan den ventil som flyttningsförbudet i
            vissa få situationer utgör kan tas bort, ser Kristdemokraterna
            ingen annan möjlighet än att acceptera det aktuella förslaget.
            Vi förbehåller oss dock rätten att återkomma i frågan efter att
            vi har tagit del av remissinstansernas synpunkter på Anders Hagsgårds
            utredning.
          </p>
          <p xml:id="i-2cuTkxf1PcF3zfpypQKGsw">
            Slutligen föreslås att det ska införas en möjlighet för socialnämnden
            att besluta att en vårdnadshavare eller förälder till ett barn
            som vårdas enligt LVU ska uppmanas att lämna drogtest inför umgänge.
            Likaså föreslås att vårdnadshavare ska kunna uppmanas av socialnämnden
            att lämna drogtest inför prövningen av om vård enligt LVU ska
            upp­höra. Kristdemokraterna anser att detta förslag är för tandlöst
            och vill i stället se en skarpare reglering för att säkerställa
            att barn och unga som behöver samhällets vård ska kunna vara trygga
            med att deras föräldrar eller vårdnadshavare är drogfria under
            umgängesvistelser såväl som när vården upphör. Kristdemokraterna
            föreslår därför att socialnämnden ska ha rätt att kräva drogtester
            av förälder eller vårdnadshavare inför umgänge med barn och unga
            som får vård enligt LVU, inför prövningen av om vård enligt LVU
            ska upphöra samt i samband med att vården upphör om skadligt bruk
            av alkohol och droger var bidragande orsak till tvångsvården samt
            om de bedömer det nöd­vändigt utifrån den aktuella situationen.
            Det är anmärkningsvärt att regeringen valde att hålla de vuxnas
            integritet högre än barnets rätt att vistas i en drogfri miljö
            genom att nöja sig med att ge socialnämnden möjlighet att uppmana
            vårdnadshavare eller föräldrar att lämna drogtest i de angivna
            situationerna. Särskilt då förslagen med obligatoriska drogtester
            redan har stöd i riksdagen då de är i linje med tillkännagivanden
            som har getts under riksmötet 2020/2021.
          </p>
        </div>
        <div type="motSignatures">
          <list>
            <item xml:id="i-TyFoQv5FTNKJCB1zMV4zFF">
              Pia Steensland (KD)
            </item>
            <item xml:id="i-Fi6YVQYGiUtbeTcLUk5Ahe">
              Acko Ankarberg Johansson (KD)
            </item>
            <item xml:id="i-29mnPFdFhLac5XVLhVVMfU">
              Christian Carlsson (KD)
            </item>
            <item xml:id="i-2No6Cdg3rhy4ndharQzxBS">
              Roland Utbult (KD)
            </item>
          </list>
        </div>
        <div type="motNotes">
          <noteGrp>
            <note xml:id="i-KPJNAb8X4B3xtrvZGCtFaf">
              [1] Regeringens proposition 2021/22:178 Barnets bästa när vård
              enligt LVU upphör – lex lilla hjärtat. Se s. 23–24.
            </note>
            <note xml:id="i-8yBbiJUrLeCXNGeG6NoZRu">
              [2] Ds. 2021:7 – se bl.a. sid. 74.
            </note>
          </noteGrp>
        </div>
      </div>
    </body>
  </text>
</TEI>
