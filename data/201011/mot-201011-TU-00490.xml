<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201011-TU-00490">
  <teiHeader>
    <fileDesc>
      <titleStmt>
        <title>Framtidens drivmedel</title>
        <author corresp="i-Ws7TTEJpudwigKX5RjyhR4">av Camilla Waltersson Grönvall (M)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Framtidens drivmedel</title>
          <idno type="rdwebb">GY02T490</idno>
          <rs type="number">T490</rs>
          <orgName type="comitteeAbbreviation">TU</orgName>
          <ref type="dokument_url_text">http://data.riksdagen.se/dokument/GY02T490/text</ref>
          <ref type="dokument_url_html">http://data.riksdagen.se/dokument/GY02T490</ref>
          <ref type="dokumentstatus_url_xml">http://data.riksdagen.se/dokumentstatus/GY02T490</ref>
          <ref type="doc">http://data.riksdagen.se/fil/134F138F-76D4-4B9B-B84E-F5203F3AC49D</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-Ws7TTEJpudwigKX5RjyhR4</idno>
            <name>Camilla Waltersson Grönvall</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-MQdvMvuZGxNagnigGr5oUh" type="signed"/>
        <correspContext corresp="i-MQdvMvuZGxNagnigGr5oUh">
          <note type="signatory" corresp="i-Ws7TTEJpudwigKX5RjyhR4"/>
        </correspContext>
        <correspAction type="numbering" xml:id="i-Tf7CjbkAxGMac9QE9VeLoy">
          <date when="2010-10-29"/>
        </correspAction>
        <correspAction type="submission" xml:id="i-6Er8FHEzkX6ewTxCrcB5f5">
          <date when="2010-10-27"/>
        </correspAction>
        <correspAction type="transfer" xml:id="i-G1qn6X5J2dLNz54qZWNRV5">
          <date when="2010-10-26"/>
        </correspAction>
        <correspAction type="assigned" xml:id="i-2Sy2dv7VzNzGfSt17Q6Smq"/>
        <correspContext corresp="i-2Sy2dv7VzNzGfSt17Q6Smq">
          <ref type="assignedTo">Trafikutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader"/>
      <div type="motBody">
        <div type="motProposal" subtype="förslag">
          <head xml:id="i-DyYrVWxne3Hoqx1ix2TSE6">
            Förslag till riksdagsbeslut
          </head>
          <p xml:id="i-AxcjURnBe7YpzKykY9TDUN">
            Riksdagen tillkännager för regeringen som sin mening vad som
            anförs i motionen om en koldioxidoberoende fordonsflotta 2030.
          </p>
        </div>
        <div type="motContent">
          <head type="h1" xml:id="i-QnGEJt58ddMwXdB6sTjPub">
            Motivering
          </head>
          <p xml:id="i-7MNyNnoeNBSrYkB3y32XLc">
            Enligt regeringens proposition (2008/09:162) En sammanhållen
            klimat- och energipolitik Klimat, även känd som klimatpropositionen,
            bör Sverige 2030 ha en fordonsflotta som är oberoende av fossila
            bränslen. Det är en god ambitionsnivå och transportsektorn har
            en viktig del i klimatpolitikens mål om minskade koldioxidutsläpp.
          </p>
          <p xml:id="i-CEYWxHv1uWjbA7BkYmXFSz">
            Sverige har som land redan flyttat fram positionerna gällande
            miljöbilar. Den miljöbilspremie som infördes under föregående
            mandatperiod har varit en viktig del i detta. Enligt Transportstyrelsen
            har antalet miljöfordon ökat kraftigt de senaste åren, från totalt
            ca 110 000 fordon i januari 2008 till över 340 000 fordon i augusti
            2010. Nyregistreringen av miljöfordon har legat stadigt över 30
            procent av den totala nyregistreringen också efter det att miljöbilspremien
            upphört att gälla.
          </p>
          <p xml:id="i-Fbn4KnNWdUE4iSE1RadtE8">
            Förvisso har ökningen av elbilar, elhybrider och biogasfordon
            varit tydlig men alltjämt är det etanol E85 som dominerar bland
            miljöfordonen. Bränslesnåla bensinmotorer som släpper ut mindre
            än 120 g CO 2 per kilometer har även de ökat kraftigt i antal
            på senare år. En viktig anledning till etanolens tätposition bland
            miljöbränslena är förutom en bakomliggande politisk vilja även
            kostnaden. Tekniken som krävs för att bygga elbilar och elhybrider
            är jämförelsevis dyr.
          </p>
          <p xml:id="i-2dVpqwvmut3Tkh2E5144tV">
            Utvecklingen måste påskyndas och än så länge är t ex elbilarnas
            stora svaghet de dyra batterierna. Elbilar är ett oerhört viktigt
            inslag i bilismens miljöanpassning. Positivt är den fortsatta
            skattebefrielsen under fem år. Den skulle med fördel kunna förlängas
            till en tioårsperiod och kompletteras med slopande av trängselskatter
            om det ekonomiska läget så tillåter. Dessutom bör omsorg läggas
            vid att särskilda regler runt parkering vid laddningsstationerna
            införs, allt för att underlätta och stimulera framväxten av en
            alternativ miljöbilsflotta.
          </p>
          <p xml:id="i-5Zok8Losxd4pDT12jLcRtK">
            Under överskådlig framtid är det sannolikt inte ett utan snarare
            flera olika drivmedel som kommer att ersätta bensinmotorn på marknaden.
            I takt med att tekniken utvecklas och även massproduceras blir
            den billigare och därmed också mer tillgänglig för fler. Sverige
            har en väletablerad fordonsindustri och en ansedd fordonsforskning.
            Det är två viktiga faktorer som gör att vi i framtiden har möjlighet
            att bibehålla vår ledande position beträffande miljöbilar. I en
            hårt ansatt fordonsbransch kan det på sikt bidra till att säkra
            jobb.
          </p>
          <p xml:id="i-9XbDFEKqcfidNykk4nJcS6">
            En sammanhållen strategi från regeringens sida kring hur fler
            människor ska förmås att välja en miljöbil med ett koldioxidneutralt
            drivmedel är därför välkommen. Inom ramen för en sådan strategi
            bör man också se över och överväga åtgärder såsom möjliga regelförenklingar
            riktade till producenter inom området.
          </p>
        </div>
        <div type="motSignatures">
          <list>
            <item xml:id="i-7NP5jH4CN8QKBeGJUPDByJ">
              Camilla Waltersson Grönvall (M)
            </item>
          </list>
        </div>
      </div>
    </body>
  </text>
</TEI>
