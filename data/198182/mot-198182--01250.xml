<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-198182--01250">
  <teiHeader>
    <fileDesc>
      <titleStmt>
        <title>Ökad rustningskontroll</title>
        <author>Ingrid Sundberg och Björn Körlof </author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Ökad rustningskontroll</title>
          <idno type="rdwebb">G5021250</idno>
          <rs type="number">1250</rs>
          <ref type="dokument_url_text">http://data.riksdagen.se/dokument/G5021250/text</ref>
          <ref type="dokument_url_html">http://data.riksdagen.se/dokument/G5021250</ref>
          <ref type="dokumentstatus_url_xml">http://data.riksdagen.se/dokumentstatus/G5021250</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-N7WL5aLLwEPfYa71gsUxQx</idno>
            <name>INGRID SUNDBERG</name>
            <state type="partyAffiliation" ref="Q110843">
              <desc>m</desc>
            </state>
          </person>
          <person gender="man">
            <idno>i-UdeDQyYWBKwQC4gtSJz6UW</idno>
            <name>BJÖRN KÖRLOF</name>
            <state type="partyAffiliation" ref="Q110843">
              <desc>m</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-EdPCWVVC4mp8D7HDTag79B" type="signed"/>
        <correspContext corresp="i-EdPCWVVC4mp8D7HDTag79B">
          <note type="signatory" corresp="i-N7WL5aLLwEPfYa71gsUxQx"/>
          <note type="signatory" corresp="i-UdeDQyYWBKwQC4gtSJz6UW"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/198182/mot_198182__1250/mot_198182__1250-001.pdf"/>
      <div type="motHeader" xml:id="i-9fS3M7uQnLeJopsf2RHMfL">
        <div type="motTitle" xml:id="i-6SRueBTSyWt9UYKX9rjjss"/>
        <div type="motSubmissionInfo" xml:id="i-UwMN5Xe71R5qPiBJbi9oHL"/>
      </div>
      <div type="motBody" xml:id="i-MinyvnNxSw42YiiTpRqMqV">
        <div xml:id="i-F2WnXV8nfp7msAwCZN32zN">
          <p xml:id="i-V6Xre894WFSuoTDWPsk345">
            Motion 1981/82:1250
          </p>
          <p xml:id="i-xZU1gMg9aaMCYpgqYo2Rs">
            Ingrid Sundberg och Björn Körlof Ökad rustningskontroll
          </p>
          <p xml:id="i-MRnTEtAJPPjEJeP7FroeUQ">
            Under innevarande år kommer FN:s andra specialsession för nedrustning
            att äga rum. Sedan den första konferensen 1978 har få framgångar
            uppnåtts, och de förhoppningar som då knöts till bl. a. CD:s möjligheter
            att föra förhandlingarna vidare i en konstruktiv anda har endast
            delvis infriats. SALT-förhandlingarna har inte kunnat fullföljas
            så som förutsetts, och Madridkonferensen kan knappast förväntas
            nå något resultat av betydelse. De förutsägelser om ökad avspänning
            mellan stormakterna och en därav följande allmän nedrustning som
            gjordes vid Helsingforsavtalets tillkomst har visat sig felaktiga.
            De senaste åren har förhållandet mellan stormakterna skärpts,
            och de säkerhetspolitiska förutsättningarna för ökad rustningskon-
            troll har försämrats. Världen av i dag lever farligt. Konfliktsituationer,
            terror, krigshandlingar och övergrepp hör till vardagen. Mellersta
            Östern- krisen har inte förbättrats, Iran och Irak är i krig med
            varandra, och Sovjets annektering av Afghanistan tycks permanentas.
            Nordens säkerhetspolitiska betydelse har ökat. Utvecklingen i
            Polen försiggår i vår omedelbara närhet. Den ryska kärnvapenbestyckade
            ubåtsflottan i Östersjön är större än vad som antagits, vilket
            för vårt folk aktualiserat vilka följder en militär konflikt kan
            få också för oss. Den polska krisen har flera särdrag. Förtroendet
            för det kommunistiska partiet och dess ledning har under en följd
            av år undergrävts. Den polska ekonomin har i vitala hänseenden
            brutit samman. Den i Östeuropa unika utvecklingen med en i förhållande
            till det kommunistiska partiet oberoende fackförening med bred
            förankring liksom den katolska kyrkans oberoende och respekterade
            roll har gett den polska krisen politiska dimensioner som inte
            kan undgå att på längre sikt påverka förhållandena i hela Europa.
            Krisen i Polen ger återigen exempel på den grundläggande konflikt
            som är inrymd i de östeuropeiska staternas förhållande till Sovjetunionen.
            Det förtryck av dessa staters nationella och kulturella identitet
            som lydstatsför- hållandet till Sovjet medför resulterar gång
            på gång i politiska eruptioner vilka måste kvävas med militära
            maktmedel eller hot om sådana. Lydstats- förhållandet är i grunden
            av säkerhetspolitisk natur. Därför får de inre frigörelseförsöken
            i Östeuropa effekter på hela spänningstillståndet i Europa och
            därmed på nedrustningsförhandlingar av olika slag. T. ex. begränsade
            USA sammanträffandet mellan de två supermakternas utrikesministrar
            till bara en dag när dessa sent omsider skulle mötas för att diskutera
            en begränsning av kärnvapenbärande medeldistansrobotar. Förutsättningarna
            för en ökad rustningskontroll är alltså dåliga. Orsaken
          </p>
          <pb facs="riksdagen-motions-pdf/data/198182/mot_198182__1250/mot_198182__1250-002.pdf"/>
          <p xml:id="i-RRa1ay5AgZHiLzLXW1hQT5">
            Mot. 1981/82:1250 9
          </p>
          <p xml:id="i-WKeJ92GqzUXHUhU5KZGvyb">
            är f.ö. att söka i politiska faktorer relaterade till supermakternas
            egna bedömningar av säkerhetspolitiska risker och de ekonomiska
            uppoffringar landet är villigt till för att inte anse sig vara
            i militärt underläge i förhållande till den andra supermakten.
            Redan antaganden om motståndarens vapenut- veckling bedöms som
            realiteter vare sig de är grundade på verifierbara fakta eller
            ej. Offentliggörandet av planer på framtida vapensystem utlöser
            på motståndarsidan en utveckling som strävar efter än mer avancerade
            vapensystem. Rustningsspiralen går vidare — ett vanvett utan like
            i historien, grundat på nationella säkerhetsbedömningar. Erfarenheterna
            från många års nedrustningsförhandlingar ger belägg för tesen
            att ingen nation är beredd att nedrusta om detta äventyrar den
            militära styrkebalansen eller den egna säkerheten. Det bör här
            framhållas att det är uppfattningen om risken som är avgörande,
            mera sällan det faktiska förhållandet. Nedrustningsarbetet måste
            dock gå vidare; strävan är att åstadkomma en kontroll av rustningarna,
            med sikte på begränsningar. Varje människa kan bara dödas en gång.
            När frågan gäller att döda alla människor tjugo eller femtio gånger
            om tappar frågan kvantifierbara dimensioner. Likväl kommer de
            oerhörda vapenarsenalerna att bestå så länge en nation känner
            sig hotad av en annan. När inte andra garantier finns för den
            yttre och inre säkerheten kommer makthavare i olika länder att
            lita till militära maktmedel för att försöka freda sig mot potentiella
            hot. Ytterligare en faktor som påverkar kapprustningen är den
            hemlighetsfullhet som omger militär- utgifterna i mänga stater.
            Detta gäller speciellt stater med slutna samhälls- system och
            långtgående sekretesskrav. Sekretessen skapar i sin tur osäkerhet
            om både resurser och avsikter hos andra länder och bidrar därmed
            till att beredskapen ökar hos de länder som inte har insyn i andra
            länders satsningar på den militära sektorn. Det finns naturligtvis
            uppgifter rörande staters militära beredskap som inte kan — och
            inte bör — offentliggöras. Med en öppnare redovisning av staternas
            militära budgetar skulle dessa dock kunna undvika en av anledningarna
            till en helt onödig vapenutveckling och samtidigt åstadkomma ett
            ökat förtroende. Det är därför angeläget att Sverige i det internationella
            nedrustningsarbetet fortsätter att driva frågan om en öppnare
            redovisning av militärbudgetarna för att därmed undvika en upprustning
            utan relevans för en önskad militär balans. En sådan mer öppen
            redovisning måste anses höra till de förtroendeskapande åtgärderna
            och därmed kunna bli föremål för mer långtgående förhandlingar
            i samband med arbetet på uppföljningen av Helsingforsdokumentet.
            Svenska insatser i detta uppföljningsarbete måste fortsätta även
            om Madridkonferensen blir resultatlös. Ett fritt flöde av människor,
            idéer och information över gränserna är den enda möjliga vägen
            för att på sikt kunna åstadkomma en framgångsrik avväpning av
            jordens länder. Realiserade förtroendeskapande åtgärder kan bli
            nyckeln till avspänning och rustnings- kontroll.
          </p>
          <p xml:id="i-QSPxxHcvZo7tsmiwKe7ZiC">
            Mer än 6 Yo av världens totala konsumtion används för militära
            ändamål.
          </p>
          <pb facs="riksdagen-motions-pdf/data/198182/mot_198182__1250/mot_198182__1250-003.pdf"/>
          <p xml:id="i-UcbmXBHTRxPUoQoaqy8iAi">
            Mot. 1981/82:1250 10
          </p>
          <p xml:id="i-DMxw48fxmGhax4Gr7zgzLD">
            Före andra världskriget var siffran 3 96. NATO har beslutat om
            en 3 Jo-procentig ökning av militärutgifterna i fast penningvärde,
            och USA kan enligt de riktlinjer som givits väntas nå ännu högre.
            En ny generation strategiskt bombflyg håller på att skapas, och
            i Europa är regionala kärnvapen förbandslagda. Kärnvapen i Östtyskland
            med en räckvidd om drygt 700 km täcker Västeuropa ända till Paris
            och London, dvs. ett område inom vilket en stor del av NATO:s
            stabsplatser, underhållsplatser, hamnar, kärnvapenförråd och militära
            baser finns. NATO:s kärnvapen i Västtyskland med samma räckvidd
            kan nå Warszawa och Budapest men däremot inte Sovjetunionen och
            huvudparten av WP:s stabs- och underhållsplatser samt inte heller
            baseringsplatserna för sovjetiska medeldistansvapen med längre
            räckvidd. Kärnvapnens och kärnvapendoktrinernas främsta syfte
            är att avskräcka från kärnvapenanvändning och väpnade konflikter
            över huvud taget. I den officiella sovjetiska doktrinen har kärnvapen
            framställts som om de vore helt vanliga vapen ehuru kraftigare.
            Från västmakterna har framförts ett antagande om ett begränsat
            kärnvapenkrig inom Europa utan att kriget blir ett totalt kärnvapenkrig.
            Både öst och väst är medvetna om att följderna av ett överskridande
            av den s. k. kärnvapentröskeln inte går att förutse. Den politiska
            uppmärksamhet som WP:s övertag i fråga om kontinentala kärnvapen
            väckt i Västeuropa har sitt ursprung i baseringen av de första
            exemplaren av den sovjetiska markroboten SS 20 år 1977. F.n. installeras
            varje vecka en SS 20-robot — med tre kärnvapenstridsspetsar —
            avsedd för mål i Europa. NATO:s eurostrategiska robotar och flyg
            är till stora delar föråldrade och relativt sårbara. NATO:s beslut
            om ersättning av dessa äldre system fr. o. m. år 1983 med 108
            raketer av typ Pershing II och 464 landbaserade kryssningsrobotar
            har dock utlöst en politisk oenighet inom alliansen. En annan
            iögonenfallande skillnad i sammansättningen av de båda maktblockens
            styrkor på detta område är Sovjetunionens stora andel robotar.
            Förhandlingar mellan USA och Sovjet om reducering av dessa regionala
            kärnvapensystem har nyligen inletts. Resultatet av dessa förhand-
            lingar har avgörande betydelse för den fortsatta diskussionen
            om en kärnvapenfri zon i Norden. Riksdagen har uttalat att frågan
            om en kärnvapenfri zon i Norden måste ses i ett europeiskt sammanhang.
            De nordiska länderna har konsekvent eftersträvat att hålla Norden
            fritt från kärnvapen. Norge och Danmark har från början klargjort
            att de inte önskar de allierades kärnvapen på sina territorier,
            och Sverige har ensidigt fattat ett beslut att avstå från kärnvapen.
            Finland har på olika sätt markerat sin vilja att se hela Norden
            som en s. k. kärnvapenfri zon. Icke desto mindre berörs de nordiska
            länderna på flera sätt av maktblockens kärnvapenbeslut. Sovjetiska
            kärnvapen som kan nå mål också i Norden finns dels på Kolahalvön,
            dels sedan 1976 ubåtsbaserade i Östersjön. Ubåtsaffären hösten
            1981 visade att ubåtar med taktiska kärnladdningar opererar i
            Östersjön i en hittills okänd omfattning.
          </p>
          <pb facs="riksdagen-motions-pdf/data/198182/mot_198182__1250/mot_198182__1250-004.pdf"/>
          <p xml:id="i-Tu8d5Dm1nCum5J4Rsnz25j">
            Mot. 1981/82:1250 1
          </p>
          <p xml:id="i-LVzWHPurXEFhr6ZJP26V3k">
            T icke-spridningsavtalet finns påpekat angelägenheten av att
            man på olika håll i världen bildar s. k. kärnvapenfria zoner.
            Frågan har sä lett till en intensifierad debatt också i vårt land.
            Vi vill s
          </p>
          <p xml:id="i-ABSuFZF6kT7eX9wzytiFQ7">
            skilt förra året
          </p>
          <p xml:id="i-9TQPsndYApJxB2LwtDQ9e2">
            kilt understryka betydelsen av att man från svensk sida under
            alla förhållanden noga beaktar kravet på att Norden som kärnvapenfri
            zon måste inbegripa också närliggande regioner. Så länge kärnvapen
            finns stationerade i Nordens omedelbara närhet är varje förslag
            om de nordiska staterna som en kärnvapenfri zon säkerhetspolitiskt
            oacceptabelt. Vidare bör, som tidigare nämnts, debatten fördjupas
            och konkretiseras vad gäller zonens förhållande till de europeiska
            kärnvapenstationeringarna. Vi anser därför att en expertstudie
            bör göras avseende problem med och möjligheter till en kärnvapenfri
            zon i Norden sett i europeiskt perspektiv så som beslutats i Norge.
            De svenska insatserna i det internationella nedrustningsarbetet
            måste nu i högre grad inriktas på Europafrågorna. I detta sammanhang
            spelar förhandlingarna om militära styrkereduktioner i Centraleuropa
            en viktig roll. Förhandlingarna har, sedan de inleddes 1973, icke
            lett till några resultat. Enligt vår mening kan en av orsakerna
            härtill vara att förhandlingarna uteslutande förs mellan NATO-
            och WP-stater. Följaktligen finns det inte utrymme för andra stater
            att inta en medlande eller kompromissökande roll. Ett sätt att
            söka bryta stillaståendet i förhandlingarna vore att neutrala
            och icke alliansbundna stater gavs möjlighet att i någon form
            medverka i förhandlingarna. Sverige bör därför diskutera möjligheten
            att begära ett vidgat deltagande i MBFR-förhandlingarna med länder
            som Schweiz, Österrike, Jugoslavien och Finland. Alla människor
            är medvetna om behovet av fred och avspänning i världen. När det
            gäller medlen att nå dessa mål är emellertid uppfattningarna delade.
            Detta gäller också i vårt land. Olika fredsrörelser och organisationer
            i Sverige hari ökad utsträckning i debatten om nedrustning fört
            över de internationella ansträngningarna att minska upprustningen
            i världen till att uteslutande gälla förhållandena i Sverige med
            konkreta krav på svensk nedrustning. Sverige har längre än de
            flesta andra länder varit förskonat från krig. Detta har hos många
            svenskar skapat en trygghetskänsla som mot bakgrund av den rådande
            situationen i världen är svårmotiverad. Den militärteknologiska
            utvecklingen tillsammans med vårt för supermakterna betydelsefulla
            mili- tärstrategiska läge har allvarligt minskat våra möjligheter
            att stå utanför en eventuell framtida storkonflikt. Grunden för
            vår säkerhetspolitik är vår alliansfrihet i fred syftande till
            neutralitet i krig. Denna grund förutsätter att vi kan skapa tilltro
            till våra principer. Detta kan endast ske genom att vi har ett
            försvar, som genom sin styrka kan göra omvärlden medveten om våra
            avsikter att militärt bemöta varje kränkning av svenskt territorium.
            Detta innebär att det ökade medvetandet om krigsrisker och konsekvenserna
            av en
          </p>
          <p xml:id="i-HhEkcfqjhov7krFXtKeXPV">
            världskonflikt är positivt. Den framväxande fredsrörelsen kan
            genom ett spridande av kunskap om situationen i världen få stor
            betydelse. Den
          </p>
          <pb facs="riksdagen-motions-pdf/data/198182/mot_198182__1250/mot_198182__1250-005.pdf"/>
          <p xml:id="i-3sQ5JKi9tiM1Db61ev1DVx">
            Mot. 1981/82:1250 12
          </p>
          <p xml:id="i-Jyi2oirRoXLEgnXAeGcV9x">
            internationella säkerhetspolitiken kan emellertid aldrig bestämmas
            av ett litet land ensamt, vilket genom sitt agerande tror sig
            kunna påverka upprustningen i världen. Det är därför viktigt att
            arbetet inom fredsrörelsen sker i samarbete med myndigheter av
            olika slag. Fredsrörelsens främsta uppgift uppfattas ofta som
            vilja att påverka just myndigheterna, och det är därför viktigt
            att det utvecklas ett ömsesidigt samarbete. Folk och försvar är
            det organ som har huvudansvaret för folkrörelsernas information
            i säkerhetspolitiska frågor. Det är angeläget att ett intensifierat
            samarbete kommer till stånd. Det bör ankomma på Folk och försvar
            att ta initiativ till vidgade kontakter med fredsrörelsens olika
            organisationer. Med anledning av det anförda hemställs 1. attriksdagen
            som sin mening ger regeringen till känna vad som anförts om de
            svenska insatserna för förtroendeskapande åtgärder, 2. att riksdagen
            hos regeringen hemställer om en expertstudie rörande en kärnvapenfri
            zon i Norden sedd i europeiskt perspektiv, 3. att riksdagen hos
            regeringen hemställer om att kontakter tas med icke alliansbundna
            stater om eventuella insatser i MBRF- förhandlingarna i Wien,
            4. attriksdagen som sin mening ger regeringen till känna vad som
            i motionen anförts om ett vidgat samarbete mellan Folk och försvar
            och fredsrörelsens organisationer.
          </p>
          <p xml:id="i-QP3hAQoqMyD7wQFc5iY7Xp">
            Stockholm den 26 januari 1982
          </p>
          <p xml:id="i-MHgTVH6JhXZAARojV9n8VR">
            INGRID SUNDBERG (m) BJÖRN KÖRLOF (m)
          </p>
        </div>
      </div>
    </body>
  </text>
</TEI>
