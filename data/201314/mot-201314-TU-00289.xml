<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201314-TU-00289">
  <teiHeader>
    <fileDesc>
      <titleStmt>
        <title>Statens ansvar för bredbandsutbyggnad</title>
        <author corresp="i-DLt3BwBDVwBxqxVEki5m5B">av Annika Lillemets m.fl. (MP)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Statens ansvar för bredbandsutbyggnad</title>
          <idno type="rdwebb">H102T289</idno>
          <rs type="number">T289</rs>
          <orgName type="comitteeAbbreviation">TU</orgName>
          <ref type="dokument_url_text">http://data.riksdagen.se/dokument/H102T289/text</ref>
          <ref type="dokument_url_html">http://data.riksdagen.se/dokument/H102T289</ref>
          <ref type="dokumentstatus_url_xml">http://data.riksdagen.se/dokumentstatus/H102T289</ref>
          <ref type="doc">http://data.riksdagen.se/fil/E6E8B325-88C1-4510-9D00-6F78694D6530</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-DLt3BwBDVwBxqxVEki5m5B</idno>
            <name>Annika Lillemets</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-XSuWURvcJRjSbVSYUBBuD2</idno>
            <name>Stina Bergström</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-LSGLGKPPdgKqe7pxwHn9sf</idno>
            <name>Lise Nordin</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-VRHymVx7EsX48sg7b5qmpS</idno>
            <name>Jan Lindholm</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-UFTZBKNRWWLXUXAtcCcVfH</idno>
            <name>Tina Ehn</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-HsGsAzKWHQY5pjyAYNXAz7</idno>
            <name>Maria Ferm</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-Xw3dNbwa4hjDiSrSfFCZsz</idno>
            <name>Magnus Ehrencrona</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-GMScPxaPB7Rvpt8rqU6wKW" type="signed"/>
        <correspContext corresp="i-GMScPxaPB7Rvpt8rqU6wKW">
          <note type="signatory" corresp="i-DLt3BwBDVwBxqxVEki5m5B"/>
          <note type="signatory" corresp="i-XSuWURvcJRjSbVSYUBBuD2"/>
          <note type="signatory" corresp="i-LSGLGKPPdgKqe7pxwHn9sf"/>
          <note type="signatory" corresp="i-VRHymVx7EsX48sg7b5qmpS"/>
          <note type="signatory" corresp="i-UFTZBKNRWWLXUXAtcCcVfH"/>
          <note type="signatory" corresp="i-HsGsAzKWHQY5pjyAYNXAz7"/>
          <note type="signatory" corresp="i-Xw3dNbwa4hjDiSrSfFCZsz"/>
        </correspContext>
        <correspAction type="numbering" xml:id="i-KQEMiQEqVAQSX4389xKQcB">
          <date when="2013-10-03"/>
        </correspAction>
        <correspAction type="submission" xml:id="i-VUwSLDhq1VqRkmyxYRfV9V">
          <date when="2013-10-02"/>
        </correspAction>
        <correspAction type="transfer" xml:id="i-Tcf5ZFrqTqwXSVNJPnW3gq">
          <date when="2013-10-01"/>
        </correspAction>
        <correspAction type="assigned" xml:id="i-NoYcZs1KcvH4LnmszfLXbE"/>
        <correspContext corresp="i-NoYcZs1KcvH4LnmszfLXbE">
          <ref type="assignedTo">Trafikutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader"/>
      <div type="motBody">
        <div type="motProposal" subtype="förslag">
          <head xml:id="i-HPxhed93vWeuwvQ4GsjqSE">
            Förslag till riksdagsbeslut
          </head>
          <list style="ol">
            <item xml:id="i-JvMJ6vS5tQ12MBuRWhvw1C">
              Riksdagen tillkännager för regeringen som sin mening vad som
              anförs i motionen om att skapa ett statligt bolag, eller annan
              lämplig statligt ägd organisation, med direktiv att samordna och
              utveckla de statligt ägda fibernäten, för att skapa och upprätthålla
              samhällsnytta och operatörsneutral konkurrens i den digitala infrastrukturen,
              bl.a. genom att använda vinst för att säkerställa utbyggnad och
              återinvestering i infrastruktur.
            </item>
            <item xml:id="i-3R6SXSAfYv5xYk3eKFRVVF">
              Riksdagen tillkännager för regeringen som sin mening vad som
              anförs i motionen om att främja samförläggning av kanalisation
              med hjälp av incitament och inte med reglering.
            </item>
            <item xml:id="i-WW4QnyrL6TUNLwb2f2Eirf">
              Riksdagen tillkännager för regeringen som sin mening vad som
              anförs i motionen om att anslå medel för bredbandskoordinatorer
              på regional nivå.
            </item>
            <item xml:id="i-7rWGhveiuz8sswoaTKAXVG">
              Riksdagen tillkännager för regeringen som sin mening vad som
              anförs i motionen om återkommande nationell uppföljning av bredbandsstödet
              till regeringen och riksdagen.
            </item>
            <item xml:id="i-TL7hGXiWvzWD8A7wCfZmSC">
              Riksdagen tillkännager för regeringen som sin mening vad som
              anförs i motionen om att skapa bästa möjliga förutsättningar för
              att drift och underhåll av byanät ska fungera uthålligt.
            </item>
            <item xml:id="i-6KKKs9aGJzkNLM3JiPoLLG">
              Riksdagen tillkännager för regeringen som sin mening vad som
              anförs i motionen om att staten bör ta initiativ till en dialog
              med kommunerna om prissättning för fiberläggning, i syfte att
              fler hushåll ska få möjlighet att ansluta sig till fibernät till
              en rimlig kostnad.
            </item>
            <item xml:id="i-3etQEVRZiCARTYuMGbAg9n">
              Riksdagen tillkännager för regeringen som sin mening vad av anförs
              i motionen om en utredning av hur kostnaderna för förläggning
              kan sänkas.
            </item>
            <item xml:id="i-UmtHEob2ERPynV2KR53cV7">
              Riksdagen tillkännager för regeringen som sin mening vad som
              anförs i motionen om en utredning om att minska den digitala klyftan
              genom upphandling som syftar till att boende får fri tillgång
              till samhällsviktig och samhällsnyttig information via LAN-uttag,
              utan kostnad för enskilda, kommuner eller landsting.
            </item>
          </list>
        </div>
        <div type="motContent">
          <head type="h1" xml:id="i-W3xSmjkFe4WHe2SG6zfu16">
            Bakgrund
          </head>
          <p xml:id="i-MRoVEU8X4hTqBmeAXZLKd2">
            Den digitala tekniken är en grundpelare i det moderna samhället,
            var man än bor. Inte minst är tillgång till service och goda kommunikationer
            viktiga förutsättningar för att människor ska kunna bo och arbeta
            på landsbygden. Till detta hör tillgång till snabbt bredband.
          </p>
          <p xml:id="i-XD8c3PBgb3xQyeQ1CziTt4">
            Ur ett demokrati- och rättighetsperspektiv är det också viktigt
            att alla hushåll och företag har möjligheter att använda sig av
            elektroniska samhällstjänster och service via bredband i takt
            med att allt fler tjänster i samhället blir digitala.
          </p>
          <p xml:id="i-C2ttc48zuw69QWw2uey893">
            Regeringen har som mål att 90 procent av medborgarna och företagen
            ska ha snabbt bredband till 2020. För att detta ska bli verklighet
            tror vi att det krävs mer samordning och styrning på nationell
            och regional nivå. Det räcker inte att förlita sig på att marknaden
            ser till att målen i den digitala agendan uppnås, då det inte
            är företagsekonomiskt lönsamt att dra fiber överallt.
          </p>
          <p xml:id="i-46NdseFx24pw7cZESWhZ1v">
            Vidare fattas det pengar i budgeten för att uppnå målet. Regeringen
            har tidigare hämtat merparten av pengarna för sin bredbandsmiljard
            från landsbygdsprogrammet. I budgeten anges nu att man hoppas
            kunna finansiera satsningen genom landsbygdsprogrammet också fortsättningsvis,
            samtidigt som man tillstår att det är osäkert om det går. Landsbygdsprogrammets
            medel minskar dramatiskt de närmaste åren enligt regeringens förslag
            på budget. Varken regeringen eller vi vet vad som kommer att kunna
            finansieras via regionalfonder eller landsbygdsprogram framöver,
            det kommer att förhandlas före årsskiftet 2013/14. Regeringen
            halverar också pengarna i utgiftsområde 22 Kommunikationer anslag
            2:5 Driftsäker och tillgänglig elektronisk kommunikation till
            2015, som en direkt följd av mindre finansiering av bredbandsutbyggnad
            genom landsbygdsprogrammet.
          </p>
          <p xml:id="i-7Cf35sMJeVn3UjtkCUrajM">
            Miljöpartiet anser att det behövs en större stabilitet och förutsebarhet
            i finansiering av bredbandsutbyggnaden på landsbygden. En miniminivå
            ska säkras. Därför satsar vi 200 miljoner kronor per år under
            utgiftsområde 19 Regional tillväxt anslag 1:1 Regionala tillväxtåtgärder.
            Beroende på kommande beslut om användningen av EU-medel från landsbygdsfonden
            eller regionalfonden kan också medel från dessa fonder komma att
            användas för bredbandsutbyggnaden.
          </p>
          <head type="h1" xml:id="i-RdjhBUvKsVL4RxKXkEu8yc">
            Samordna statens fibernät
          </head>
          <p xml:id="i-YZzyP6MBUtompAAHVeqqvz">
            De statliga fibernäten fibernäten är byggda och betalda med statliga
            anslag och bör självklart betraktas som en statlig tillgång som
            behövs för att uppfylla flera samhällsbehov, både kritiska och
            samhällsnyttiga.
          </p>
          <p xml:id="i-58nPKEQBPvDa9jjALwj1py">
            De statliga näten kan ses som en ryggrad i systemet. De är nödvändiga
            men inte tillräckliga för att bygga ut bredband i Sverige. De
            statliga näten består av stamnätsfiber och inte accessfiber. De
            är viktiga för att nå ut till orterna men de kan inte leverera
            hela vägen till kunderna. För att bygga vidare från Trafikverkets
            nät krävs att det finns en järnväg i närheten och för att bygga
            vidare på Svenska kraftnäts krävs det att finns något av de stora
            elstråken i närheten. Genom en samordning blir det lättare att
            finna anslutningspunkter för att nå ut till de orter som marknaden
            inte är intresserad av.
          </p>
          <p xml:id="i-5onK2ay6nNYqBgv1BQ3Mqm">
            Regeringen pekar i sin budgetproposition på vikten av att samordna
            statens verksamheter på bredbandsområdet:
          </p>
          <p xml:id="i-UkXzdnkLHrQoS8wqt9DxQs">
            Staten är genom sina verksamheter en stor ägare av bredbandsinfrastruktur
            och en betydande aktör på bredbandsmarknaden. Regeringen har för
            avsikt att tillsätta en utredning med uppdrag att utreda hur statens
            verksamheter på bredbandsområdet och innehav av bredbandsinfrastruktur
            kan samordnas till stöd för regeringens bredbandsstrategi. Utredningens
            förslag ska syfta till effektivisering och inte innebära totalt
            sett ökade utgifter för staten.
          </p>
          <p xml:id="i-NzqHcyLrJCixxjej54A5xw">
            Ett statligt bolag, eller annan lämplig statligt ägd organisation,
            som hanterar alla statliga fibernät borde ha potential att omsätta
            i storleksordningen 600–900 miljoner kronor om året. En del av
            vinsten skulle kunna användas för att bygga ut bredband på landsbygden.
            Det skulle kunna handla om någonstans mellan 60 och 150 miljoner
            kronor om året att återinvestera i den digitala infrastrukturen.
            Uppskattningen grundar sig på siffror från den senaste årsrapporten
            från dåvarande Banverket telenät som enbart hanterade tjänster
            baserade på den digitala infrastrukturen. År 2007 slogs Banverket
            telenät och Banverket IT samman till Banverket ICT, och 2010 slogs
            Banverket ICT och Trafikverket IT samman. Därför är det svårt
            att urskilja rena kommunikations­intäkter efter från 2007 och
            framåt. Enbart Banverket telenät omsatte 661 miljoner kronor 2006
            och gjorde en vinst på 128 miljoner kronor. Det är inte orimligt
            att anta att omsättningen skulle ha ökat sedan 2006. Därtill kommer
            Svenska kraftnät och Vattenfall. Intäkterna från ett bolag som
            samordnar de statliga fibernäten kan ge vinster att investera
            i mer nät, genom direktiv att säkerställa utbyggnad och vinstmedel
            som ska återinvesteras i infrastruktur.
          </p>
          <p xml:id="i-T7cTwjeSgbEebAUQWESgab">
            Med tydliga direktiv att skapa och upprätthålla en balanserad
            konkurrens med den statliga ägda och kontrollerade infrastrukturen,
            skulle ett sådant bolag kunna bidra till att skapa samhällsnytta
            och operatörsneutral konkurrens i den digitala infrastrukturen.
            Det är angeläget, eftersom vi ser en utveckling idag där två stora
            aktörer med tydligt vinstintresse försöker skapa sig en position
            genom att köpa upp stadsnät och teckna avtal om ensamrätt i kommunerna
            att förlägga en fiberinfrastruktur. Det blir med andra ord privata
            monopol. Inrättandet av ett offentligt ägt bolag som hanterar
            de statliga fibernäten skapar även positiva effekter genom att
            det investeras mer medel i fiberinfrastrukturen. Detta är viktigare
            än någonsin, i och med att marknaden förändras genom att stadsnäten
            som har garanterat en utveckling mot öppna nät i allt högre grad
            hamnar i bolag med rena vinstintressen eller riskerar att slås
            ut. Tidigare har det varit stadsnäten som har utmanat, nu är det
            stadsnäten som blir utmanade. Med ett offentligt ägt och operatörsneutralt
            nät skapas en balans.
          </p>
          <p xml:id="i-CEwi7HhtTWjRzzJAFBw1bW">
            Därför bör ett statligt bolag eller annan lämplig statligt ägd
            organisation, skapas, med direktiv att samordna och utveckla de
            statligt ägda fibernäten, för att skapa och upprätthålla samhällsnytta
            och operatörsneutral konkurrens i den digitala infrastrukturen,
            bland annat genom att använda vinst för att säkerställa utbyggnad
            och återinvestering i infrastruktur. Detta bör riksdagen ge regeringen
            tillkänna som sin mening.
          </p>
          <p xml:id="i-EDAyXWb5GZsxmRqDg1YsFa">
            Ett statligt bolag skulle även kunna hantera den modell som PTS
            föreslog i sin utredning Affärsmöjligheter med bredbandskanalisation,
            Nytta, modeller och förslag på främjande åtgärder . Utgångspunkten
            för utredningen var att hitta åtgärder som är samhällsekonomiskt
            och företagsekonomiskt lönsamma – antingen utan kostnad eller
            med nettoförtjänst för skattebetalarna. Hindren ska inte underskattas.
            Men rapporten visar att det finns vinster att hämta för alla inblandade
            parter, och pekar på några möjliga vägar att gå för att hämta
            dem.
          </p>
          <p xml:id="i-HriPe2nZZqNCh4dKwRksFP">
            En väg är samförläggning som sker med hjälp av incitament och
            inte med reglering. Detta gör att det säkerställs att det förläggs
            kanalisation som kommer att vara viktig för att sänka kostnaderna
            för fortsatt utbyggnad. Detta bör riksdagen tillkännage för regeringen
            som sin mening.
          </p>
          <head type="h1" xml:id="i-6NGmhPWGHJ3jU9xMoWcS6k">
            Regional samordning och samverkan för hantering av bredband
          </head>
          <p xml:id="i-6Qs12wtpZFbwomfcpb8X8V">
            På regional nivå upplever man ofta att de regler som ska tillämpas
            har ett alltför stort tolkningsutrymme och många ser ett behov
            av stöd i form av mer utvecklade nationella riktlinjer. Även för
            mottagarna av stöden innebär avsaknad av styrning och riktlinjer
            en utmaning. Byalagen som bygger fibernät har till exempel ofta
            otillräckliga resurser och kompetens för juridiska avvägningar
            och marknadsanalyser av den dignitet som EU-kommissionens riktlinjer
            anger. Det är varken realistiskt eller resurseffektivt att tänka
            sig att sådan specialkompetens ska finnas i varje by.
          </p>
          <p xml:id="i-DzTrDY5sdu1iBDch9hXg8L">
            Det finns därför ett stort behov av bredbandskoordinatorer på
            regional nivå som kan bidra till att effektivisera det regionala
            arbetet och bidra till förbättrad styrning och uppföljning i regionala
            bredbandsfrågor och därigenom underlätta arbetet i hela Sverige
            för att uppnå målen i regeringens bredbandsstrategi. Dessa koordinatorer
            ska kunna ge stöd till såväl byalag som kommuner.
          </p>
          <p xml:id="i-PAMZRifv6iTVFpdV88NKq8">
            Det handlar bl.a. om personella resurser. Genom att tillsätta
            bredbandskoordinatorerna tillförs tillräckliga resurser för både
            strategiskt arbete och operativt handläggningsarbete. Minst lika
            viktigt är att med bättre styrning och uppföljning säkerställa
            att de resurser som finns i form av tillgängligt stöd för bredbandsutbyggnad
            verkligen riktas till de områden där behoven är som störst och
            där offentligt stöd inte riskerar att snedvrida konkurrensen på
            marknaden
          </p>
          <p xml:id="i-25ebWnZvqahdmTDfaezXJj">
            En ökad statlig styrning i form av riktlinjer och koordinatorer
            kan ge vinster på alla nivåer.
          </p>
          <p xml:id="i-CXESaSAdj7YuJ4GTgpJq1m">
            Vi föreslår därför att medel anslås för bredbandskoordinatorer
            på regional nivå. Detta bör riksdagen tillkännage för regeringen
            som sin mening.
          </p>
          <head type="h1" xml:id="i-WhnhdvkpYwHuBD6aZ78vBh">
            Bredbandsstöd
          </head>
          <p xml:id="i-6UCgRmZJXrNTqxwtYDQg1c">
            När det finns olika nationella stödmedel att söka och när handläggningen
            av dessa stödmedel dessutom sköts av olika myndigheter, är risken
            stor att stödsystemet blir ineffektivt. De stödprogram som primärt
            har använts för statligt stöd till bredbands­utbyggnad under perioden
            är den regionala strukturfonden (ERUF), landsbygds­programmet,
            det statliga kanalisationsstödet, och den statliga medfinansieringen
            av kanalisationsstödet och landsbygdsstödet. Det finns ett behov
            av mer samordning på det här området.
          </p>
          <p xml:id="i-FNXokvkrhUFaH5JXSV1jvr">
            Bredbandsutbyggnad kan prioriteras och främjas på olika sätt.
            Vår bedömning är att det är viktigt att så långt möjligt öronmärka
            de medel som avsatts till bredbands­utbyggnad, eftersom erfarenheten
            visar att detta minskar osäkerheten kring hur stora belopp som
            faktiskt är tillgängliga att söka. Relaterat till bristerna i
            statlig styrning är bristerna i statlig uppföljning. För att kunna
            göra kartläggningar och analyser på nationell och regional nivå
            behöver berörda myndigheter i högre grad än i dag tillgång till
            information om och från projekten. Vi är övertygade om att samordning
            och samverkan är en framgångsfaktor för att bredbandstödet ska
            få full kraft.
          </p>
          <p xml:id="i-JUBaHpxSgvJf1Yd5EkRFdU">
            Det behövs en återkommande nationell uppföljning av bredbandsstödet
            till regering och riksdag, vilket kan lämpligen ske i en årlig
            uppföljning av bredbandsstrategin. Uppföljningen ska beskriva,
            i kvalitativa och kvantitativa termer, hur bredbandsstödet har
            bidragit till målen i bredbandsstrategin och hur det finansiella
            utfallet av bredbandsstödet har blivit. Tillsammans med förslaget
            om utökad och standardiserad information om stödprojekten bedömer
            vi att ett tydligt uppföljningsansvar, som inkluderar prognoser
            för fortsatt behov av offentligt stöd.
          </p>
          <p xml:id="i-UE2ruEk6kS7v4RBxVRCXVe">
            Detta bör riksdagen tillkännage för regeringen som sin mening.
          </p>
          <head type="h1" xml:id="i-V4KVJXUib7CG3ijEXmPdkk">
            Drift och underhåll av byanät
          </head>
          <p xml:id="i-AkDFzM86p66N3e6SmTnfug">
            Byalag har en viktig roll att ta initiativ till att nät dras
            fram. Det är emellertid inte alltid optimalt eller möjligt att
            de även sköter drift och underhåll av näten på lång sikt. Det
            finns anledning att se över hur byalagen ska få hjälp att sköta
            det på ett långsiktigt hållbart sätt. De ska ha möjlighet att
            lämna över ansvaret till någon annan aktör som kan åta sig uppgiften
            på, för de berörda hushållen, rimliga villkor. Staten bör ta initiativ
            till att kartlägga hur detta kan underlättas och om så behövs,
            vidta nödvändiga åtgärder för att skapa bästa möjliga förutsättningar
            för att drift och underhåll av byanät ska fungera uthålligt. Detta
            bör riksdagen tillkännage för regeringen som sin mening.
          </p>
          <head type="h1" xml:id="i-LH9AdsJCB8AxEKNc17P4fm">
            Kommunernas roll
          </head>
          <p xml:id="i-E24JzCxg2oRqwjgd8YiqFh">
            Kommunerna har en nyckelroll att fylla för att nå upp till de
            mål som är uppsatta i bredbandsstrategin. Dels som pådrivare av
            utbyggnaden av bredband, dels som markägare. För att nå ut till
            hushållen behöver mycket fiberkabel förläggas inom en kommun.
            Ju färre hushåll som är nåbara med förlagd fiber, desto svårare
            är det för operatörerna att få en rimlig avkastning. Detta skapar
            svårigheter att nå lönsamhet, vilket gör operatörerna ovilliga
            att investera. Då grävningen står för 70-80 procent av kostnader
            för en fiberutbyggnad är det av största vikt att kostnaden för
            denna hålls så låg som möjligt för att nå så många hushåll som
            möjligt.
          </p>
          <p xml:id="i-N4XCWUi8x3FuwuKQoktrRB">
            Kostnaderna för att gräva och att äga fiber i en kommun är inte
            baserade på hur många hushåll man når på en viss adress eller
            plats, utan på en generell prissättning. För att nå största möjliga
            utbyggnad tror vi att kommunerna behöver se över sin prissättning
            för att lägga fiber i kommunal mark och även på återställningskostnaderna
            efter en fiberförläggning. Vi skulle vilja se en differentierad
            prissättning på kostnaden att ligga i kommunal mark baserat på
            antalet hushåll och även en öppnare syn på återställning. Efter
            diskussioner med ett antal operatörer har vi förstått att en del
            kommuner passar på att lägga kostnader för en nyanläggning av
            ytskiktet på hela vägbanan och inte enbart på den del som har
            blivit påverkad av fiberförläggningen. Med detta synsätt så kommer
            utbyggnaden av fiber bli hämmad och många av hushållen bli utan
            en fiberanslutning. I praktiken finansieras vägunderhåll genom
            satsningar på bredband eller användarnas avgifter. Staten bör
            ta initiativ till en dialog med kommunerna om detta, i syfte att
            fler hushåll ska få möjlighet att ansluta sig till fibernät, till
            en rimlig kostnad. Detta bör riksdagen tillkännage för regeringen
            som sin mening.
          </p>
          <head type="h1" xml:id="i-FvmHjU24QdWj9LpbTF1jVo">
            Nya sätt att förlägga fiberkabel
          </head>
          <p xml:id="i-W8auTe7E1s82gyiQDLiK4p">
            Det bör utredas hur kostnaderna för förläggning kan sänkas genom
            att titta på hur fiberkabel förläggs i flera europeiska länder.
            Man fräser spår mitt i vägen att förlägga fibern i, istället för
            bredvid vägen, vilket kostar betydligt mer. En sådan utredning
            bör ledas av en neutral part, exempelvis Post- och telestyrelsen
            (PTS). Flera aktörer bör delta, både de som förlägger fiber och
            de som ansvarar för vägbanan, både de som bygger och de som äger.
          </p>
          <p xml:id="i-QJgqZBEQfeDg6oTugzrM8H">
            Detta bör riksdagen tillkännage för regeringen som sin mening.
          </p>
          <head type="h1" xml:id="i-Mw2aB9EgEkx21bFWVCNJpf">
            Innovativ upphandling för att minska den digitala klyftan
          </head>
          <p xml:id="i-HSJuRV3xfG7eYLy5CzrHSP">
            Antalet fiberkunder passerade under förra året miljonvallen i
            Sverige och uppgick vid årsskiftet till 1 034 000 (891 000 vid
            utgången av 2011). Det framgår av Post- och telestyrelsens rapport
            Svensk Telemarknad 2012. För de 1 034 000 hushåll som har ett
            LAN-uttag finns det en möjlighet att minska den digitala klyftan
            genom att de får fri tillgång till samhällsviktig och samhällsnyttig
            information. När det byggs LAN så har alla ett aktivt uttag, ett
            uttag med full kraft men utan tillgång till internet. Detta görs
            för att kunna leverera tjänster till hushållet utan att behöva
            åka ut på plats för en inkoppling. Allt styrs från centralt håll.
          </p>
          <p xml:id="i-HoETvSHfDoP7RoGV8Sw3fe">
            Utan större kostnader för någon av de operatörer som säljer och
            levererar LAN-uttag kan dessa uttag fyllas med möjligheter för
            kommuner och landsting att nå medborgarna och erbjuda tjänster
            digitalt. Människor kan få direkt kontakt med vård, skola och
            omsorg. Det skulle till exempel underlätta för många att få vård
            i hemmet och slippa åka till vårdcentralen eller sjukhuset, Många
            skulle ges en möjlighet att på ett enkelt sätt ta del av information
            från skolan. Vi behöver säkerställa en väl fungerande omsorg för
            den åldrande populationen. En hel del går att göra på ett smidigt
            sätt för dem som har ett LAN-uttag, exempelvis trygghetslarm och
            digitala läkarbesök.
          </p>
          <p xml:id="i-Pi2aCrjpGtwM3TUdWyq6gC">
            Idag måste hushållen köpa internet från en operatör för att komma
            åt samhällsviktig och samhällsnyttig information. Detta medför
            en kostnad som inte alla har möjlighet att betala, en kostnad
            som de med LAN-uttag skulle kunna slippa om fastighetsägaren genomför
            en upphandling där dessa möjligheter ingår. Flertalet av de kommunalt
            ägda fastighetsbestånden har upphandlat och fått installerat LAN-uttag
            utan att denna möjlighet att kunna ta del av samhällsviktig och
            samhällsnyttig information har beaktats.
          </p>
          <p xml:id="i-3nTq6Qje4dwhevWWnZgN4q">
            Det behöver inte vara krav på att behöva köpa en tjänst för att
            nå samhällsviktig och samhällsnyttig information om du bor i ett
            hushåll med ett LAN-uttag, om dessa krav finns med i upphandlingen.
            Detta borde även innebära att kommuner och landsting ser att det
            finns ett större underlag av brukare att utveckla tjänster till,
            vilket borde sätta större fokus på att så sker. Finns väl utvecklade
            tjänster från det offentliga så tror vi att viljan att upphandla
            LAN-uttag kommer att öka. Det kan uppstå en god spiral av att
            fler tjänster utvecklas och fler medborgare får ta del av dem.
            Vi behöver inte diskutera vilket som kommer först, hönan eller
            ägget, eftersom båda i detta fall kommer samtidigt.
          </p>
          <p xml:id="i-4YdVe5SjFbfbKyQsWz5Fik">
            Vi vill att det utreds hur detta skulle kunna genomföras utan
            kostnad för vare sig kommuner och landsting eller de boende. Detta
            bör riksdagen tillkännage för regeringen som sin mening.
          </p>
        </div>
        <div type="motSignatures">
          <list>
            <item xml:id="i-CWASF7judHqsejB1eFk3pu">
              Annika Lillemets (MP)
            </item>
            <item xml:id="i-WJwrVMGDS6Zjdip347m5MF">
              Stina Bergström (MP)
            </item>
            <item xml:id="i-PGJucuRPNJkPiLDgnQ2ntS">
              Lise Nordin (MP)
            </item>
            <item xml:id="i-MJuYy9c5oJHtLPJK3MiLkf">
              Jan Lindholm (MP)
            </item>
            <item xml:id="i-Pq1nXRdQXaWneHhUWMhGFM">
              Tina Ehn (MP)
            </item>
            <item xml:id="i-EDUdBPxFS1w76f8RWrdY89">
              Maria Ferm (MP)
            </item>
            <item xml:id="i-LwMUbv66mz71CdV5FhfyXB">
              Magnus Ehrencrona (MP)
            </item>
          </list>
        </div>
      </div>
    </body>
  </text>
</TEI>
