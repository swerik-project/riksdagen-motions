<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201718-CU-00690">
  <teiHeader>
    <fileDesc>
      <titleStmt>
        <title>Lagstiftning mot könsdiskriminerande reklam</title>
        <author corresp="i-Uxe3rhosBnSZpqJX5d7gpy">av Carina Ohlsson m.fl. (S)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2017/18:690 av Carina Ohlsson m.fl. (S)</title>
          <idno type="rdwebb">H502690</idno>
          <rs type="number">690</rs>
          <orgName type="comitteeAbbreviation">CU</orgName>
          <ref type="dokument_url_text">http://data.riksdagen.se/dokument/H502690/text</ref>
          <ref type="dokument_url_html">http://data.riksdagen.se/dokument/H502690</ref>
          <ref type="dokumentstatus_url_xml">http://data.riksdagen.se/dokumentstatus/H502690</ref>
          <ref type="docx">http://data.riksdagen.se/fil/4116FF7B-2988-42C5-ADDB-6353F6F6928F</ref>
          <ref type="pdf">http://data.riksdagen.se/fil/770686C1-837D-4B16-8E5E-A03B1DF4657B</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-Uxe3rhosBnSZpqJX5d7gpy</idno>
            <name>Carina Ohlsson</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-GKFwXi5QctA2TJDtsbF47E</idno>
            <name>Kristina Nilsson</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-17NC28Tx5CZ5mzwYAUHKqv</idno>
            <name>Monica Green</name>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="committeeProcessing"/>
        <correspAction xml:id="i-HKPYjBm9cHHEi9w8K2fgLg" type="signed"/>
        <correspContext corresp="i-HKPYjBm9cHHEi9w8K2fgLg">
          <note type="signatory" corresp="i-Uxe3rhosBnSZpqJX5d7gpy"/>
          <note type="signatory" corresp="i-GKFwXi5QctA2TJDtsbF47E"/>
          <note type="signatory" corresp="i-17NC28Tx5CZ5mzwYAUHKqv"/>
        </correspContext>
        <correspAction xml:id="i-S52AuumfYH6sDwb4YWCgnk" type="submitted">
          <date when="2017-09-29"/>
          <time when="16:01:01"/>
        </correspAction>
        <correspAction xml:id="i-MmYFuG5zQmq71yFvW5QL7c" type="reviewed">
          <date when="2017-09-30"/>
          <time when="08:06:00"/>
        </correspAction>
        <correspAction xml:id="i-MdPm8p35hyTPQkiSvrdqri" type="referred">
          <date when="2017-10-13"/>
        </correspAction>
        <correspAction xml:id="i-6QrQTqHQaLJjS9qdKih1EM" type="assigned">
          <date when="2018-03-01"/>
          <time when="16:36:37"/>
        </correspAction>
        <correspContext corresp="i-6QrQTqHQaLJjS9qdKih1EM">
          <ref type="assignedTo">Civilutskottet</ref>
        </correspContext>
        <correspAction xml:id="i-5KKw4sZ5YdFbCvAVN8MoCK" type="behandlas_i"/>
        <correspContext corresp="i-5KKw4sZ5YdFbCvAVN8MoCK">
          <ref type="uppgift">2017/18:CU10</ref>
          <ref type="ref_dok_id">H501CU10</ref>
          <ref type="ref_dok_typ">bet</ref>
          <ref type="ref_dok_rm">2017/18</ref>
          <ref type="ref_dok_bet">CU10</ref>
          <ref type="ref_dok_titel">Konsumenträtt</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-7qiRMtYif6kZ89jxNWueHV" type="motHeader">
        <div xml:id="i-T2DRfWvijAZUiJJc9fVPfD" type="motTitle">
          Motion till riksdagen 2017/18:690 av Carina Ohlsson m.fl. (S)
          Lagstiftning mot könsdiskriminerande reklam
        </div>
      </div>
      <div xml:id="i-UwKmFfsgHyPnAzM5aFtLJf" type="motBody">
        <div xml:id="i-PrHsm8NfYsi9kwZacapV8o" type="motProposal" subtype="förslag">
          <head xml:id="i-35CJ3hm1LBbBatzPjTsMvp">
            Förslag till riksdagsbeslut
          </head>
          <list xml:id="i-AiixnzS1ErtB2mkjcohoaT">
            <item xml:id="i-Mbhn2aiX72t2MUrHw4qXJG" sortKey="Yrkande 1">
              Riksdagen ställer sig bakom det som anförs i motionen om behovet
              av lagstiftning mot könsdiskriminerande reklam och tillkännager
              detta för regeringen.
            </item>
          </list>
        </div>
        <div xml:id="i-4aBrbv9jNtzvyFqRUGXH7Z" type="motContent">
          <head xml:id="i-JPvbwVPLqDWyjvfJjyKRDC" type="h1">
            Motivering
          </head>
          <p xml:id="i-36UTyUG3a4KfkmbeYB2UdJ">
            Den stereotypa skildringen av kvinnor och män i reklam är ett
            problem både för individen och för samhället. På ett individuellt
            plan orsakar könsdiskriminerande reklam psykisk ohälsa. Skönhetsideal
            och objektifiering i reklam kan skapa en snedvriden kroppsbild,
            ökad självobjektifiering, lägre självförtroende och till och med
            minskad initiativkraft och vilja att leda.
          </p>
          <p xml:id="i-64aCkb9LFz3iKQzbMJ5rP4">
            Könsdiskriminerande reklam är även ett samhällsproblem då objektifiering
            och stereotypa bilder av kvinnor och män orsakar och upprätthåller
            ojämställda normer och maktordningar.
          </p>
          <p xml:id="i-NRPFm49kwyKLpBRJQNFa6o">
            Det råder bred enighet om att könsdiskriminerande reklam är ett
            hinder för att säkerställa kvinnors rättigheter och jämställdhet
            inom EU och FN. En rad internationella och europeiska överenskommelser
            har slagit fast att länder bör använda alla till buds stående
            medel, inklusive lagstiftning, för att motverka könsdiskriminerande
            reklam.
          </p>
          <p xml:id="i-NDr2h3Ewh8beWwq8NscfZz">
            FN:s konvention för avskaffandet av all form av diskriminering
            av kvinnor (kvinnokonventionen) slår i artikel fem fast: States
            Parties shall take all appropriate measures: (a) To modify the
            social and cultural patterns of conduct of men and women, with
            a view to achieving the elimination of prejudices and customary
            and all other practices which are based on the idea of the inferiority
            or the superiority of either of the sexes or on stereotyped roles
            for men and women.
          </p>
          <p xml:id="i-WMCAUbUAw6YbkTx8E5anC1">
            Vidare anger FN:s handlingsplan för kvinnors rättigheter (Pekingplattformen)
            att FN:s medlemsstater ska främja ”a balanced and non-stereotyped
            portrayal of women in the media”.
          </p>
          <p xml:id="i-JErv9X8iyvxpBGJEjpLDY1">
            EU har vid flera tillfällen adresserat problemet med könsdiskriminerande
            reklam. EU-parlamentet slår fast att media borde gynna en mer
            balanserad och icke-stereotyp representation av kvinnor och män
            i media och främja jämställdhetsperspektivet i lagar, självreglerande
            organ och utbildningsprogram. Parlamentet har också adresserat
            vikten av att motverka könsstereotyper i reklam och media i EU:s
            strategi för jämställdhet mellan kvinnor och män samt i flera
            resolutioner.
          </p>
          <p xml:id="i-3Fg7AwAy9saR3vJe6m3qW1">
            Sverige är det enda land i Norden som inte har en lag mot könsdiskriminerande
            reklam. Frågan behandlades senast i en statlig offentlig utredning
            som presenterades i januari 2008. Utredningen kom fram till att
            det behövs en lagstiftning mot könsdiskriminerande reklam.
          </p>
          <p xml:id="i-KZufu76KaamcVLXnVNcqFu">
            FN:s kvinnokommitté har flera gånger kritiserat Sverige för den
            utbredda sexualiseringen av det offentliga rummet och att det
            inte finns någon lagstiftning mot könsdiskriminerande reklam.
            I deras senaste granskning av hur Sverige lever upp till kvinnokonventionen
            får Sverige kritik för att stereotypa och sexualiserade bilder
            av kvinnor i reklam och media fortsatt är utbrett. FN:s kvinnokommitté
            konstaterar att reklambranschens självreglering inte är tillräcklig
            och rekommenderar Sverige att främja en icke-stereotyp skildring
            av kvinnor i media och reklam. Den svenska regeringen är skyldig
            att återkomma med rapport om vilka åtgärder som vidtagits på området
            senast år 2020.
          </p>
          <p xml:id="i-2UuLMQ4kVcJ2XMjgQNURnA">
            Varje år görs omkring 500 anmälningar till Reklamombudsmannen
            i Sverige, ungefär hälften av dessa gäller könsdiskriminerande
            reklam. Handläggningstiden efter att ett reklaminslag blivit anmält
            är cirka tre månader. Om Reklamombudsmannen anser att ett reklaminslag
            är könsdiskriminerande kontaktar stiftelsen företaget och meddelar
            att det blivit fällt. Företaget får då möjlighet att uttala sig
            om reklamen. Ett utdrag ur anmälan, Reklamombudsmannens och företagets
            utlåtande publiceras därefter på RO:s hemsida.
          </p>
          <p xml:id="i-CFoNUQTxB2WvD6qZVm8qr3">
            Reklamombudsmannen har inte möjlighet att utfärda sanktioner
            eller krav på att avbryta reklamkampanjer. Beslutet om att ett
            reklaminslag blivit fällt får enbart konsekvenser i form av negativ
            publicitet. En del företag reagerar genom att ta bort sin reklam
            medan andra företag inte tar hänsyn till anmälan eller bryr sig
            nämnvärt om att de blivit fällda. Reklamombudsmannen bedriver
            även utbildningsinsatser för företag och reklambyråer om självregleringen
            och de kriterier som RO använder sig av.
          </p>
          <p xml:id="i-GmenS3wSBfpCSpZRu2eVuF">
            De hundratals reklaminslag som varje år anmäls till stiftelsen
            Reklamombudsmannen visar att könsdiskriminerande reklam är ett
            stort problem i Sverige. Det råder en utbredd uppfattning inom
            reklambranschen om att det är negativt för ett företag att bli
            anmält till och fällt för könsdiskriminerande reklam av stiftelsen
            Reklamombudsmannen. Att det inte finns några sanktionsmöjligheter
            innebär dock att användandet av könsdiskriminerande reklam inte
            får några konsekvenser för företaget.
          </p>
          <p xml:id="i-RCvL68gZM5758YoUgA1C2h">
            Könsdiskriminerande reklam tillåts med yttrandefriheten som förevändning.
            Detta trots att en statlig utredning kommit fram till att en lag
            mot könsdiskriminerande reklam inte skulle strida mot yttrandefriheten.
            Yttrandefriheten är till för att skydda yttranden och åsikter,
            inte kommersiella intressen. I Sverige finns redan lagstiftning
            mot tobaks-, alkohol- och barnreklam, utan hinder av yttrandefrihetsgrundlagen.
            Det borde inte vara möjligt att gömma sig bakom yttrandefriheten
            för att legitimera diskriminering och kränkningar av kvinnors
            rättigheter.
          </p>
          <p xml:id="i-5Ky3aRwSXJpCUePN8Rs44G">
            Förfärliga exempel som vi har kunnat se den senaste tiden och
            kunnat läsa om och förfäras över är reklam för ”datingsajter”
            där rika män kan träffa unga kvinnor i behov av pengar.
          </p>
          <p xml:id="i-9eADnz3uCnEWnY8Ghg8ZK2">
            Reklamkampanjer för dessa sidor har synts utanför universitet
            och högskolor såsom Chalmers. Studenter som inte har studielån
            uppmuntras att dejta en ”sugar daddy” för att finansiera sina
            studier. Reklamen visas tillsammans med en bild av en lättklädd
            kvinna som håller på att klä av sig.
          </p>
          <p xml:id="i-KJQrNmHvnVJYGVEtpCmZZD">
            Denna och liknande sajter beskriver förhållandet mellan ”sugar
            daddy och sugar babe” som att mannen skämmer bort, tar hand om
            och smickrar kvinnan han dejtar och att kvinnan i gengäld koncentrerar
            sig på att vara en kvinna och skämma bort den man hon är tillsammans
            med.
          </p>
          <p xml:id="i-8QCQBb88PKtaxnVk1pcriU">
            Ett annat exempel är de kort som kastas ut på gatorna i Stockholm
            med motiv av en naken kvinna och gör reklam för sexklubbar.
          </p>
          <p xml:id="i-YPL1ALxDS9ABKfjjbynfm9">
            Ett tredje exempel är de bilar som åker omkring med stora skyltar
            med nakna kvinnor och också gör reklam för sexklubbar.
          </p>
          <p xml:id="i-QDEvKQTtxsEUqoNk9adLco">
            Detta är tydliga exempel på könsdiskriminerande reklam och sexualisering
            av det offentliga rummet. Detta aktualiserar att en lagstiftning
            behövs för att kunna förbjuda könsdiskriminerande reklam.
          </p>
        </div>
        <div xml:id="i-UYgoDwPrsKJbKM4fNqjTYb" type="signatureBlock">
          <list xml:id="i-9PmoM7QhdPypFaN1BYdCNp">
            <item xml:id="i-DDCYy4RyEHyGFqzUHSGhBv" type="signature">
              Carina Ohlsson (S)
            </item>
            <item xml:id="i-AkGDej8J4qr1YvnXPXzLa3" type="signature">
              Kristina Nilsson (S)
            </item>
            <item xml:id="i-XUg9RTTmibAUVMrGFCCfBD" type="signature">
              Monica Green (S)
            </item>
          </list>
        </div>
      </div>
    </body>
  </text>
</TEI>
