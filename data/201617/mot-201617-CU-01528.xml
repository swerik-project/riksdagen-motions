<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201617-CU-01528">
  <teiHeader>
    <fileDesc>
      <titleStmt>
        <title>Marknadsanpassad arrendelagstiftning</title>
        <author corresp="i-JyuoWkg9RUZd3XVSA6MfE6">av Gunilla Nordgren (M)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2016/17:1528 av Gunilla Nordgren (M)</title>
          <idno type="rdwebb">H4021528</idno>
          <rs type="number">1528</rs>
          <orgName type="comitteeAbbreviation">CU</orgName>
          <ref type="dokument_url_text">http://data.riksdagen.se/dokument/H4021528/text</ref>
          <ref type="dokument_url_html">http://data.riksdagen.se/dokument/H4021528</ref>
          <ref type="dokumentstatus_url_xml">http://data.riksdagen.se/dokumentstatus/H4021528</ref>
          <ref type="docx">http://data.riksdagen.se/fil/0B88B747-1D37-4E6E-B876-810FADD9A9FE</ref>
          <ref type="pdf">http://data.riksdagen.se/fil/A547DCB1-34BA-451F-939F-28945DBA62E8</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-JyuoWkg9RUZd3XVSA6MfE6</idno>
            <name>Gunilla Nordgren</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="committeeProcessing"/>
        <correspAction xml:id="i-RzdovgbRi9v6YhZRBMnVYK" type="signed"/>
        <correspContext corresp="i-RzdovgbRi9v6YhZRBMnVYK">
          <note type="signatory" corresp="i-JyuoWkg9RUZd3XVSA6MfE6"/>
        </correspContext>
        <correspAction xml:id="i-DM5i6nBdRmujfufquQkpkS" type="submitted">
          <date when="2016-10-04"/>
          <time when="14:17:54"/>
        </correspAction>
        <correspAction xml:id="i-NttyAq4wP5p5zwo4YmfTRi" type="reviewed">
          <date when="2016-10-04"/>
          <time when="17:03:13"/>
        </correspAction>
        <correspAction xml:id="i-FHAKqrS3trVpfryB2GHQzk" type="referred">
          <date when="2016-10-14"/>
        </correspAction>
        <correspAction xml:id="i-GZ4zgKTXMcW1ee2sNuDEJc" type="assigned">
          <date when="2018-04-11"/>
          <time when="16:20:27"/>
        </correspAction>
        <correspContext corresp="i-GZ4zgKTXMcW1ee2sNuDEJc">
          <ref type="assignedTo">Civilutskottet</ref>
        </correspContext>
        <correspAction xml:id="i-8ALa2t75NqHgk7FBgyKfBh" type="behandlas_i"/>
        <correspContext corresp="i-8ALa2t75NqHgk7FBgyKfBh">
          <ref type="uppgift">2017/18:CU18</ref>
          <ref type="ref_dok_id">H501CU18</ref>
          <ref type="ref_dok_typ">bet</ref>
          <ref type="ref_dok_rm">2017/18</ref>
          <ref type="ref_dok_bet">CU18</ref>
          <ref type="ref_dok_titel">Fastighetsrätt</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-BBXXibwNzrFjW98eRTS8w9" type="motHeader">
        <div xml:id="i-YHB58o65gPjFJX6aei2oxy" type="motTitle">
          Motion till riksdagen 2016/17:1528 av Gunilla Nordgren (M) Marknadsanpassad
          arrendelagstiftning
        </div>
      </div>
      <div xml:id="i-9v1AdF2eczL5Z3MA7GBH75" type="motBody">
        <div xml:id="i-Gq3DCaT4WmvVMCfGoKS9hP" type="motProposal" subtype="förslag">
          <head xml:id="i-44dzprjx6EZPWifUoy28CP">
            Förslag till riksdagsbeslut
          </head>
          <list xml:id="i-CHeaRmgT8UpERHWFqqA3s5">
            <item xml:id="i-4o6SqGXuTfcHJmvgpRSbMk" sortKey="Yrkande 1">
              Riksdagen ställer sig bakom det som anförs i motionen om att
              det bör införas en marknadsanpassad arrendelagstiftning för att
              stärka det svenska jordbrukets internationella konkurrenskraft
              och tillkännager detta för regeringen.
            </item>
          </list>
        </div>
        <div xml:id="i-C41i7bSpugm7imuTy1Xjxf" type="motContent">
          <head xml:id="i-AkoENYd3JoxeUoRgj8UBrN" type="h1">
            Motivering
          </head>
          <p xml:id="i-HpHk7RZS2YBRYMh3DjyCcB">
            Svenskt jordbruk har sedan nuvarande arrendelag kom till för
            mer än 40 år sedan genomgått stora förändringar. Då var, med dagens
            mått mätt, mindre familjejordbruk mer dominerande. Jordbrukaren
            hade i normalfallet som bas en ägd jordbruksfastighet eller ett
            arrende med tillhörande bostad och ekonomi. I vissa fall hade
            man enstaka tillskottsarrenden. Arealen översteg ofta inte 50–75
            hektar och på en stor andel av jordbruksfastigheterna bedrevs
            det någon form av djurproduktion.
          </p>
          <p xml:id="i-bbn1pYkNAfPCw8DH69E14">
            Jordbrukets struktur ser idag helt annorlunda ut. Lantbrukarna
            är idag som andra näringsidkare och många driver stora enheter
            med högst varierad struktur. Allt färre jordbruk har idag djurproduktion
            och då ofta i stor skala. Brukad åkerareal innefattar ofta både
            ägd och arrenderad areal. Den arrenderade arealen inom varje företag
            innefattar dessutom ofta ett flertal mindre jordbruksfastigheter.
            Jordbruksdriften sker inte sällan i kombination med maskinstationsverksamhet,
            entreprenadverksamhet, ekoturism, lokal matproduktion med mera.
          </p>
          <p xml:id="i-XcHyo7XjETMdW4ujZEpzXG">
            Genom den successiva förändringen av EU- gemenskapens jordbrukspolitik
            avregleras jordbruksmarknaderna såväl mellan EU och omvärlden
            som inom EU. Konkurrenstrycket på det svenska jordbruket har ökat
            markant.
          </p>
          <p xml:id="i-3wY16TD3Kyu1LUDR3sh58x">
            I Arrendeutredningen SOU 2014:32 har denna utveckling inte beaktats.
            I utredningen har man genom sina förslag snarare vridit tillbaka
            klockan när det gäller anpassning av sidoarrendenas lagstiftning
            till nu rådande förhållanden och föreslår i stället en utvidgning
            av besittningsskyddet till att gälla alla avtal, även ettårsavtal.
          </p>
          <p xml:id="i-LarvjzQED9mX1gJ3T12XeP">
            Sidoarrende, det vill säga arrende utan bostad, är numera den
            dominerande arrendeformen. I grannländer som Danmark, Tyskland
            och England råder större avtalsfrihet vad avser jordbruksarrenden.
          </p>
          <p xml:id="i-LrZUg7gLr54cnFCPbdUUAn">
            Sidoarrenden är ett avtal som ingås mellan två näringsidkare.
            I den tidigare arrendelagen och i förslagen i SOU 2014:32 finns
            ett antal regler som begränsar parternas möjlighet att fritt avtala.
            Avtalsfriheten är en av grundpelarna i vår svenska demokrati och
            har varit en viktig förutsättning för ett framgångsrikt näringsliv.
            Det finns således inga näringspolitiska argument för ett öppet
            och konkurrensutsatt land som Sverige att bibehålla en konkurrensbegränsande
            lagstiftning.
          </p>
          <p xml:id="i-QuwUDunAs9p86fe139eXWC">
            I utredningen föreslås en utvidgning av besittningsskyddet till
            att gälla alla avtal, även ettårsavtal. Utgångspunkten har härvid
            varit att arrende skall vara en attraktiv upplåtelseform både
            för markägare och arrendator. Man utvecklar dock inte vidare denna
            ”attraktivitet” för jordägaren.
          </p>
          <p xml:id="i-J8LKPAwHHCjqjsBXmPjibx">
            Den nu föreslagna förändringen kan komma att innebära att allt
            fler jordägare fortsätter att ”aktivt” bruka sin gård långt efter
            uppnådd pensionsålder. Jordägaren kan i stället låta grannar/maskinstationer
            utföra körslorna och endast behålla det ekonomiska ansvaret. På
            detta sätt undviker jordägaren risken att långsiktigt ha valt
            ”fel” arrendator och antalet arrenden riskerar att bli färre.
          </p>
          <p xml:id="i-865cFhF9JLD68XzMR4fKVg">
            En inte helt ovanlig situation är att en arrendator i början
            sköter arrendet på ett för jordägaren godtagbart sätt. Efter några
            år, kanske på grund av att arrendatorn expanderar med fler arrenden,
            sköts arrendestället sämre på grund av till exempel tidsbrist.
          </p>
          <p xml:id="i-X6LNCjGg2JmHoSWhs7PQ7g">
            Det förekommer att arrendatorn PK-gödslar i underkant och förbrukar
            mullhalten. Detta får negativ effekt först på längre sikt men
            det tar lång tid att återställa näringsinnehållet och mullhalten.
            I dessa situationer kan jordägaren inte åberopa JB 9 kap. 8 §
            och utredningen föreslår ingen ändring av denna paragraf. Det
            ingår inte heller i synemännens instruktioner att syna arrendeställets
            PK eller mullhaltsinnehåll.
          </p>
          <p xml:id="i-WPqcUpYCTwsV8axEiFvb8q">
            Om nuvarande praxis kommer att kvarstå innebär det att jordägaren
            inte har några möjligheter att i ovan angivna exempel försöka
            förmå arrendatorn att förbättra skötseln.
          </p>
          <p xml:id="i-G7AEW3sPVYW4hRj9tFLVyX">
            Arrendatorn kan under skydd av besittningsskyddet fortsätta bruka
            fastigheten på ett icke nöjaktigt sätt för jordägaren.
          </p>
          <p xml:id="i-2X9BrVYsGtJgxPMznXWa8N">
            Täckdikningsbehovet blir allt större på landets åkerareal. Vid
            besittningsskydd på alla sidoarrenden kommer dikningen på sidoarrendena
            att bli minimal. Intresset/det ekonomiska incitamentet att dika
            kommer från jordägarens sida att bli obefintligt då jordägaren
            hamnar i ett avtalsmässigt underläge.
          </p>
          <p xml:id="i-JZkMccDRtHZaGYMQcdVAu2">
            Jordägaren får mycket begränsade möjligheter att få tillbaka
            nedlagda investeringar genom en justering av arrendeavgiften på
            grund av arrendatorns besittningsskydd.
          </p>
          <p xml:id="i-AoFDRSoPYuwtc6TNHnHYvd">
            Besittningsskyddet för sidoarrenden bör således i enlighet med
            ovan ses över och mjukas upp. Fler sidoarrenden skulle då komma
            ut på marknaden. Partena skulle kunna träffa långsiktiga avtal,
            till exempel inför en investering i täckdikning.
          </p>
          <p xml:id="i-MJ4x2MTWnauJ4anA4w3UVC">
            Jordägare och arrendator kan genom långa avtal komma överens
            om hur vinsten skall fördelas dem emellan av fastighetens ökade
            avkastningsförmåga utan någon låsning för någon part.
          </p>
          <p xml:id="i-9rFFjDJjoBSYUcHP82ducb">
            Utifrån ovan bör riksdagen ge regeringen i uppdrag att i översynen
            av arrendelagstiftningen ta hänsyn till ovanstående och begränsa/anpassa/modernisera
            besittningsskyddet i arrendelagen.
          </p>
        </div>
        <div xml:id="i-VGBAeqpCuB6VT4uieuCANj" type="signatureBlock">
          <list xml:id="i-DPyXX3mhgdtxNX1M1S48dS">
            <item xml:id="i-S8q5gArYee3Ty1jNBcubUA" who="i-JyuoWkg9RUZd3XVSA6MfE6" type="signature">
              Gunilla Nordgren (M)
            </item>
          </list>
        </div>
      </div>
    </body>
  </text>
</TEI>
