<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1964--fk--00013">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1964/mot_1964__fk__13/mot_1964__fk__13-001.pdf"/>
      <fw xml:id="i-TLuLnbJpECQysAkqVDDv5f">
        Motioner i Första kammaren, nr 13 år 1964 T
      </fw>
      <div xml:id="i-AgBawZruKegb9idYKDoDJM" type="motHeader">
        <div xml:id="i-RpCwT2v7KrZrySwzqPMsNq" type="motTitle"/>
        <div xml:id="i-A8AK5NtWDZKUBbyKCkmzJy" type="motSubmissionInfo"/>
      </div>
      <div xml:id="i-JX56GqJezw8LAMemikJZN" type="motBody">
        <div xml:id="i-7NF1bD5MRSX6sJLYhwy91f">
          <p xml:id="i-TqR4h2vuZyBFRHase5T6iX">
            Nr 13
          </p>
          <p xml:id="i-5qmfBZSRFGih845jJ96GXT">
            Av herr Petersson, Per, m. fl., om flyttning av LKAB:s huvud-
            kontor.
          </p>
          <p xml:id="i-GqUKMVShgsnXhURJn71pUG">
            (Lika lydande med motion nr 15 i Andra kammaren)
          </p>
          <p xml:id="i-FrKqQUhYiXf2CUziBHSheN">
            I debatten i anledning av Kungl. Maj:ts proposition angående
            fortsatt samarbete mellan staten och Trafikaktiebolaget Grängesberg-Oxelösund
            i Luossavaara-Kiirunavaara aktiebolag (proposition nr 171/1956)
            intog från början placeringen av LKAB:s huvudkontor en framskjuten
            plats. Motioner med hemställan om en förläggning av huvudkontoret
            till Norr- bottens län väcktes av representanter för samtliga
            partier i riksdagen. Den organisationskommitté som utrett denna
            fråga hade föreslagit att LKAB:s huvudkontor skulle förläggas
            till Stockholm, där det nya försälj- ningsbolag som tillskapades
            skulle ha sitt säte. I propositionen anslöt sig finansministern
            till organisationskommitténs linje. Statsutskottets 5:e avdelning,
            som behandlade propositionen och de i ämnet väckta motionerna
            i utlåtande nr 155/1956, gick i fråga om huvud- kontorets förläggning
            också på förslaget i propositionen. I utskottets ut- låtande erkändes,
            att åtskilliga av de i motionerna anförda synpunkterna, särskilt
            de lokaliseringspolitiska, talade till förmån för en förläggning
            av LKAB:s huvudkontor till Norrbottens län. Med hänsyn till att
            försälj- ningsbolaget skulle vara lokaliserat till Stockholm ansåg
            utskottet emel- lertid ”i nuvarande läge” övervägande skäl tala
            för en förläggning av hu- vudkontoret till Stockholm. Redan i
            utskottets skrivning på denna punkt framgår att det från ut- skottets
            sida var fråga om en mera kortsiktig bedömning. Till utskottsutlåtandet
            fogades flera reservationer mot utskottsmajori- tetens ställningstagande
            för huvudkontorets placering i Stockholm. Vid behandlingen i riksdagen
            den 8 maj 1956 biföll kamrarna utskottets utlåtande med ett tillägg
            som föreslagits i en av reservationerna. Tillägget hade följande
            lydelse: Skulle emellertid erfarenheten visa att en förflyttning
            av huvudkontoret till Norrbottens län kan verkställas utan nackdelar
            för bolaget, bör frågan härom upptagas till förnyad prövning.
            I voteringen om huvudkontorets förläggning röstade i första kammaren
            69 för huvudkontorets förläggning till Stockholm och 46 mot, medan
            siff- rorna i andra kammaren var resp. 92 och 72. Röstövervikten
            för utskotts- majoritetens förslag var alltså inte stor i någon
            av kamrarna.
          </p>
          <pb facs="riksdagen-motions-pdf/data/1964/mot_1964__fk__13/mot_1964__fk__13-002.pdf"/>
          <fw xml:id="i-EfrtSotDxWKsQJ27xLwx8P">
            8 Motioner i Första kammaren, nr 13 år 1964
          </fw>
          <p xml:id="i-CAkuFYttB7H35M6aHu3hZQ">
            Ytterligare må här återgivas vad som anfördes i högermotionerna
            i frå- gan (I: 590, II: 781):
          </p>
          <p xml:id="i-JNzA7MZqyFC2YsqsMDjyuF">
            Konstruktionen av samarbetet mellan LKAB och TGO innebär att
            det vid sidan om LKAB skall bildas ett försäljningsbolag, som
            för såväl TGO som LKAB skall handha de löpande uppgifterna i fråga
            om malmförsälj- ningen. På försäljningsbolaget torde i främsta
            rummet ankomma att bhe- vaka marknaden, att hålla kontakter såväl
            med malmköparna som med de utländska dotterbolagen och att i övrigt
            företräda säljarintressena. Så långt ifrån att försäljningsbolagets
            belägenhet i Stockholm — vilket i och för sig är uppenbart nödvändigt
            — skulle vara ett skäl för att förlägga även LKAB:s huvudkontor
            dit, såsom i propositionen hävdas, kan det tvärtom sägas att genom
            det självständiga försäljningsbolagets tillkomst de enda väsentliga
            skälen, de försäljningstekniska, för att förlägga LKAB:s huvudkontor
            till huvudstaden blivit undanröjda. I allt väsentligt torde nämligen
            behovet av direkta kontakter i huvudstaden kunna hänfö- ras till
            försäljningsfrågornas riktiga handhavande, och från dessa uppgif-
            ter har LKAB:s huvudorganisation genom den valda lösningen blivit
            be- friad. För LKAB:s blivande huvudkontor torde helt andra uppgifter
            vara de väsentliga, nämligen att ordna produktionen och transporterna
            så ef- fektivt som möjligt, att därvid hålla en fortgående kontakt
            med myndig- heter och enskilda i de av produktionen närmast berörda
            delarna av landet och att i övrigt följa vad som tilldrager sig
            på arbetsplatserna och i de kommuner där dessa ligger. Övervägande
            skäl synes oss därför tala för att det nya malmbolaget får sitt
            huvudkontor förlagt till Norrbotten, vilket ju också medför att
            Norrbottens län och de närmast berörda kommunerna får ett större
            och säkrare skatteunderlag, något som mot bakgrund av kommunalskattens
            relativa höjd i detta län är särskilt väl motiverat.
          </p>
          <p xml:id="i-CwXDDcs6Ashuf86XCatfvw">
            I riksdagsdebatten (28 maj 1956) utvecklade reservanterna detta
            ytter- ligare. De lokaliserings- och skattepolitiska skälen för
            en förläggning av huvudkontoret till Norrbotten underströks av
            flera talare, och vidare fram- hölls de allt bättre flyg-, järnvägs-,
            tele- och teleprinterförbindelser som upprättats mellan Övre Norrland
            och Stockholm. Några kommunikations- tekniska nackdelar förelåg
            inte — och gör det än mindre i dag. Samtliga de argument som redovisades
            för en huvudkontorslokalisering till LKAB:s produktionsfält i
            Norrbotten kvarstår i dag — åtta år efteråt — med oförminskad
            styrka. Det har emellertid tillkommit en rad ytterli- gare, starka
            skäl, som vi vill beteckna som avgörande för en omprövning av
            huvudkontorsplaceringen. De för några dagar sedan redovisade befolkningssiffrorna
            för norrlands- länen understryker på ett djupt allvarligt sätt
            vikten av lokaliseringspoli- tiska åtgärder. Utvecklingen när
            det gäller bl. a. norrbottenskommunernas skattekraft ger anledning
            till djup oro och accentuerar behovet av en för- stärkning. Det
            låter sig knappast göra att exakt fixera storleken av de be- lopp
            som skulle komma norrbottenskommunerna till godo genom en loka-
            lisering av LKAB:s huvudkontor till länet. Det beror på hur stor
            LKAB:s
          </p>
          <pb facs="riksdagen-motions-pdf/data/1964/mot_1964__fk__13/mot_1964__fk__13-003.pdf"/>
          <fw xml:id="i-3DpfzJH5agbf2Eti8fUDBj">
            Motioner i Första kammaren, nr 13 år 1964 9
          </fw>
          <p xml:id="i-JY5o5uYToTQkUE4ynimeox">
            beskattningsbara årsvinst är, på kommunalskattens höjd och på
            storle- ken av huvudkontorsandelen. Stort samband föreligger även
            med malm- fraktsavtalets konstruktion. Men under alla förhållanden
            kan man fastslå att det gäller icke obetydliga belopp som årligen
            skulle tillföras det län där produktionen sker. I interpellation
            den 16 oktober 1963 har hänvisats till den starka kritik som ända
            från början framförts från norrländskt håll mot huvudkontorets
            förläggning till Stockholm. Vidare har påpekats, att man nu borde
            ha rätt att hoppas på en omprövning av lokaliseringen mot bakgrund
            av de före- liggande planerna på att utvidga företagets huvudkontor
            i Stockholm.
          </p>
          <p xml:id="i-JW4DrYci7tjQiESF7bGKos">
            Vi vill med skärpa upprepa kravet på att en omprövning sker innan
            ut- byggnadsplanerna i Stockholm avancerar ytterligare. Vi vill
            i samman- hanget även hänvisa till betänkandet av kommittén för
            näringslivets loka- lisering (Näslundska lokaliseringsutredningen
            SOU 1963: 58 och 62) och de däri redovisade skälen för en aktiv
            lokaliseringspolitik. Det skulle få en avsevärd, psykologisk betydelse
            för Norrbotten om länets största före- tag — det statliga malmbolaget
            LKAB — flyttade sitt huvudkontor till produktionslänet. En rad
            exempel från den privata industrien ger klart belägg för fördelarna
            av att huvudkontoren är belägna i anslutning till produktionsområdena.
            Flera privata företag har flyttat ut sina huvud- kontor från Stockholm
            och kunnat notera avsevärda framgångar med åt- gärden. Att såsom
            finansministern i interpellationssvar den 12 december 1963 förutsatte,
            att det för LKAB:s del skulle innebära en effektivitets- försämring
            beträffande företagets skötsel, kan vi på intet sätt anse realis-
            tiskt. Ytterligare ett stöd för en förflyttning av LKAB:s huvudkontor
            från Stockholm till Norrbotten finner vi i betänkandet rörande
            lokalisering av statlig verksamhet (Eckerbergska lokaliseringsutredningen
            SOU 1963: 69). I denna utredning påpekas, att LKAB i skrivelser
            till utredningen lagt mindre vikt vid huvudkontorets samarbete
            med lokalförvaltningarna i Norrbotten. Utredningen anser i motsats
            till LKAB:s ledning att huvud- kontorets förläggning i anslutning
            till en stor produktionsenhet innebär fördelar ur ekonomiska och
            administrativa synpunkter. Kontakter och sam- arbete med de stora
            lokalförvaltningarna i Norrbotten borde kunna främ- jas om LKAB:s
            huvudkontor förlades dit, och utredningen finner det inte osannolikt
            att antalet befattningshavare skulle kunna nedbringas genom administrativ
            samordning med lokalkontoren i länet. Frågan om samarbetet mellan
            huvudkontoret och lokalförvaltningarna i Norrbotten syns oss av
            utomordentligt stor betydelse. I LKAB:s skrivel- ser till den
            Eckerbergska lokaliseringsutredningen har uttalats farhågor för
            att dubbelarbete skulle kunna bli följden av en förflyttning av
            huvud- kontoret till Norrbottens län. Denna uppfattning kan vi
            inte dela. Tvärtom
          </p>
          <pb facs="riksdagen-motions-pdf/data/1964/mot_1964__fk__13/mot_1964__fk__13-004.pdf"/>
          <fw xml:id="i-4nxxTdrNWovBDJbhMM1BBN">
            10 Motioner i Första kammaren, nr 13 år 1964
          </fw>
          <p xml:id="i-7xyyuBVYpnrPdMfYT1UGFj">
            bör en icke obetydlig besparing och en rationalisering av administrationen
            kunna uppnås genom det intimare samarbete med lokalförvaltningarna
            som blir möjligt om huvudkontoret är beläget i Norrbottens län.
            I sammanhanget kan också påpekas, att det tidigare åberopade motivet
            för huvudkontorets förläggning i Stockholm, nämligen samarbetet
            med TGO och AB Malmexport, inte fått någon ytterligare markering
            under de år som gått. Antalet malmköpare är relativt begränsat,
            och de flesta försäljningsavtalen torde vara ettåriga. Några risker
            för kontaktsvårig- heter genom en lokalisering av LKAB:s huvudkontor
            till Norrbotten bör inte föreligga. LKAB:s verkställande direktör
            har nyligen uttalat oro över löne- och personalutvecklingen inom
            företaget, något som ytterligare understryker behovet av en rationalisering
            av administrationen. Om man studerar personalutvecklingen inom
            huvudkontoret resp. lokal- förvaltningarna i Norrbotten, finner
            man beträffande huvudkontoret en kraftig och ständigt stigande
            ökning av antalet tjänstemän och kollektiv- anställda. Antalet
            har ökats från 44 år 1957 till totalt 78 år 1963. Vid lokal- förvaltningarna
            däremot redovisas genomgående minskningar. Det finns också anledning
            förmoda, att antalet tjänstemän kommer att stiga vid hu- vudkontoret
            om detta blir föremål för utbyggnad och utvidgning i Stock- holm.
            En förflyttning av huvudkontoret till Norrbotten skulle — genom
            vidgat samarbete med lokalförvaltningarna — kunna innebära en
            rationa- lisering i personalhänseende, utan att fördenskull effektiviteten
            i företa- gets förvaltning på något sätt behövde eftersättas.
            I LKAB-skrivelserna till den Eckerbergska lokaliseringsutredningen
            har jämväl antytts, att det med hänsyn till de många besök företagets
            VD och chefstjänstemän får mottaga är mest praktiskt att huvudkontoret
            ligger i Stockholm. Den bevekelsegrunden anser vi skäligen ovidkommande.
            Med nuvarande flyg- och järnvägskommunikationer till Övre Norrland
            möter inga hinder för besökare att nå LKAB:s huvudkontor om detta
            ligger i Norrbottens län. Det är vidare bekant att gäster mycket
            ofta uttrycker önskemål om att få se LKAB:s gruvfält, lokalförvaltningar,
            utskeppnings- anordningar etc., och det inträffar i mycket stor
            utsträckning att besökan- de enskilda och delegationer gör besök
            både vid huvudkontoret och vid an- läggningarna i Norrbotten.
            Från dessa synpunkter torde en placering av huvudkontoret i Norrbotten
            vara väl så attraktiv som den i Stockholm. Under hänvisning till
            ovanstående redogörelse för ärendets tidigare handläggning och
            med stöd av ovan anförda, nya motiveringar finner vi tiden nu
            vara inne att ta upp frågan om placeringen av LKAB:s huvudkon-
            tor till förnyad prövning i enlighet med det tillägg till utskottsutlåtandet
            som antogs av riksdagen den 28 maj 1956. Vi anser att erfarenheterna
            vi- sat, att en förflyttning av LKAB:s huvudkontor från Stockholm
            kan verk-
          </p>
          <pb facs="riksdagen-motions-pdf/data/1964/mot_1964__fk__13/mot_1964__fk__13-005.pdf"/>
          <fw xml:id="i-WQNeponb58U9nLN7c1xJM4">
            Motioner i Första kommaren, nr 18 år 1964 11
          </fw>
          <p xml:id="i-GWakrfadk47KXJDVPPGNnp">
            ställas utan några som helst nackdelar för bolaget. En sådan
            förflyttning skulle enligt vår bestämda uppfattning medföra betydande
            fördelar — eko- nomiskt, administrativt och samarbetsmässigt —
            för företaget och dess förvaltning och därjämte innebära en kraftfull
            lokaliseringspolitisk åtgärd till förmån för Övre Norrland. Med
            stöd av det anförda hemställes, att riksdagen måtte besluta att
            LKAB:s huvudkontor
          </p>
          <p xml:id="i-MU8RKLkjFmw7Rr9hK3Dht7">
            skall flyttas från Stockholm till ort inom Norrbottens län.
          </p>
          <p xml:id="i-BtXddcbURRagMF25EBFYE1" type="date">
            Stockholm den 15 januari 1964
          </p>
          <p xml:id="i-6XuhYZqKqC3Ewr2RVrtEta">
            Per Petersson Gunvor Stenberg B. Isacson
          </p>
        </div>
      </div>
    </body>
  </text>
</TEI>
