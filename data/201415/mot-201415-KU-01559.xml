<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201415-KU-01559">
  <teiHeader>
    <fileDesc>
      <titleStmt>
        <title>Inför föräldraledighet för statsråd</title>
        <author corresp="i-PgfrE9pakWspkNp9dr9ejT">av Caroline Szyber (KD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2014/15:1559 av Caroline Szyber (KD)</title>
          <idno type="rdwebb">H2021559</idno>
          <rs type="number">1559</rs>
          <orgName type="comitteeAbbreviation">KU</orgName>
          <ref type="dokument_url_text">http://data.riksdagen.se/dokument/H2021559/text</ref>
          <ref type="dokument_url_html">http://data.riksdagen.se/dokument/H2021559</ref>
          <ref type="dokumentstatus_url_xml">http://data.riksdagen.se/dokumentstatus/H2021559</ref>
          <ref type="docx">http://data.riksdagen.se/fil/1A7E8FED-A652-472C-AAD7-081066DB32A9</ref>
          <ref type="pdf">http://data.riksdagen.se/fil/F057B38C-EF37-48E8-93E3-0ADADD7C0421</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-PgfrE9pakWspkNp9dr9ejT</idno>
            <name>Caroline Szyber</name>
            <state type="partyAffiliation" ref="Q213654">
              <desc>KD</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-LUt4cZ3dCP8pdsQi7rBanh" type="signed"/>
        <correspContext corresp="i-LUt4cZ3dCP8pdsQi7rBanh">
          <note type="signatory" corresp="i-PgfrE9pakWspkNp9dr9ejT"/>
        </correspContext>
        <correspAction type="submitted" xml:id="i-EKTx6YFnhFtLaasMiRVWKa">
          <date when="2014-11-07"/>
          <time when="13:56:50"/>
        </correspAction>
        <correspAction type="referred" xml:id="i-AzaXs5gBYJbyNMj8hnNnym">
          <date when="2014-11-12"/>
        </correspAction>
        <correspAction type="assigned" xml:id="i-XNPBd4nb9Va49EfDb7JgnR">
          <date when="2016-04-27"/>
          <time when="13:44:12"/>
        </correspAction>
        <correspContext corresp="i-XNPBd4nb9Va49EfDb7JgnR">
          <ref type="assignedTo">Konstitutionsutskottet</ref>
        </correspContext>
        <correspAction type="behandlas_i" xml:id="i-WT7ouK8EKUaQcuVSFJtzsw"/>
        <correspContext corresp="i-WT7ouK8EKUaQcuVSFJtzsw">
          <ref type="uppgift">2014/15:KU1</ref>
          <ref type="ref_dok_id">H201KU1</ref>
          <ref type="ref_dok_typ">bet</ref>
          <ref type="ref_dok_rm">2014/15</ref>
          <ref type="ref_dok_bet">KU1</ref>
          <ref type="ref_dok_titel">Utgiftsområde 1 Rikets styrelse</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">Motion till riksdagen 2014/15:1559 av Caroline Szyber (KD) Inför föräldraledighet för statsråd</div>
      </div>
      <div type="motBody">
        <div type="motProposal" subtype="förslag">
          <head xml:id="i-Egf7nwRsqU3ksDmeajs4tD">
            Förslag till riksdagsbeslut
          </head>
          <list style="ol">
            <item xml:id="i-8LyW4xD3RQGgjsMgvcN5mY">
              Riksdagen tillkännager för regeringen som sin mening vad som
              anförs i motionen om att införa en möjlighet för statsråd att
              vara föräldralediga.
            </item>
          </list>
        </div>
        <div type="motContent">
          <head type="h1" xml:id="i-HAQWzHCofEaiecrCveC5bW">
            Motivering
          </head>
          <p xml:id="i-2YihWkvitMpH1RezDStssD">
            Medvetenheten om vikten av att kunna kombinera arbetsliv/uppdrag
            med att vara förälder är stor och både många arbetsgivare och
            politiker arbetar för fler förbättringar. Rätten till föräldraledighet
            är – och ska vara – oerhört stark. Det är därför mycket olyckligt
            att det saknas en formell möjlighet för ett statsråd att vara
            föräldraledig. Riksdagen behandlade frågan 1997/98 och även därefter
            har det skrivits motioner om att möjliggöra föräldraledighet för
            statsråd.
          </p>
          <p xml:id="i-XUhuaAJbXsUG3HhQ24DMUu">
            Det finns statsråd som har barn eller får barn under sin statsrådstid.
            Ofta går det att under en kort period hitta praktiska lösningar
            som möjliggör en viss ledighet. Men det behövs också en möjlighet
            till en reell föräldraledighet – detta av flera skäl.
          </p>
          <p xml:id="i-S1YMBLRwQs4znGAdR9JtFo">
            Vi vill att de bäst lämpade ska kunna vara statsråd – även om
            de har eller kommer att få barn. Det ska vara möjligt att kombinera
            ett uppdrag som statsråd med att vara förälder. Risken finns annars
            att personer känner sig tvingade att avstå från uppdraget alternativt
            att det informellt förväntas av dem att inte få barn under sin
            period som statsråd. Det ska också finnas möjlighet även för ett
            statsråd att under en period få ägna sin tid helt åt att vara
            förälder.
          </p>
          <p xml:id="i-MhYUAsqCkiBLYZafN4za1P">
            Det ska heller inte underskattas vilken signal det sänder att
            det är omöjligt att statsråd är föräldralediga. Vi vet att det
            förekommer ett tryck på vissa arbetsplatser att inte ta ut föräldraledighet
            eller åtminstone göra det när det passar arbetsplatsen bäst. Om
            statsråd fick möjlighet till föräldraledighet skulle det bidra
            till att fler fick möjligheten att leva som de vill.
          </p>
          <p xml:id="i-EYnrsX2JoQ7Rxa91DaV11d">
            Förslagen har avvisats så sent som i betänkande 2012/13:KU1 med
            motiveringen att ett statsråd inte är en arbetstagare utan har
            ett uppdrag av en mycket speciell natur. Ett statsråd förutsätts
            i princip alltid vara i tjänst, även om regeringsformen utgår
            från att statsministern och andra statsråd kan ha förfall att
            fullgöra sina uppgifter, t.ex. på grund av sjukdom eller ledighet.
            Mot bakgrund av statsrådsuppdragets särskilda natur anser utskottet
            fortfarande att frågan om statsrådens möjligheter att vara föräldralediga
            inte lämpar sig för en lagreglering utan att regeringen från fall
            till fall själv praktiskt ska lösa den situation som uppkommer
            vid ett statsråds behov av längre ledighet.
          </p>
          <p xml:id="i-HQpfNM5sHBHL9nnZcjsMPF">
            Statsrådsuppdraget är ett mycket speciellt uppdrag. Jag menar
            dock att detta inte är ett skäl för att föräldraledighet inte
            ska kunna införas. I exempelvis Norge finns redan möjligheten
            då statsministern helt enkelt utser någon att vara statsråd i
            den föräldralediges ställe. I Danmark finns exempel på hur personer
            har tagit en kort föräldraledighet. Förra hösten föreslog en arbetsgrupp
            i Finland att föräldraledighet skulle införas. Att vara riksdagsledamot
            är inte heller att vara arbetstagare men det är ändå möjligt att
            vara föräldraledig. Under riksdagsledamotens frånvaro från uppdraget
            inträder helt enkelt dennes ersättare som riksdagsledamot. Varför
            det i dagens Sverige skulle vara en omöjlighet att hitta en lösning
            som gör det möjligt för statsråd att vara föräldralediga har utskottet
            inte enligt min mening motiverat. Det bör skyndsamt ses över hur
            möjligheten för föräldraledighet för statsråd kan införas. Detta
            bör ges regeringen tillkänna.
          </p>
        </div>
        <div type="motSignatures">
          <list>
            <item xml:id="i-CKHbvnhNBxNxYuJGhvQSgp" who="i-PgfrE9pakWspkNp9dr9ejT">
              Caroline Szyber (KD)
            </item>
          </list>
        </div>
      </div>
    </body>
  </text>
</TEI>
