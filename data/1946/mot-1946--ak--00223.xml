<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1946--ak--00223">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1946/mot_1946__ak__223/mot_1946__ak__223-001.pdf"/>
      <fw xml:id="i-TWgMcRXE6HupkPuopokQbX">
        Motioner i Andra kammaren, nr 223. 7
      </fw>
      <div xml:id="i-QdGsKAZHx5hLtCj2b2hGrf" type="motHeader">
        <div xml:id="i-Cd92a1NU53nvwGpE2NerQC" type="motTitle"/>
        <div xml:id="i-CoeBprJSJ9dNo45pNfdZrd" type="motSubmissionInfo"/>
      </div>
      <div xml:id="i-WQvPumQdSNjbh528aa7fni" type="motBody">
        <div xml:id="i-3zVCudoTHuXodUjv6n8nC4">
          <p xml:id="i-E5g9z6nmt5LqrTcfMRFwFP">
            Nr 223.
          </p>
          <p xml:id="i-VmW2BHbBhgP5hFBaCRCA7B" type="titleString">
            Av herr Osterman m. fl., om inrättande av ett sjukhus för medi-
            cinsk vård av alkoholister och forskning på alkohol- sjukdomens
            område.
          </p>
          <p xml:id="i-GS4N1RtectDq4r9qyfYLXK">
            De åtgärder, som samhället vidtagit mot alkoholmissbruket, ha
            hittills inriktat sig huvudsakligen på en begränsning av dess
            sociala skadeverk- ningar. Härunder har studiet av alkoholmissbrukets
            medicinska följd- symtom och även av dess djupare biologiska orsaker
            kommit att intaga en relativt undanskymd plats. En följd härav
            har varit, att alkoholforsk- ningen i vårt land blivit efter i
            förhållande till den oerhörda utveckling av den medicinska vetenskapen,
            som eljest präglat de sista decennierna. Icke minst framträder
            denna diskrepans mellan alkoholforskningens och andra medicinska
            discipliners nuvarande läge vid en jämförelse med för- hållandena
            i andra länder, särskilt Förenta staterna och Sovjetunionen. I
            dessa länder föreligger på detta specialområde ett stort forskningsintresse,
            medan i vårt land endast ett fåtal forskare ägnat intresse åt
            alkoholmiss- brukets medicinska problem. Under de senaste åren
            ha dock särskilt två sidor av alkoholismens problem uppmärksammats
            av härför intresserade svenska läkare, nämligen sambandet mellan
            alkoholbegär och vissa äm- nesomsättningsrubbningar samt möjligheten
            att utnyttja de s. k. betingade reflexerna för genomförande av
            avvänjningskurer. Något särskilt sjukhus, där alkoholister behandlas
            och där forskning på området kan äga rum, finnes emellertid ej
            i Sverige. I praktiken torde fall av alkoholmissbruk, där de medicinska
            (kroppsliga och psykiska) symtomen dominerat, be- handlas på sinnessjukhusen,
            framför allt de stora städernas, samt på vissa statliga eller
            kommunala psykiatriska kliniker. Ett särskilt för alkoholmissbrukare
            avsett sjukhus skulle under sådana förhållanden fylla flera uppgifter.
            För det första skulle det tjäna som ve- ienskapligt centrum för
            forskning på området och utbildning av läkare med bekämpande av
            alkoholmissbruk och alkoholskador som huvudupp- gift. Att betydelsen
            av aktivitet på ifrågavarande område står klar för myndigheterna,
            framgår av att i årets statsverksproposition upptagits ett anslag
            för främjande av medicinsk forskning på 500 000 kronor, varav
            ett belopp av minst 30 000 kronor avses för forskning på alkoholfrågans
            område. För det andra kunde på ett sjukhus av ifrågavarande karaktär
            en diffe- rentiering av det skiftande klientelet ske efter medicinska
            grunder och
          </p>
          <pb facs="riksdagen-motions-pdf/data/1946/mot_1946__ak__223/mot_1946__ak__223-002.pdf"/>
          <fw xml:id="i-4avHyYWUcZ9wKE6F321w8U">
            8 Motioner i Andra kammaren, nr 223.
          </fw>
          <p xml:id="i-QyMQwin2UHsSTVFyXUiQSz">
            efter noggrann, sakkunnig undersökning, som tager sikte på eugeniska
            och miljöbetonade faktorer likaväl som på klientelets psykiska
            och fysiska sjukdomssymtom. Det förutsättes nämligen, att ett
            dylikt sjukhus inga- lunda skulle komma att onödiggöra eller ersätta
            vare sig de egentliga alko- holistanstalterna eller samhällets
            övriga åtgärder mot alkoholmissbruk. För det tredje skulle på
            detta sjukhus en rationell modern medicinsk be- handling av alkoholmissbrukare
            kunna genomföras. Förutom de fall, där bakom alkoholmissbruket
            eventuellt ligger en rubbning av ämnesomsätt- ningen, förete nämligen,
            som ovan antytts, många alkoholister en rad kropps- liga och psykiska
            sjukdomstecken, som kräva behandling. I detta samman- hang bör
            man ej förbise en psykologisk faktor, nämligen, att det torde
            vara lättare att förmå en alkoholmissbrukare att i tid söka vård
            på en anstalt med sjukhuskaraktär än på en vanlig alkoholistanstalt.
            Alkoholmissbrukets egenskap av sjuklig rubbning i enlighet med
            modernt medicinskt betrak- telsesätt skulle också understrykas
            genom tillkomsten av ett för behand- ling av denna rubbning speciellt
            avsett sjukhus. I sin tur skulle detta leda till, att många alkoholmissbrukare,
            som av skamkänsla och rädsla för om- givningens moraliska domar
            i det längsta söka dölja sin s. k. last men själva inse sitt nödläge
            och plågas därav, i tid självmant söka vård. Med stöd av det sålunda
            anförda hemställes,
          </p>
          <p xml:id="i-JZa9JxPATnhBwvkPN58N6B">
            att riksdagen ville hos Kungl. Maj:t hemställa om utred- ning
            rörande inrättande av ett för medicinsk vård av alko- holister
            och forskning på alkoholsjukdomens område av- sett sjukhus.
          </p>
          <p xml:id="i-CmbmC1c8fS7UzQ2g6j5H7a">
            Stockholm i januari 1946.
          </p>
          <p xml:id="i-BxE8Rw9kk4LH8Yus2pMqeQ">
            Einar Osterman. Verner Hedlund. Bertil von Friesen.
          </p>
        </div>
      </div>
    </body>
  </text>
</TEI>
