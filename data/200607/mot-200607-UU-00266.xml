<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200607-UU-00266">
  <teiHeader>
    <fileDesc>
      <titleStmt>
        <title>Nordiska rådet</title>
        <author corresp="i-9beYBFzEh8w1EjPQHXW3mC">av Jan-Evert Rådhström (m)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Nordiska rådet</title>
          <idno type="rdwebb">GU02U266</idno>
          <rs type="number">U266</rs>
          <orgName type="comitteeAbbreviation">UU</orgName>
          <ref type="dokument_url_text">http://data.riksdagen.se/dokument/GU02U266/text</ref>
          <ref type="dokument_url_html">http://data.riksdagen.se/dokument/GU02U266</ref>
          <ref type="dokumentstatus_url_xml">http://data.riksdagen.se/dokumentstatus/GU02U266</ref>
          <ref type="doc">http://data.riksdagen.se/fil/55A0C961-2171-41A0-ACAD-CB6E4A1679DD</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-9beYBFzEh8w1EjPQHXW3mC</idno>
            <name>Jan-Evert Rådhström</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-Ag3EKqF7oVSMXhhXsAFbCP" type="signed"/>
        <correspContext corresp="i-Ag3EKqF7oVSMXhhXsAFbCP">
          <note type="signatory" corresp="i-9beYBFzEh8w1EjPQHXW3mC"/>
        </correspContext>
        <correspAction xml:id="i-7EZARYffbZj6Qa6qNXe6fQ" type="referral">
          <date when="2006-11-07"/>
        </correspAction>
        <correspAction xml:id="i-5SYBnZETVgN1V4ST5rcvhB" type="dismissal">
          <date when="2006-11-07"/>
        </correspAction>
        <correspAction xml:id="i-PbvofeSihmoNSQSBgQhY5A" type="numbering">
          <date when="2006-11-02"/>
        </correspAction>
        <correspAction xml:id="i-3mPAYPNKuovgu2vd3HwfpW" type="submission">
          <date when="2006-10-31"/>
        </correspAction>
        <correspAction xml:id="i-ULe22u8HBPmybgqKXRgRYr" type="transfer">
          <date when="2006-10-31"/>
        </correspAction>
        <correspAction xml:id="i-TgSGsM9h9jAF3iPzTqtmHb" type="assigned"/>
        <correspContext corresp="i-TgSGsM9h9jAF3iPzTqtmHb">
          <ref type="assignedTo">Utrikesutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="motProposal" subtype="förslag">
          <head xml:id="i-SERNgh5syrMNoHXh8U3uuf">
            Förslag till riksdagsbeslut
          </head>
          <list style="ol">
            <item xml:id="i-JD7N1jbttvwxDpGBckTUTd">
              Riksdagen tillkännager för regeringen som sin mening vad i motionen
              anförs om hur det nordiska samarbetet bör reformeras.
            </item>
            <item xml:id="i-6apmRTfi6PrvqCrcvSBNpA">
              Riksdagen tillkännager för regeringen som sin mening vad i motionen
              anförs om Nordiska rådet.
            </item>
          </list>
        </div>
        <div type="motContent">
          <head xml:id="i-3BPmX31uh3VbQ47qH2VnKP" type="h1">
            Nordiska rådet
          </head>
          <head xml:id="i-8L6Ab9q518TyKRxfJhDqYn" type="h1">
            Motivering
          </head>
          <p xml:id="i-DxPkeL3LYU6Kpa3nZZcZhA">
            Redan inledningsvis vill vi poängtera vikten av ett brett och
            fördjupat samarbete med våra grannländer. Riksdagen har all anledning
            att utöka kontaktytorna på ett modernt och ändamålsenligt sätt.
            Därför väcks åter denna mycket viktiga motion.
          </p>
          <p xml:id="i-UHKVkXL2eK13Wbq8Tfh8es">
            Nordiska rådet bildades 1952 som ett organ för samarbete mellan
            nordens parlament och regeringar i frågor av gemensamt intresse.
            Ledamöterna är valda av respektive parlament samt utses av respektive
            regering. Nordiska rådet samlas i allmänhet till session en gång
            om året. Mellan sessionerna företräds det av ett presidium, som
            består av tio ledamöter och leds av en president. Sedan 1971 finns
            även Nordiska ministerrådet med uppgift att ansvara för samarbetet
            mellan de nordiska regeringarna och Nordiska rådet.
          </p>
          <p xml:id="i-TUG1mUbt8tqB4dCYu7tdc">
            Efter Nordiska rådets tillkomst har stora förändringar skett
            i våra relationer till våra nordiska grannländer och andra omkringliggande
            länder. Järnridån har fallit. Detta tillsammans med Sovjetunionens
            sönderfall har öppnat kontakterna med länder runt Östersjön, inte
            minst de baltiska staterna och Polen. Det tidigare Östtyskland
            är numera en del av Förbundsrepubliken Tyskland. Europeiska unionen
            har bildats. Tre av de nordiska länderna är sedan tidigare medlemmar
            och nu har även våra grannländer Estland, Lettland, Litauen och
            Polen anslutit sig. Norge och Island har särskilda avtal med Europeiska
            unionen.
          </p>
          <p xml:id="i-GXYURHXmdjYJH3R3CTjDrR">
            Samarbetet inom och med Nato har utvecklats. Under samma tid
            har det vuxit fram nya organisationer av olika slag som behandlar
            många frågor som berör de nordiska länderna.
          </p>
          <p xml:id="i-Fd9hSvVgDqaNXMPoKoSakL">
            Vi ser i ökad utsträckning hur nordiska företag går ihop för
            att öka sin slagkraft i syfte att möta konkurrensen från en alltmer
            globaliserad världsekonomi. De internationella affärskontakterna
            får allt större omfattning. Det som bara för några år sedan hade
            betraktats som en omöjlighet i Sverige är i dag en realitet. Ford
            äger Volvo personvagnar, Saab ägs av GM, JAS säljs med hjälp av
            British Aero Space, Astra heter numera även Seneca, Pharmacia
            har fusionerat med Upjohn. Även mellan de nordiska företagen sker
            fusioner. Telia har gått samman med finska Sonera. Finska och
            svenska storbanker slås ihop under namnet Nordea. Samarbetet mellan
            de nordiska försäkringsbolagen intensifieras. Det är en utveckling
            som pågår inom flera branscher. Till exempel ägs Svenska Dagbladet
            och Aftonbladet av en norsk tidningskoncern, och även inom tv
            och radio finns inslag av ökat nordiskt samarbete.
          </p>
          <p xml:id="i-3iBZaMU33QpyqehY854NXV">
            IT har inneburit en revolution som vi i dag bara ser början av
            och vars konsekvenser kommer att vara de mest djupgående som den
            moderna människan ställts inför. Kontakter mellan medborgare i
            olika länder, organisationer och myndigheter är i dag inte begränsade
            till enbart fysiska kontakter, telefonsamtal och brev. Alltmer
            ser vi hur stora informationsmängder flyttas mellan medborgare,
            organisationer, företag och länder. Möjligheterna att hålla sig
            informerad, ta reda på fakta, debattera och lägga fram förslag
            har förbättrats. Kontakterna mellan beslutsfattare är i dag snabbare,
            tätare och mer personliga än vad de var vid Nordiska rådets tillkomst.
          </p>
          <p xml:id="i-JiDukTTKUDVCZazThXFCFG">
            Nordiska rådets betydelse för den positiva utveckling som varit
            ska inte underskattas men ej heller övervärderas. Vad som måste
            diskuteras, i syfte att utveckla våra möjligheter, är hur det
            framtida samarbetet mellan de nordiska länderna ska organiseras.
          </p>
          <p xml:id="i-W3osnNLsbGNiVfexQtCpRQ">
            En ny tid kräver nya lösningar och nya samarbetsformer. De som
            tidigare var partner med en samsyn beträffande mål, visioner och
            lösningar befinner sig i dag i en situation där allt fler frågar
            sig om nuvarande ordning räcker för att möta de utmaningar som
            vi står inför.
          </p>
          <p xml:id="i-WtEmA4VBbwtSEu3eLynue">
            Det nordiska samarbetet behöver stärkas. Det är först när de
            nordiska länderna uppträder gemensamt som vi får verklig slagkraft
            i att ta till vara våra gemensamma intressen. Samtidigt omfattar
            nordiskt samarbete så mycket mer än tidigare. Berörda länder är
            fler i dag. Till exempel kan numera även de baltiska länderna
            räknas in i gruppen nordiska länder. Nya organisationsformer,
            nya frågeområden, mer komplexa frågor och snabbare förändringstakt
            ställer krav på förändringar och ökat deltagande.
          </p>
          <p xml:id="i-WTCA7fyo6Ba6FEK18GbjDY">
            Styrkan i det nordiska samarbetet bygger på folkligt engagemang.
            Samarbetet på nationell nivå har en motsvarighet i samarbetet
            på lägre nivåer, t.ex. mellan vänorter, fristående organisationer
            och företag. Men framför allt handlar det om samarbete mellan
            personer. Samarbetet tar sig olika uttryck: turism, inköp, handel,
            företagande, informationsutbyte, kulturella utbyten, utbildning
            etc. Den nordiska samhörighetens styrka ligger i den vardag vi
            delar och den kunskap vi har om varandras likheter och olikheter,
            styrka och svagheter. Dit hör naturligtvis den historia som vi
            delar.
          </p>
          <p xml:id="i-Wd9pf5etyXCzrrjGbmGnhL">
            I riksdagen pågår ett arbete med att förändra formerna för EU-arbetet.
            Avsikten är att lyfta fram EU-frågorna i det dagliga riksdagsarbetet.
            Utskottens ställning i detta arbete betonas särskilt.
          </p>
          <p xml:id="i-HufYDPC9c4qvbpY8uRJNX9">
            I dag utser riksdagen våra ledamöter och ersättare till Nordiska
            rådet. Dessa representanter arbetar i Nordiska rådet och ägnar
            sig åt nordiska frågor utan att för den skull har förankring i
            respektive lands fackutskott som har hand om frågorna. Det är
            vår uppfattning att de frågor som i dag hanteras av Nordiska rådet
            på ett bättre sätt skulle hanteras av riksdagens utskott. Det
            skulle samtidigt bredda och, menar vi, öka intresset för nordiska
            frågor om fler kom att omfattas av frågorna.
          </p>
          <p xml:id="i-4j9pTnAbX7wr4Wi1DriULL">
            Bland företrädarna för det gällande institutionella nordiska
            samarbetet ges ofta bilden att Nordiska rådet skulle vara förutsättningen
            för det samarbete som är i dag, samtidigt som det också skulle
            vara en förutsättning för att utveckla samarbetet ytterligare.
            Enligt vår mening finns inget sådant samband. Det är därför dags
            att flytta diskussionerna från Nordiska rådets sessioner/överläggningar
            till de nationella parlamenten. De utvecklingsmöjligheter som
            finns med ökat nordiskt samarbete tas bäst till vara om detta
            är en del av det dagliga arbetet i de nationella parlamenten och
            deras utskott, i stället för att förvisas till arbetsgrupper inom
            Nordiska rådet. Nordiska rådet ska därför läggas ned.
          </p>
        </div>
        <div type="motSignatures">
          <list>
            <item xml:id="i-HfY1EV9gbXyyJZNWZLr9TZ" who="i-9beYBFzEh8w1EjPQHXW3mC">
              Jan-Evert Rådhström (m)
            </item>
          </list>
        </div>
      </div>
    </body>
  </text>
</TEI>
