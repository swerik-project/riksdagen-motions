<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1963--ak--00078">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1963/mot_1963__ak__78/mot_1963__ak__78-001.pdf"/>
      <fw xml:id="i-AHcUXg1U43bDdLCizfoTgk">
        Motioner i Andra kammaren, nr 78 år 1963 9
      </fw>
      <div xml:id="i-Hhog3mUs5aEsWeAo5w1CyB" type="motHeader">
        <div xml:id="i-8xT4cuwgd3cygfMkoq61ZQ" type="motTitle"/>
        <div xml:id="i-GfeexbKGVdsS8oyy86e9KU" type="motSubmissionInfo"/>
      </div>
      <div xml:id="i-BxvuCehHXmAgRBoo5rHGG5" type="motBody">
        <div xml:id="i-MQkwooTbGGDKjYUes68rAP">
          <p xml:id="i-4TakqKgJ48gUHNUSwpmhSX">
            Nr 78
          </p>
          <p xml:id="i-6op5YMm2gbeozuTBVUiBiM">
            Av fru Ekendahl m. fl., om ökat statligt stöd till utvecklingspsy-
            kologisk forskning rörande barn i förskoleåldern.
          </p>
          <p xml:id="i-7c7CLKgQKiPp1V8BzF3ade">
            (Lika lydande med motion nr 66 i Första kammaren)
          </p>
          <p xml:id="i-9J9ACix1WXURRWBngrn3qw">
            Mellan åren 1950 och 1960 har förvärvsintensiteten bland de gifta
            kvin- norna ökat, och långtidsutredningen beräknar att ökningen
            skall fortsätta under 1960-talet. År 1950 var antalet gifta kvinnor
            på arbetsmarknaden 235 400 för att år 1960 ha stigit till 426
            000, och deras andel av hela antalet förvärvsarbetande kvinnor
            steg under samma tid från 28,7 procent till 43,8 procent. Av ma-
            terialet kan utläsas att den ökade förvärvsintensiteten även omfattar
            gifta kvinnor med barn i förskoleåldern. Långtidsutredningen anförde:
            » Vad först beträffar den observerade ökade yrkesverksamhetsgraden
            bland gifta kvinnor är det tydligt, att man här har att göra med
            en långsiktig utvecklingstendens som nära sammanhänger med den
            allmänna ekonomiska utvecklingen innebärande bl. a. en överflyttning
            av allt flera arbetsuppgifter från det privata hushållet till
            olika varu- och tjänsteproducerande sektorer inom nationalhushållet.
            Samma tendenser till ökad yrkesverksamhetsgrad bland de gifta
            kvinnorna återfinnes i andra in- dustriellt utvecklade länder,
            inte minst USA.» Utredningen beräknade att de gifta kvinnornas
            förvärvsverksamhet skall öka med cirka 33 procent under 1960-talet.
            Vid dessa beräkningar framkom intet som tyder på en minskning
            eller stagnation i förvärvsintensiteten hos gifta kvinnor under
            35 år. Tendensen torde snarare bli den motsatta inte minst beroende
            på ett ökat behov av arbetskraft och det ökade intresset hos de
            gifta kvinnorna för förvärvsarbete. Dessutom finns huvuddelen
            av vårt lands outnyttjade arbetskraftsresurser att tillgå inom
            gruppen gifta kvin- nor. Arbetsmarknadens efterfrågan på gift
            kvinnlig arbetskraft kommer därför under 1960-talet och framdeles
            att bli stor. Därmed kommer också behovet av barntillsyn att öka.
            Om inte samhället i detta läge vidtar åtgärder till förbättringar
            i olika former kommer naturligtvis barntillsynen att av- sevärt
            försämras. Statsmakterna har uppmärksammat denna situation och
            vid föregående års riksdag framhöll statsutskottet i ett utlåtande
            angående ett flertal mo- tioner om ökat stöd till daghemsverksamheten:
            »Behovet av åtgärder från samhällets sida för barntillsynen för
            de förvärvsarbetande mödrarna är uppenbart.»
          </p>
          <pb facs="riksdagen-motions-pdf/data/1963/mot_1963__ak__78/mot_1963__ak__78-002.pdf"/>
          <fw xml:id="i-EQR2vN1bSr4iDLUfRYRjZS">
            10 Motioner i Andra kammaren, nr 78 år 1963
          </fw>
          <p xml:id="i-3QNL9gZc5Ck6Hyt3Lqw5fW">
            Den i juni samma år tillsatta familjeberedningen har bl. a. till
            uppgift att utreda det statliga stödet till daghemsverksamheten.
            Vi finner dock att det jämsides med en utbyggnad av daghemmen
            och ett allmänt ökat stöd åt den samhälleliga barntillsynen också
            bör bedrivas en intensifierad och planmässig forskning på detta
            område. För närvarande saknas nästan helt resurser för barnpsykologisk
            forskning för barn i för- skoleåldern. Den forskning som nu bedrivs
            är koncentrerad till ett barn- psykologiskt laboratorium i Stockholm.
            Dess resurser synes vara otillräck- liga. Verksamheten finansieras
            genom medel från Stockholms stad och fri- villiga insatser. Dessutom
            tillkommer ett statligt bidrag som för kommande budgetår föreslås
            uppgå till 100 000 kr. Laboratoriets lokaler är otidsenliga och
            små. För närvarande disponeras ett rum i den centrala delen av
            Stockholm och ett delutrymme på en ung- domsgård utan möjligheter
            att där mottaga egna barn. De ekonomiska till- gångarna tillåter
            inte inrättande av någon fast tjänst. Arkivutrymmen sak- nas helt.
            Med tanke på den tidigare skisserade utvecklingen på arbetsmarknaden
            synes det nödvändigt att man ökar forskningsresurserna inom de
            områden av psykologien som berör förskoleåldrarna. En ökad forskningsinsats
            är också angelägen med hänsyn till den känslo- laddade debatt
            som förekommit i frågor om mödrarnas förvärvsarbete och barnens
            vistelse på daghem eller i familjedaghem. Ökade kunskaper på detta
            område kommer att kunna användas vid planering av den samhäl-
            leliga barntillsynen. Under efterkrigstiden har den psykologiska
            och psykiatriska forskning, som berör barn i skolåldern och vuxna
            människor i de aktiva åldrarna, ut- byggts medan forskning inom
            fält som berör förskoleåldrarna varit mycket starkt begränsad.
            Det forskningsfält som här öppnar sig är mycket stort, och här
            skall en- dast pekas på några områden, som det skulle vara värdefullt
            att få ökad kännedom om. Vi saknar exempelvis kunskaper om vad
            som karakteriserar svenska barn i olika åldrar. Det vetenskapliga
            material som vi grundar våra kunskaper på är nästan uteslutande
            hämtat från utländska undersökningar och då framför allt från
            USA. På många punkter är naturligtvis dessa un- dersökningsresultat
            lika användbara, men med vetskap om miljöförhållan- denas betydelse,
            inte minst under de första levnadsåren, kan man inte utgå ifrån
            att dessa undersökningsresultat är tillämpliga på svenska förhållan-
            den. Forskning på detta område skulle vara vägledande för uppfostraren
            i såväl hem som daghem. Beskrivande undersökningar av daghem för
            att få ett samlat underlag för planering och utformning av daghemmen
            är en annan viktig uppgift. Det bör gälla lokalernas utformning,
            inredning, belysning etc. samt behovet av såväl stora som små
            rum för att barnen skall få röra sig fritt men också
          </p>
          <pb facs="riksdagen-motions-pdf/data/1963/mot_1963__ak__78/mot_1963__ak__78-003.pdf"/>
          <fw xml:id="i-F6KD9qKieobYSrSeDStQfB">
            Motioner i Andra kammaren, nr 78 år 1963 11
          </fw>
          <p xml:id="i-BDwhX36Rudt6JCN6xT3Pud">
            ha möjligheter att leka ensamma. Utelekplatsens storlek och utseende,
            lek- materialets utformning är också frågor av stor betydelse.
            Barnets anpassning till den nya miljö som daghemmet erbjuder,
            liksom senare anpassningen till skolan, bör också bli föremål
            för studier. Vilka trötthetssymtom uppstår hos barn på daghem
            och vilken tid på dagen bru- kar de infinna sig? Detta bör undersökas
            för att man därigenom bättre skall kunna anpassa daghemmets rytm
            efter vunna erfarenheter. Personalen bör också bli föremål för
            uppmärksamhet. En väsentlig fråga i detta sammanhang är hur lång
            tid en människa orkar handha barn och hur många barn man samtidigt
            kan vårda. Det kan exempelvis inte vara uteslutet att det ibland
            kan vara personalen som visar trötthetssymtom när det sägs att
            det är barnen som är trötta. Vidare bör metoder för barnens inlärning
            i förskoleåldrarna undersökas. Under senare år har sådan forskning
            starkt utvecklats när det gäller skol- barn, men det torde vara
            av stor betydelse att man så tidigt som möjligt även får kännedom
            om yngre barns inlärningsförmåga. Detta torde till vä- sentlig
            del kunna underlätta deras senare anpassningsförmåga i skolan.
            I det här sammanhanget bör också barngruppernas storlek och sammansätt-
            ning studeras med hänsyn till olika åldrar. Till de väsentliga
            forskningsuppgifterna hör också attitydundersökningar rörande
            daghem och annan samhällelig barntillsyn hos föräldrar och per-
            sonal på berörda institutioner. Samarbetet mellan daghem och föräldrar
            är en annan väsentlig uppgift att undersöka. Slutligen bör forskning
            på utvecklingspsykologiens område ges sådana resurser att man
            skall kunna bedriva långtidsstudier som exempelvis om- fattar
            en persons utveckling från 2 till 18 års ålder eller i vissa fall
            längre. Därigenom får man möjligheter att pröva uppställda prognoser
            för att få fram bättre diagnostiska hjälpmedel. Detta kommer väsentligen
            att under- lätta en tidigare bedömning av ett barns utveckling,
            vilken i sin tur ger möjligheter att med förebyggande vård ingripa
            innan anpassningssvårig- heterna blivit akuta. En upprustning
            av forskningen kommer också att innebära att man kva- litativt
            kan förstärka utbildningen för personal till daghem och förskolor.
            Samtidigt torde en förbättrad rekrytering av lärarkrafter kunna
            skapas, vilket måste bedömas som mycket värdefullt med hänsyn
            till behovet av förskollärare och utbyggnaden av förskoleseminarier.
            I samband med en utökning av forskningsresurserna bör man samtidigt
            skapa en försöksförskola, där man kan bedriva tillämpad utvecklingspsyko-
            logisk forskning som komplement till den teoretiska forskningen.
            Sammanfattningsvis vill vi framhålla att utbyggnaden av den samhäl-
            leliga barntillsynen — som blir nödvändig med hänsyn till den
            kommande utvecklingen på arbetsmarknaden — måste stödjas av en
            motsvarande in- sats på forskningens område. Sedan mycket lång
            tid tillbaka har samhället
          </p>
          <pb facs="riksdagen-motions-pdf/data/1963/mot_1963__ak__78/mot_1963__ak__78-004.pdf"/>
          <fw xml:id="i-HaQ5m2Y9Svu5VjY7WzyeGG">
            12 Motioner i Andra kammaren, nr 78 år 1963
          </fw>
          <p xml:id="i-D1Zrfq8KKhN2HyFCmPR4Rq">
            insett att en växelverkan mellan skolans och psykologisk-pedagogisk
            forsk- ning är ofrånkomlig om vi vill nå goda resultat i fråga
            om uppfostran och utbildning. Ett sådant samspel finner vi naturligt
            även när det gäller barn i förskoleåldrarna. Med hänvisning till
            vad som ovan anförts, hemställer vi, att riksdagen i skrivelse
            till Kungl. Maj:t anhåller att Kungl. Maj:t — med utgångspunkt
            från statsmakternas mål inom arbetsmarknads- och familjepolitiken
            samt med be- aktande av här framförda fakta och argument — skyndsamt
            låter undersöka omfattning och former för ökat statligt stöd till
            utvecklingspsykologisk forskning för barn i för- skoleåldern.
          </p>
          <p xml:id="i-3nsg5Gw2utLLh7emtrPohr" type="date">
            Stockholm den 22 januari 1963
          </p>
          <div xml:id="i-NTM4vEzvRqhdXmubJ63Nw2" type="signatureBlock">
            <list xml:id="i-DzwEabcLsM9HRz1vyrsr94">
              <item xml:id="i-PYDBgXoERMWhG1HXCCnegN" who="unknown" type="signature">
                Sigrid Ekendahl Rosa Andersson Anna-Greta Skantz
              </item>
            </list>
          </div>
          <p xml:id="i-Pfs5mq8cWdd4rA5m73it3w">
            Valter Kristenson Hans Hagnell
          </p>
        </div>
      </div>
    </body>
  </text>
</TEI>
