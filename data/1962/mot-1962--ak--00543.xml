<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1962--ak--00543">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1962/mot_1962__ak__543/mot_1962__ak__543-001.pdf"/>
      <fw xml:id="i-2JzLwwpuvETfnyM8Cxkfpd">
        Motioner i Andra kammaren, nr 543 år 1962 9
      </fw>
      <div xml:id="i-WoHbn3i5QBeePi1KDixFPf" type="motHeader">
        <div xml:id="i-V1eCsF4tjCtz6nG2gwZ7n1" type="motTitle"/>
        <div xml:id="i-HHtSKV9Sfze4dsiFquBu5C" type="motSubmissionInfo"/>
      </div>
      <div xml:id="i-NyBpjPZUo13Je5nP9YauTg" type="motBody">
        <div xml:id="i-xEEbvMRUrRPnaTTLWW7P7">
          <p xml:id="i-LEyf1EYGWigBajtKayorD1">
            Nr 543
          </p>
          <p xml:id="i-SJnt5vG6fBnfKiHpCjy1z6">
            Av herr Hedlund m. fl., om utredning angående skattefinansie-
            ring av socialförsäkringsförmånerna, m. m.
          </p>
          <p xml:id="i-8yu7cYUvAgpuakVheaCdpd">
            (Lika lydande med motion nr 455 i Första kammaren)
          </p>
          <p xml:id="i-SvwLhN1A1uwkYFjqG1oVgW">
            Den beskattningsreform som beslutades vid fjolårets höstriksdag
            innebär ett betydelsefullt steg mot en rättvisare beskattning
            och en riktig förskjutning från direkt till indirekt beskattning.
            Med skattegrupperingens fullständiga slopande har äntligen en
            orättvisa försvunnit, mot vilken vi från vårt håll riktat mycket
            stark kritik. Höjningen av de skattefria ortsavdragen liksom uppjusteringen
            av inkomstgränsen för socialförsäkringsavgifterna innebär lättnader
            främst för de lägre inkomstgrupperna. Med breddningen av det proportionella
            skiktet och den justering av skatteskalorna, som gjordes i anslutning
            därtill, har den pro- gressivitetsskärpning eliminerats som penningvärdeförsämringen
            framkallat inom den direkta beskattningen. Den uppräkning av stödet
            till de skattetyngda kommunerna som i princip beslutades i sammanhanget
            är en åtgärd till större rättvisa åt de ekonomiskt svaga kommunerna,
            ehuru den då fixerade bidrags- höjningen enligt vår mening är
            otillräcklig. Av stor betydelse är det också enligt vår mening
            att genom höjningen av barnbidragen ett steg tagits till förbättrad
            position för barnfamiljerna. Även efter fjolårets beskattningsreform
            återstår sålunda enligt vår mening väsentliga reformönskemål i
            strävandena att uppnå bättre skatteavvägning efter bärkraft. Hit
            hör kravet på införandet av rätt till resultatutjämning vid beskattningen
            och på viss höjning av förvärvsavdragen. Såsom vi framhöll vid
            förra årets riksdag bör den då företagna höjningen av de skattefria
            ortsavdra- gen betraktas som en etapp. Målet för de aktuella strävandena
            på området bör vara en höjning upp till 5 000 kronor för gifta
            och 2500 kronor för ensamstå- ende. En sådan reform är av betydelse
            framför allt för låg- och mellanin- komstgrupperna, Över huvud
            taget är det enligt vår mening anledning att eftersträva lättnader
            framför allt för dessa grupper. En målsättning härvidlag bör vara
            att slopa avgifterna till socialförsäkringens grundförmåner och
            övergå till skattefinansiering. I sammanhanget måste man också
            uppmärksamma situa- tionen för dem som av en eller annan orsak
            har särskilt nedsatt skatteförmåga, så att enhetliga och rättvisa
            bedömningsgrunder skapas. Framför allt är det angeläget, att en
            rättvisare kommunalbeskattning kan uppnås genom en rim- ligare
            kostnadsfördelning mellan staten och kommunerna, innefattande
            en effektiv skatteutjämning. Det är enligt vår mening nödvändigt
            att snarast möjligt ett bestående system skapas för en rättvis
            kostnadsavvägning mellan staten och kommunerna, främst genom den
            s. k. grundbidragsprincipen.
          </p>
          <pb facs="riksdagen-motions-pdf/data/1962/mot_1962__ak__543/mot_1962__ak__543-002.pdf"/>
          <fw xml:id="i-LyFSiyrsmRTJjvo4z6L49h">
            10 Motioner i Andra kammaren, nr 543 år 1962
          </fw>
          <p xml:id="i-3fU5BSxrquGEKMVPKZKJtM">
            Av största vikt är också att beskattningssystemet får en sådan
            utformning, att företagens möjligheter till konsolidering och
            självfinansiering underlättas. En generell bruttobeskattning torde
            härvid inte kunna ge en tillfredsställande lösning. Inför de nya
            marknadsperspektiven måste särskilt de mindre före- tagens situation
            härvidlag uppmärksammas. Angeläget är också enligt vår me- ning
            att genom skattelättnader främja företagsamhet särskilt i områden,
            som har sysselsättningssvårigheter, liksom också det personliga
            sparandet. Kravet på ytterligare skattesänkningar måste givetvis
            avvägas mot de ut- giftskrävande reformer som måste anses angelägna
            för framtiden. De ökade uppgifter, som samhället måste påtaga
            sig i fråga om t. ex. utbildningen, kraft- försörjningen, vägupprustningen,
            sjukvården och arbetsvården liksom för till- godoseende av eftersatta
            gruppers behov, blir kostnadskrävande. Förutsättning- en för att
            dessa uppgifter skall kunna förenas med ett sänkt skattetryck
            är att näringslivet får utrymme för en ökad produktivitetsutveckling
            och att samtidigt möjligheterna till besparingar i den statliga
            verksamheten tillvaratas på de områden där sådana bör kunna uppnås.
            Det i finansplanen för nästkommande budgetår framlagda förslaget
            till driftbudget uppvisar ett överskott på cirka 1,5 miljarder
            kronor, varvid hän- syn dock inte tagits till väntade utgiftsökningar
            i form av tilläggsstater och anslagsöverskridanden till följd
            av bl. a. lönehöjningar till de statsanställda. Den statsfinansiella
            situationen ger sålunda utrymme för skattesänkningar utöver de
            cirka 300 miljoner kronor per år som beslutades av riksdagen i
            höstas. Avgörande för bedömningen härvidlag måste emellertid vara
            de konjunktur- politiska förhållandena. Det samhällsekonomiska
            läget kännetecknas alltjämt av högkonjunktur. Men konjunkturbilden
            är splittrad med tecken till avmattning på vissa områden. I detta
            läge framstår för oss en snar räntesänkning som den angelägnaste
            lättnaden. Fortfarande måste bedömningen vara den att ett vä-
            sentligt överskott på driftbudgeten måste anses som konjunkturpolitiskt
            nöd- vändigt. Detta är angeläget för att man skall kunna undvika
            övertryck i ekonomien och förhindra att utrymmet på lånemarknaden
            minskas för närings- livet och framför allt för de mindre företagen.
            Vid beskattningsreformen i höstas föreslog vi skattelättnader
            med cirka 100 miljoner kronor högre belopp än det som riksdagen
            beslutade. I stort sett måste bedömningen av möjligheterna till
            lättnader nu bli densamma. I andra motioner har vi föreslagit
            besparingar på något över 100 miljoner kronor samt skattelättnader
            och utgiftsökningar på cirka 200 miljoner kronor. Särskild upp-
            märksamhet har vi funnit anledning att fästa vid anslagen till
            kommunerna, som i det framlagda riksstatsförslaget fått alltför
            knappt utrymme. Frågan om möjligheterna till ytterligare lättnader
            inom snar framtid får givetvis i stort bedömas när den s. k. kompletteringspropositionen
            lagts fram i slutskedet av vårriksdagen. I förevarande sammanhang
            har vi dock för avsikt att ta upp frågan om en etappreform i fråga
            om socialförsäkringsavgifterna.
          </p>
          <pb facs="riksdagen-motions-pdf/data/1962/mot_1962__ak__543/mot_1962__ak__543-003.pdf"/>
          <fw xml:id="i-3f6PD31jRfbn6EkuBm224P">
            Motioner i Andra kammaren, nr 543 år 1962 11
          </fw>
          <p xml:id="i-XuBcvBSc6y39zV6vxYfAj8">
            De skattelättnader som beslutades av 1961 års höstriksdag innebar
            bl. a. att gränsen för deklarationsplikt samt påförande av folkpensionsavgift
            och avgift till sjukvårdsförsäkringen höjdes från 1 200 kronor
            till 2 400 kronor. Härigenom befriades ensamstående skattskyldiga
            med en inkomst ej uppgående till då höjda ortsavdrag helt från
            berörda avgifter. Enligt vår mening bör årets riks- dag besluta
            motsvarande beträffande gifta skattskyldiga. Dessa åtgärder bör
            ses som led i en total avveckling av folkpensionsavgifterna och
            avgifterna till sjukförsäkringens grundförmåner och således övergång
            till skattefinansiering av ifrågavarande förmåner. Höstens beslut
            innebär att folkpensionsavgiften utgår med oförändrat fyra procent,
            dock med den begränsningen att den högst utgör summan av tio kronor
            och en femtedel av det belopp varmed inkomsten överstiger 2 400
            kronor, Detta innebär att uttag av folkpensionsavgift med fyra
            procent gäller från och med en inkomst på 2 940 kronor. Reglerna
            är lika för både ensamstående och gifta inkomsttagare. I fråga
            om sjukförsäkringsavgiften fattades i höstas ej beslut om den
            definitiva utformningen, emedan förslag till vissa ändringar rörande
            bl. a. sjukförsäkringen är att vänta till årets vårriksdag. Av
            den an- ledningen framställer vi nu intet yrkande beträffande
            sjukförsäkringsavgiften utan avser att återkomma i den frågan
            när proposition i frågan förelagts riks- dagen. I fråga om folkpensionsavgiften
            föreslår vi att beslut nu fattas som ger även gifta inkomsttagare
            och ensamstående med barn total befrielse från av- giften i de
            fall vederbörandes inkomst ej uppgår till beskattningsbart belopp.
            I likhet med vad som gäller beträffande ortsavdragen bör därvid
            det avgifts- fria beloppet för dessa skattskyldiga vara dubbelt
            så stort som motsvarande belopp för ensamstående skattskyldiga
            utan barn, dvs. 4800 kronor. Beträf- fande inkomster som något
            överstiger detta belopp bör gälla den avtrappnings- regel som
            bearbetades av höstriksdagen. Detta medför att uttag med fyra
            pro- cent inträder vid en inkomst på 5 940 kronor. Avgiftslättnaden
            för de berörda inkomsttagarna är på grund av bristfälliga statistiska
            uppgifter svår att be- räkna men torde utgöra ca 50 miljoner kronor
            per år räknat. Ett befriande av inkomster under ortsavdragets
            nivå från skatter och av- gifter i enlighet med vad som här förordats
            kan betraktas som en etapp på vägen till skattefinansiering av
            grundförmånerna. Tekniskt eller formellt sett kan visserligen
            en viss avgiftsfinansiering upprätthållas vid en tillämpning av
            ortsavdragen i fråga om socialförsäkringsavgifterna, Det är emellertid
            uppen- bart att en sådan avgiftsfinansiering skulle bli alltmer
            illusorisk och i än mindre grad än nu kunna ge uttryck för den
            faktiska försäkringskostnaden. Det är också uppenbart att hänsyn
            måste tagas till förekomsten av sådana avgifter vid utformningen
            och avvägningen av skattesystemet, särskilt i fråga om den progressiva
            skalan vid den statliga inkomstbeskattningen. Behovet av att se
            avgifts- och skattesystemet som ett helt skulle med andra ord
            bli ytterligare accentuerat. Även det ofta anförda skälet att
            påförandet av en ej försäkrings-
          </p>
          <pb facs="riksdagen-motions-pdf/data/1962/mot_1962__ak__543/mot_1962__ak__543-004.pdf"/>
          <fw xml:id="i-TqcrMH4VFjZ3kuSJHmeq6G">
            12 Motioner i Andra kammaren, nr 543 år 1962
          </fw>
          <p xml:id="i-T3GCYMYq6B5LWjcfTGj938">
            mässig utan formell avgift har psykologisk betydelse, emedan
            det bidrar till ökade insikter i fråga om sambandet mellan kostnad
            och förmån, skulle förlora sin nuvarande vikt. Skall ett sådant
            skäl tillmätas någon avgörande betydelse måste det uppenbarligen
            föreligga ett direkt samband mellan avgift och för- mån. En sådan
            ordning är dock inte önskvärd och inte heller möjlig. För den
            enskilde är givetvis fördelningen på t. ex. avgifter, kommunal
            inkomstskatt och statlig inkomstskatt av synnerligen underordnad
            betydelse. Det är den totala skatte- och avgiftssumman som är
            av reellt intresse. Ur administrativa synpunkter är en uppdelning
            på skatter och olika slags avgifter ej önskvärd. Påförandet av
            t. ex. folkpensionsavgift medför ett om- fattande merarbete för
            skattemyndigheterna. Ändå är dessa avgifter illusoriska i den
            meningen att de efter uppbörden inte särskiljes från skattemedlen
            utan tillsammans med dessa inflyter till statskassan. I fråga
            om sjukförsäkringsavgif- terna är det administrativa merarbetet
            ännu större till följd av att specificerad redovisning enligt
            gällande ordning måste lämnas till sjukkasseorganisationen. En
            övergång till enbart skattefinansiering av de grundläggande socialförsäk-
            ringsförmånerna skulle således medföra betydande besparingar och
            rationalise- ringar inom administrationen och förvaltningen. Det
            tyngst vägande skälet för en övergång till skattefinansiering
            ligger emel- lertid i det socialpolitiska förmånssystemets grundtanke,
            som enligt vår mening är att medborgarna genom samhället solidariskt
            skall tillförsäkra varandra en god grundtrygghet. Denna solidaritet
            måste inbegripa såväl förmåner som kostnader. Förmånerna måste
            i princip vara lika för alla medborgare, och kostnaden måste fördelas
            efter bärkraft och — såsom redan nämnts — framför allt inte inkräkta
            på de inkomster, som ligger inom grundtrygghetens ram. Beskattningen
            är utformad med hänsyn till en sådan bärkraftprincip. Den bör
            således på ett ändamålsenligt sätt kunna utnyttjas för en riktig
            fördelning av kostnaderna. Vi förordar att de grundläggande förmånerna
            inom socialförsäkringarna, t. ex. folkpensionerna samt inom sjukförsäkringen
            grundsjukpenning, sjukvård, barntillägg o. d., helt skattefinansieras.
            Utredning i detta syfte bör företagas utan dröjsmål. Då allmänna
            skatteberedningen överväger hela avgifts- och skattesystemets
            utformning synes det lämpligast att den erhåller även detta utredningsuppdrag.
            Det måste hälsas med tillfredsställelse att dyrortsgrupperingen
            inom beskatt- ningen upphört att gälla fr. o. m. den 1 januari
            innevarande år. Såsom stän- digt hävdats från vårt håll kan inte
            den gradering av landets medborgare som dyrortsgrupperingen inneburit
            anses förenlig med de rättviseprinciper som bör prägla beskattningen.
            De prisgeografiska undersökningar som legat till grund för graderingssystemet
            kan ingalunda anses ge en rättvisande bild av kostnaden för en
            viss levnadsstandard på skilda orter. Såsom många gånger framhållits
            är det i hög grad berättigat att övre Norr-
          </p>
          <pb facs="riksdagen-motions-pdf/data/1962/mot_1962__ak__543/mot_1962__ak__543-005.pdf"/>
          <fw xml:id="i-C8BEY34fLCmcYGGT2qEwUH">
            Motioner i Andra kammaren, nr 543 år 1962 13
          </fw>
          <p xml:id="i-Q5KB8SufvHhWQcVfYrU7C5">
            land vid ett slopande av dyrortsgrupperingen erhåller någon form
            av kompen- sation för de högre kostnader som föranledes av klimatförhållanden
            och stora avstånd m. m. Motiven härför kan närmare belysas av
            de prisgeografiska un- dersökningar som tidigare genomförts —
            eller av ofullständigheten i dessa undersökningar. Kostnadsposten
            resor i en sådan undersökning utvisade lika hög nivå i den tätbefolkade
            delen av högsta dyrort som inom områden med 8—9 mil till närmaste
            inköpsort. Anmärkningsvärt är också att resekostnads- posten direkt
            påverkats uppåt av t. ex. god tillgång på skolor och utbildnings-
            anstalter. Omvänt har dåliga kommunikationsmöjligheter och sämre
            tillgång till skolor och utbildningsanstalter medfört lägre resekostnader.
            I undersök- ningarna har mätts de nominella kostnaderna. Däremot
            har man bortsett från om en hög nominell kostnad varit förknippad
            med en i vid bemärkelse hög standard eller om trots hög nominell
            kostnad ifrågavarande standard varit låg. Inte heller har utrönts
            om den nominella kostnaden varit förenad med olägen- heter, t.
            ex. ianspråktagande av fritid, arbetstid eller bådadera. När trots
            de ofullständigheter i underlaget, som denna exemplifiering visar,
            övre Norrland i dyrhetsavseende kommit upp i samma nivå som övriga
            delar av högsta dyrort, måste detta innebära att man i övre Norrland
            nominellt får betala ett relativt sett högre pris för en standard,
            som är lägre än i andra delar av landet. Be- hovet av en särskild
            kompensation till övre Norrland synes från dessa syn- punkter
            odiskutabelt. Kompensationen kan utformas på olika sätt. Det ligger
            nära till hands att ge den formen av en förhöjning av ortsavdraget.
            Med hänsyn till det allmänt sett låga skatteunderlaget i landsdelen
            och särskilt till det extremt låga skatte- underlaget i åtskilliga
            kommuner måste emellertid en sådan åtgärd åtföljas av kompensation
            i någon form till kommunerna för det inkomstbortfall som de åsamkas.
            Enbart ett förhöjt ortsavdrag kan således inte godtagas, utan
            det måste åtföljas av andra åtgärder. Alternativt kan därför övervägas
            att enbart välja det sistnämnda dvs. att genom ett ekonomiskt
            tillskott från staten till kommunerna ge medborgarna i övre Norrland
            den erforderliga kompensationen, En sådan kompensation kan lämnas
            t. ex. genom ett särskilt tillägg inom ramen för skattelindringsbidraget
            eller genom en särskild bidragsform. Båda dessa vägar synes framkomliga.
            Endast genom en mera ingående ut- redning med beaktande av olika
            omständigheter, varvid inte minst administra- tiva och skattetekniska
            skäl bör uppmärksammas, kan klarhet erhållas om vilket tillvägagångssätt
            som är mest ändamålsenligt. Det väsentliga är att be- rörda områden
            erhåller en berättigad kompensation för de av stora avstånd och
            strängt klimat betingade höga kostnaderna. Vi föreslår att riksdagen
            anhåller om skyndsam utredning av dessa spörsmål. Med stöd av
            vad som ovan anförts får vi hemställa, I. att riksdagen måtte
            besluta att folkpensionsavgift, såvitt gäller äkta makar och ensamstående
            med barn, från och
          </p>
          <pb facs="riksdagen-motions-pdf/data/1962/mot_1962__ak__543/mot_1962__ak__543-006.pdf"/>
          <p xml:id="i-8H6xu5f6q3szRLae8Gscpi">
            14
          </p>
          <fw xml:id="i-S2yXuwDk9t8BeoJC99ZTKq">
            Motioner i Andra kammaren, nr 543 år 1962
          </fw>
          <p xml:id="i-AXa21jkMx24yunKKo17gdc">
            II.
          </p>
          <p xml:id="i-WQr4aKDH1q6asmbEc7YEWx">
            med den 1 januari 1963 må utgå endast då den till statlig inkomstskatt
            taxerade inkomsten uppgår till 4800 kronor och därvid enligt i
            motionen angivna avtrappningsregler intill dess avgiften uppgår
            till eljest gällande procentsats för folkpensionsavgiften, samt
            att vederbörande utskott måtte utarbeta härför erfor- derligt
            författningsförslag; att riksdagen i skrivelse till Kungl. Maj:t
            måtte anhålla att frågan om skattefinansiering av de grundläggande
            socialförsäkringsförmånerna måtte hänskjutas till allmän-
          </p>
          <p xml:id="i-Ud7xLFFtiyAkNFdZgNiQCj">
            . na skatteberedningen för utredning i enlighet med vad
          </p>
          <p xml:id="i-G7eX6PSPsmRDHr52ipzPZm">
            III.
          </p>
          <p xml:id="i-5YUJf3E8XLTPxSezh8tUSD">
            IV.
          </p>
          <p xml:id="i-Sjs7EsLjHbNXKZeEnpqHFV">
            1 motionen anförts; att riksdagen i skrivelse till Kungl. Maj:t
            måtte anhålla att frågan om särskild kompensation till främst
            övre Norrland för dess speciella avstånds- och klimatkostnader
            måtte utredas i enlighet med vad i motionen anförts; att riksdagen
            även i övrigt måtte beakta vad i motionen anförts.
          </p>
          <p xml:id="i-6Bio8tmseMnAub4VB9dQcH">
            Stockholm den 26 januari 1962
          </p>
          <p xml:id="i-FsszHzsv2vVy1uisT2e4Tm">
            Lars Eliasson i Sundborn
          </p>
          <p xml:id="i-WiEmCV5eCDUBfEzjHuRzqQ">
            Sven Vigelsbo
          </p>
          <p xml:id="i-4KvRoPbFUPWtDSWuM2319h">
            Gunnar Hedlund
          </p>
          <p xml:id="i-WRqapcE3joM2ZeVRh9PiqM">
            Nils G. Hansson S. G. W. Wahlund i Skegrie Per Svensson Gustaf
            Svensson
          </p>
          <p xml:id="i-LkTwW5VKpM5aDqpaRiuGM">
            i Stenkyrka i Vä
          </p>
        </div>
      </div>
    </body>
  </text>
</TEI>
