<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1972--00552">
  <teiHeader>
    <fileDesc>
      <titleStmt>
        <title>angående skogsbrukspolitiken.</title>
        <author>av herr Magnusson i Kristinehamn m. fl.</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>angående skogsbrukspolitiken.</title>
          <idno type="rdwebb">FV02552</idno>
          <rs type="number">552</rs>
          <ref type="dokument_url_text">http://data.riksdagen.se/dokument/FV02552/text</ref>
          <ref type="dokument_url_html">http://data.riksdagen.se/dokument/FV02552</ref>
          <ref type="dokumentstatus_url_xml">http://data.riksdagen.se/dokumentstatus/FV02552</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-8AhxJLZS4tkzePbePMP4WS</idno>
            <name>JOHN MAGNUSSON</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="man">
            <idno>i-W9KJtV2o1wQ4MwHUQGNFdx</idno>
            <name>ALF LÖVENBORG</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="man">
            <idno>i-7d3TRxM4EXGPcH4Nyst5jR</idno>
            <name>GUSTAV LORENTZON</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="man">
            <idno>i-QRDnfz9zaiXo7A1SpAi1dM</idno>
            <name>BERTIL MÄBRINK</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="man">
            <idno>i-BiXbgRR8YzdywCma6BzTez</idno>
            <name>PER ISRAELSSON</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="man">
            <idno>i-CMGiiZNVocLdbkuKqXgWTG</idno>
            <name>NILS BERNDTSON</name>
            <state type="partyAffiliation" ref="Q110837">
              <desc>vpk</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-Q95HjRNXxT4q9PuQtFnWWR" type="signed"/>
        <correspContext corresp="i-Q95HjRNXxT4q9PuQtFnWWR">
          <note type="signatory" corresp="i-8AhxJLZS4tkzePbePMP4WS"/>
          <note type="signatory" corresp="i-W9KJtV2o1wQ4MwHUQGNFdx"/>
          <note type="signatory" corresp="i-7d3TRxM4EXGPcH4Nyst5jR"/>
          <note type="signatory" corresp="i-QRDnfz9zaiXo7A1SpAi1dM"/>
          <note type="signatory" corresp="i-BiXbgRR8YzdywCma6BzTez"/>
          <note type="signatory" corresp="i-CMGiiZNVocLdbkuKqXgWTG"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1972/mot_1972__552/mot_1972__552-001.pdf"/>
      <fw xml:id="i-Ecu65Ydcs5n7n7ZiQx7NQw">
        Mot. 1972: 552 5
      </fw>
      <div xml:id="i-3vfA8gCuuTE9pFcaMeYwwi" type="motHeader">
        <div xml:id="i-TDJQUEargqRWNHELwWePSS" type="motTitle"/>
        <div xml:id="i-93gJkyUsqPCBoXYyp3FfBS" type="motSubmissionInfo"/>
      </div>
      <div xml:id="i-6ysUWi6frBTCErNwoxjjw4" type="motBody">
        <div xml:id="i-DBpn8P1aa9XYBFaks5PCsY">
          <p xml:id="i-6HJtpaEsPPNyuWEh95pogs">
            Nr 552
          </p>
          <p xml:id="i-6nWartYo8SrknkBNw6oMXi" type="titleString">
            av herr Magnusson i Kristinehamn m. fl. angående skogsbrukspolitiken.
          </p>
          <p xml:id="i-ASWXRuLBgzUVqP6YYgSJh8">
            Metoderna för det moderna skogsbruket har under senare år alltmera
            kommit i blickpunkten. Den ökade mekaniseringen har i vad gäller
            skogsavverkningen medfört åtgärder som allmänheten starkt reagerat
            inför. Kalhyggen, hormoslyrbesprutning, skogsgödsling, allt vad
            den ökade maskinanvändningen medfört i form av åverkan på djur
            och växtlighet har blivit föremål för uppmärksamhet, så även i
            riksdagssam- manhang. Naturvårdsverket konstituerade den 26 mars
            1971 med anledning därav en arbetsgrupp, som fick i uppdrag att
            ge en redovisning av det moderna skogsbruket och dess inverkan
            på miljön. I gruppen, som skulle ha slutfört sitt uppdrag under
            hösten 1971, ingick företrädare för naturvårdsverket, skogshögskolan,
            skogsstyrelsen, domänverket och skogsbolagen. Bakgrunden till
            det moderna skogsbrukets metoder anges från skogsbolagens sida
            vara nödvändigheten av att åstadkomma en så hög avkastning som
            möjligt, inte minst med tanke på konkurrenssituationen för skogsindustrin
            i förhållande till utlandet. Man menar att skogsbrukets marginaler
            är små och en ökad rationalisering och mekanisering måste till.
            I regel förnekar man att de metoder som används står i motsättning
            till allmänhetens krav på en god miljö. Allmänhetens uppfattning
            om detta tycks, som förut påpekats, vara något annorlunda, vilket
            bl. a. den av naturvårdsverket tillsatta arbets- gruppen utgör
            ett uttryck för. Det finns i det här sammanhanget anledning understryka
            att skogen utgör en så värdefull nationell tillgång att samhällets
            och allmänhetens intresse för dess skötsel är uppenbart. Enskilda
            företags lönsamhetstänkande kan inte få slutgiltigt avgöra hur
            skogen skall skötas. Det är enligt vår mening alldeles tydligt
            att avvägningar miljövård kontra lönsamhet hittills alltid utfallit
            på sådant sätt att det för företagen lönsamma sätts i förgrunden.
            För detta talar ju bl. a. skogsbolagens agitation för användningen
            av hormoslyr i skogsbru- ket utan hänsyn till verkningarna för
            djurliv, bärplockning osv. De ekologiska verkningarna av det moderna
            skogsbruket anser vi vara mycket angelägna att undersöka och vi
            vill understryka nödvändigheten av att den tillsatta arbetsgruppen
            snarast kan redovisa ett resultat som kan bli föremål för debatt.
            Varnande röster har i olika sammanhang höjts för de i detta avseende
            ogynnsamma följder som kan bli resultatet av bl. a. kalhuggningarna.
            Man rubbar ju den ekologiska balansen utan att ha några vetenskapliga
            fakta att utgå ifrån. Mycket talar för att verkningarna för djurlivet
            kan bli katastrofala. Den aspekt på skogsbolagens kalhuggningar
            som alltmer tränger sig i
          </p>
          <pb facs="riksdagen-motions-pdf/data/1972/mot_1972__552/mot_1972__552-002.pdf"/>
          <fw xml:id="i-wudDRXuRzj7KmH8FXhTHU">
            Mot. 1972:552 6
          </fw>
          <p xml:id="i-Dd9XFM4HTBZanyhijMv2pZ">
            förgrunden är emellertid frågan om deras inverkan på sysselsättningsmöj-
            ligheterna för människorna i skogsbygderna. Denna fråga aktualiseras
            alldeles påtagligt i samband med de kalhuggningar av mycket stort
            format som nu görs på olika håll i vårt land. Karakteristiska
            exempel på sådana är kalhuggningarna i norra Värmland, utförda
            i första hand av Udde- holmsbolaget. Dessa är av sådana storleksordningar
            att man här utan överdrift kan tala om rovdrift av skogen. Om
            denna form av avverkning fortsättes kommer skogen inom ett begränsat
            antal år att vara helt avverkad och därmed sysselsättningsmöjligheterna
            för den berörda befolkningen att vara uttömda. Man räknar ju med
            att 70—80 år förflyter innan ny skog åter har vuxit upp. Den sidan
            av saken har emellertid Uddeholmsbolaget inte tagit någon hänsyn
            till, tvärtom har representan- ter för bolaget gjort uttalanden
            som tyder på att man avser att driva skogen så länge det befinns
            lönsamt och att man räknar med att den arbetskraft som sedan finns
            kvar helt enkelt skall tvingas att flytta. Den här situationen
            har vållat mycket stor oro bland befolkningen i norra Värmland.
            Som en följd därav tillkom hösten 1971 ett manifest, som helt
            spontant på mycket kort tid undertecknades av 700 människor. Detta
            tillställdes statsministern, landshövdingen, bolagschefer osv.
            En kommitté, Kommittén mot utarmning av norra Värmland, tillsattes
            också. I manifestet framhålles att situationen i norra Värmland
            blir alltmer kritisk. Det påpekas att skogsbolagen för närvarande
            driver skogen så hårt att den kommer att vara helt slutavverkad
            om bara några få år. Eftersom skogsarbetet sysselsätter största
            delen av befolkningen i detta område kommer en sådan avverkningspolitik
            från skogsbolagens sida, tillsammans med en ökad mekanisering,
            att leda till att hela norra Värmland blir avfolkat. Det påtalas
            också att det maximala lönsamhets- tänkandet har till följd att
            skogsvården misskötes. Skogsbolagen bryr sig inte längre om att
            dika, att röja ungskogen eller att rensa hyggen, och de slarvar
            med planteringen. Man låter stora kvantiteter virke ligga kvar
            i skogen och ruttna därför att det inte anses lönsamt att göra
            en extratur med traktorn. Skogsvårdsstyrelsen är mycket noga med
            att kontrollera bondeskogens skötsel, säger man, men de tillåter
            bolagen att vanvårda sina skogar. Skogsvårdslagen är så vagt formulerad
            att det fins mycket små möjligheter att beivra skogsbolagens skövlingar.
            Manifestet kräver att skogsbolagen skapar nya arbetstillfällen
            i norra Värmland som ersättning för dem som rationaliserats bort,
            att skogsvårdsstyrelsen ser till att bolagen sköter om skogsvården
            lika noga som bönderna tvingas göra, att skogsbolagen sätter i
            gång med skogsvårdsåtgärderna omedelbart, att förbudet mot hormoslyrbesprutning
            vidmakthålles, att man får ett verkligt inflytande på skogsbrukets
            planering, och att denna sker med beaktande av totala samhällskostnader,
            såväl ekonomiska som sociala. 37 70 av skogen i Värmland utgöres
            av bolagsskogar. I norra Värmland
          </p>
          <pb facs="riksdagen-motions-pdf/data/1972/mot_1972__552/mot_1972__552-003.pdf"/>
          <fw xml:id="i-9z8yzajMAVfCpYMjqPmQrZ">
            Mot. 1972: 552
          </fw>
          <p xml:id="i-KBTJyQGSva2dowq655SfsA">
            är dock denna siffra högre — Uddeholmsbolaget äger t. ex. i Finnskoga-
            Dalby kommun, den kommun som är hårdast drabbad av kalhuggningen,
            47 Z av skogen. En del av denna övertogs 1966 från ett annat bolag,
            Mölnbacka-Trysil. Men bolaget köper också avverkningsrätten till
            en del av det privata skogsbruket. Från Finnskoga-Dalby kommun
            gör bolaget nu enligt uppgifter ett uttag av massaved och timmer
            på tillsammans 250 000 kbm per år. Även Billerudsbolaget är ägare
            till stora delar av skogen i Värmland. Billerud har sina skogar
            företrädesvis förlagda till östra delen av Värmland, Uddeholmsbolaget
            till västra. Rent allmänt kan väl sägas att det förhållandet att
            en stor del av skogen är bolagsägd har varit ett hinder i vägen
            för att några nya investeringar skulle komma bygden till godo.
            Överskotten investeras i industrier utanför området eller i skogsmaskiner,
            vilka möjliggör en ökad exploatering av bygdens tillgångar. En
            allmän uppfattning är att lokalisering av förädlingsindustri till
            området motarbetas, då detta skulle innebära konkurrens om råvaran.
            Sådana industrier är dock nödvändiga för att motverka den minskning
            av arbetstillfällen som skett och sker genom den ökade mekaniseringen
            i skogen. Innan denna började var huvuddelen av befolkningen sysselsatt
            inom skogsbruket och dess binäringar, flottning etc. Antalet sysselsatta
            skogsarbetare har nu minskat starkt. Medelåldern bland dessa är
            dessutom hög. Avfolkningstakten har vidare under en följd av år
            varit hög. Detta har bl. a. medfört att antalet pensionärer per
            1 000 innevånare i Finnskoga-Dalby kommun är bland det högsta
            i Sverige. Det är givet att perspektivet för bygden är bekymmersamt.
            Situationen är i norra Värmland akut, då denna del av landskapet
            hotas av total utarmning. I övrigt är dock situationen i Värmland
            typisk på så sätt att den ger en bild av Sverige i miniatyr där
            norra Värmland är råvarubasen medan industriinvesteringarna sker
            i Vänerområdet. Den nya regionplanen för Karlstadsområdet ger
            också uttryck för detta, detta område förutses expandera våldsamt
            med avfolkning av norra Värmland som förutsättning. De kalhyggen
            som i norra Värmland medför så katastrofala verkningar har sin
            motsvarighet på många andra håll i landet. Inte minst i Norrland
            har kalhuggningarna under många år diskuterats ur både ekologiska
            och sysselsättningsaspekter. Befolkningen har på vissa platser
            opponerat våldsamt mot t.ex. effekterna för djurlivet. I Norrlands
            inland har kalhuggningarna medfört stora problem för samerna och
            renskötseln. Vi vill gärna betona att vi har förståelse för att
            en ökad mekanisering av skogsbruket i viss utsträckning kan vara
            nödvändig. Dit hör också en viss form av kalhuggning. Det är de
            överdrivet stora kalhyggena som vållar problem, både ur sysselsättnings-
            och miljösynpunkter, en mening som också framförts av skogsvårdsexperter.
            Enligt uttalanden av företrä- dare för de värmländska skogsbolagen
            räknar man emellertid tydligen med att man i takt med den kommande
            högmekaniseringen alltmera skall övergå till avverkning av typ
            norra Värmland. Motiveringen är att detta är ofrånkomligt om vi
            vill öka vår materiella standard.
          </p>
          <pb facs="riksdagen-motions-pdf/data/1972/mot_1972__552/mot_1972__552-004.pdf"/>
          <fw xml:id="i-XDqtt4oaarmJyVcoXwm3Fo">
            Mot. 1972:552 8
          </fw>
          <p xml:id="i-G56oK979JxZfaaSaoM1MPB">
            Den frågan måste väl ändå resas i detta sammanhang: Vilka människor
            är det som blir delaktiga av den ökade materiella standard som
            skulle bli resultatet av denna form av rationalisering? Är det
            skogsarbetarna och andra människor i glesbygden, som successivt
            bortrationaliseras, om- skolas och flyttas till storstäderna,
            eller är det de människor som är beroende av bolagens vinstutdelningar?
            Tydligt är i alla fall att det är befolkningen i kalhuggningsbygderna
            som får betala priset för den rationalisering som en del andra
            människor anses få glädje av på längre sikt. Den rovdrift som
            skogsbolagen på så många håll gör sig skyldig till påminner inte
            så litet om det s. k. baggböleriet som florerade i Norrland kring
            sekelskiftet. Bolagens skogsskövlingar stoppades den gången genom
            riksdagens lagstiftning. Alldeles osökt reses därför kravet även
            nu om lagstiftning för att komma till rätta med detta stora problem.
            Skogsvårds- lagen, som talar om att ”avverkningar inte får företagas
            så att större rubbningar i avkastningens jämnhet uppkommer” medger
            tydligen liberala tolkningar för skogsbolagen. Lagen måste skärpas
            så att samhället kan vara med och styra skogsrationaliseringen
            på sådant sätt att hänsyn därvid också tas till de enskilda människornas
            och bygdens intressen och synpunkter.
          </p>
          <p xml:id="i-JnQ6ST2MgGx9APpFzbfTe9">
            Sammanfattning
          </p>
          <p xml:id="i-WCTGZHvfDyJ2M3u71NfGuM">
            Intet forskningsresultat har framlagts angående verkningarna
            av det moderna skogsbrukets inverkan på miljön. Det finns emellertid
            anledning befara att de negativa verkningarna på denna både av
            kalhuggning, skogsgödsling, hormoslyrbesprutning, skadegörelse
            av stora maskiner osv. kan bli mycket omfattande. Mera ingående
            forskning om dessa än vad som synes ha varit förutsatt för den
            av naturvårdsverket tillsatta arbetsgruppen är därför nödvändig.
            Skogsavverkningar av den omfattning som sker i norra Värmland
            får bl. a. verkningar vad gäller sysselsättningsmöjligheterna
            på sådant sätt att befolkningens och bygdens möjligheter att överleva
            hotas. Skogsvårds- lagens tillämpning medger tydligen skogsbolagen
            och andra stora skogs- ägare att utsätta skogen för ren rovdrift.
            Med hänvisning till ovanstående föreslås att riksdagen hos regeringen
            hemställer om en utredning, med betryggande inslag av progressiva
            forskare, som får i uppdrag att undersöka det moderna skogsbrukets
            inverkan på miljön; att riksdagen hos regeringen hemställer om
            utarbetande av tillämpningsregler till gällande lagstiftning som
            omöjliggör att skogen utsättes för rovdrift; samt att riksdagen
            hos regeringen hemställer om förslag till ändring av gällande
            lagstiftning på området på så sätt, att samhället ges inflytande
            över planeringen på skogsbrukets område med
          </p>
          <pb facs="riksdagen-motions-pdf/data/1972/mot_1972__552/mot_1972__552-005.pdf"/>
          <fw xml:id="i-7SirPvQWSGKqxtZH8MGzyp">
            Mot. 1972:552 9
          </fw>
          <p xml:id="i-E9wuhFXsdmx28Km99WGvKi">
            inriktning att förebygga negativa verkningar för sysselsätt-
            ningsmöjligheter och befolkningsstruktur.
          </p>
          <p xml:id="i-Bhdr3ix8SSH1P4WmGNucMC">
            Stockholm i januari 1972
          </p>
          <p xml:id="i-8wcJYJaU1TZPjzh98zgqbN">
            JOHN MAGNUSSON (vpk) i Kristinehamn
          </p>
          <p xml:id="i-GWbbCMkRUrTUG3zrp5qagp">
            ALF LÖVENBORG (vpk) GUSTAV LORENTZON (vpk) BERTIL MÅBRINK (vpk)
            PER ISRAELSSON (vpk)
          </p>
          <p xml:id="i-HjNcieDCd8hNWWJ4WSewEU">
            NILS BERNDTSON (vpk) i Linköping
          </p>
        </div>
      </div>
    </body>
  </text>
</TEI>
