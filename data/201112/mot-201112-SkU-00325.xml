<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201112-SkU-00325">
  <teiHeader>
    <fileDesc>
      <titleStmt>
        <title>Översyn av skattereglerna för pensionssparande</title>
        <author corresp="i-3p3w5Vw2i74gEMeqzABeEG">av Lars Elinderson (M)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Översyn av skattereglerna för pensionssparande</title>
          <idno type="rdwebb">GZ02Sk325</idno>
          <rs type="number">Sk325</rs>
          <orgName type="comitteeAbbreviation">SkU</orgName>
          <ref type="dokument_url_text">http://data.riksdagen.se/dokument/GZ02Sk325/text</ref>
          <ref type="dokument_url_html">http://data.riksdagen.se/dokument/GZ02Sk325</ref>
          <ref type="dokumentstatus_url_xml">http://data.riksdagen.se/dokumentstatus/GZ02Sk325</ref>
          <ref type="doc">http://data.riksdagen.se/fil/46635EAA-1C16-4C8F-ACC2-541FBED87A35</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-3p3w5Vw2i74gEMeqzABeEG</idno>
            <name>Lars Elinderson</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-FeeJ68vfkCUB7S7pLEKrx5" type="signed"/>
        <correspContext corresp="i-FeeJ68vfkCUB7S7pLEKrx5">
          <note type="signatory" corresp="i-3p3w5Vw2i74gEMeqzABeEG"/>
        </correspContext>
        <correspAction xml:id="i-zzGDEBayAj2PQ9CUxXiZJ" type="numbering">
          <date when="2011-10-06"/>
        </correspAction>
        <correspAction xml:id="i-3rx7umpMCSMyWxLuumK2jv" type="submission">
          <date when="2011-10-04"/>
        </correspAction>
        <correspAction xml:id="i-4FMuwBm5cUHw7QV32wKa9F" type="transfer">
          <date when="2011-10-04"/>
        </correspAction>
        <correspAction xml:id="i-7rgHnUUBhUxLtJD4WqQtyk" type="assigned"/>
        <correspContext corresp="i-7rgHnUUBhUxLtJD4WqQtyk">
          <ref type="assignedTo">Skatteutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-3RcYc7XJwYr86Ukc3Ee3cb" type="motBody">
        <div xml:id="i-NVZz8GeaTvPi6esXmsaD5N" type="motProposal" subtype="förslag">
          <head xml:id="i-DqkmWt4duR4UYjtPhHsShb">
            Förslag till riksdagsbeslut
          </head>
          <p xml:id="i-HYayXLaJUG7ZDj6BvQM3i1">
            Riksdagen tillkännager för regeringen som sin mening vad som
            anförs i motionen om en översyn av reglerna för skatt på pensionssparande
            m.m.
          </p>
        </div>
        <div xml:id="i-VuSAndYHppJhN8zaM9taAB" type="motContent">
          <head xml:id="i-43rDnCNyjwn5aHiyGnv1GG" type="h1">
            Motivering
          </head>
          <p xml:id="i-XrwuTP8WYVUMMqj2MBgLWu">
            Reglerna för pensionssparande innebär att avsättningar till privat
            pensionssparande inom vissa ramar är avdragsgilla vid inkomstbeskattningen.
            Avdragsbeloppet är gemensamt för sparande i pensionsförsäkring
            och individuellt pensionsspa­rande. I en motion hösten 2010 föreslog
            jag att regeringen skulle göra en översyn av dessa regler i syfte
            att göra pensionssparande mer lönsamt och mer oberoende av nivån
            på spararens/pensionärens inkomst genom att avdraget och pensionsutbetalningen
            kopplas till kapitalbeskattningen istället för inkomstbeskattningen.
            Därigenom skulle både det faktiska avdraget och skatten på pensionsutbetalningen
            bli lika stora för alla.
          </p>
          <p xml:id="i-M8faXNHtkJysPzywLtRC5d">
            I skatteutskottets betänkande 2010/11:SkU22 avslogs yrkandet
            med hänvisning till det förslag om införande av investeringssparkonto
            och förändringar av reglerna för kapitalförsäkring som planerades
            i Regeringskansliet. Syftet med förslagen var enligt betänkandet
            att förenkla för privatpersoner att spara i aktier och andra värdepapper
            genom införandet av en ny schablonbeskattad sparform (investeringssparkonto)
            för vissa typer av värdepapper. I budgetpropositionen för 2012
            lämnas ett sådant förslag. Däremot innehåller propositionen inga
            förslag till åtgärder för att förbättra reglerna för pensionssparande.
          </p>
          <p xml:id="i-48nNsc2Pnnutd14DFbs2s9">
            De nuvarande reglerna för pensionssparavdraget innebär att skattesystemet
            ger en möjlighet att skjuta fram beskattningen av inkomster i
            tiden. Syftet har varit att underlätta för enskilda att bygga
            upp ett privat sparande som komplement till den allmänna pensionen
            och de avtalsbaserade pensionssystemen. Skattereglerna bygger
            på samma principer som det allmänna pensionssystemet och tjänste-
            och avtalspensioner.
          </p>
          <p xml:id="i-UcRygAH4yFPgJMRnBRJFuP">
            Under början av 1970-talet uppmärksammade den dåvarande regeringen
            att skattereglerna också användes för andra syften såsom inkomstutjämning
            och skatteplanering. Av detta skäl kom avdragsrätten för pensionssparande
            att begränsas beloppsmässigt. I samband med att avdragsrätten
            för pensionssparande begränsades för­tydligade den dåvarande regeringen
            att pensioneringssyftet var ett villkor för avdragsrätt.
          </p>
          <p xml:id="i-Bo4D2DyYfxjkFBZWv4zH49">
            1994 infördes systemet för individuellt pensionssparande (IPS),
            vilket innebar att skattereglerna för pensionsförsäkringar utvidgades
            till att även gälla bundet pensionssparande utan försäkringsinslag.
            Motivet för att ut­vidga pensionssparavdraget på detta sätt var
            att öka utbudet av och förbättra konkurrensen mellan olika sparformer
            (samt mellan försäkringsbolag och andra typer av sparinstitut).
            Det antogs även att förutsättningarna för ett ökat totalt sparande
            skulle förbättras.
          </p>
          <p xml:id="i-LonAN9nNcX6v8fS9yhnXfw">
            Fram till och med 1994 var det tillåtet att göra avdrag för pensionsspa­rande
            med ett basbelopp eller med 10 procent av inkomsten mellan 10
            och 20 basbelopp om det beloppet blev högre. Anställda som saknade
            pensions­rätt i anställning och aktiva näringsidkare hade möjlighet
            att göra ytterligare avdrag. 1995 begränsades avdragsrätten från
            ett helt till ett halvt basbelopp som en del av finansieringen
            av Sveriges EU-medlemskap. Även det högre inkomstberoende avdraget
            halverades från 10 till 5 procent av inkomsten upp till 20 basbelopp.
            Avdragsmöjligheterna för anställda utan pensionsrätt och näringsidkare
            förändrades inte.
          </p>
          <p xml:id="i-WRBgBNaWffcVXzD4urjvWS">
            Från och med inkomståret 2008 begränsas avdraget för pensionssparan­de
            ytterligare till högst 12 000 kronor per år oavsett inkomst. Avdragsmöjlig­heterna
            för näringsidkare och andra som helt saknar rätt till tjänstepension
            förändrades dock inte.
          </p>
          <head xml:id="i-NstXWQyTAS3FsWibk13Ept" type="h2">
            Inte avdragsgillt sparande utan sparande med uppskjuten skatt
          </head>
          <p xml:id="i-USrHZPKea73LB8Ty6m4f7w">
            Möjligheten att göra avsättningar till privat pensionssparande
            inom vissa ramar är inte ett avdragsgillt pensionssparande. Det
            är ett pensionssparande med uppskjuten skatt. För flertalet är
            det inte heller ett lönsamt sparande.
          </p>
          <p xml:id="i-SHKNmEos4sH6dSBCVTxjZf">
            Åtta av tio som pensionssparar betalar inte statlig skatt och
            majoriteten av dem är kvinnor. De får alltså ett avdrag som är
            lika stort som dagens kommunalskatt. Den dag pengarna betalas
            ut beskattas de med den kommunalskatt som gäller då. Förutsättningen
            för att sparandet ska vara lönsamt är att avkastningen på sparandet
            är större än personens löneökning under de återstående förvärvsåren
            och/eller att kommunalskatten är lägre när pensionen tas ut än
            den var när premien betalades in.
          </p>
          <p xml:id="i-6scRhy2at1dzU22Hjgx6PD">
            Det finns inte någon officiell redovisning av de ackumulerade
            pensions­sparavdragen. Den enda information som finns är uppgifter
            om det årliga pensionssparavdraget samt utbetalningar av privata
            pensioner. Däremot har Finansdepartementet med hjälp av mikrosimulering
            konstruerat en beräkningsmodell för det ackumulerade pensionssparandet
            mellan1980 och 2000. För 2000 uppskattades det ackumulerade privata
            avdragsgilla pensionssparandet på detta sätt till totalt 315 miljarder
            kronor. I samband med de senaste ändringarna av pensionssparavdraget
            har även Skatteverket uppskattat den skattefordran som ligger
            i det privata pensionssparandet och tjänstepensionssparandet till
            cirka 890 miljarder kro­nor. Enligt Riksrevisionens bedömning
            kan cirka 25 procent (eller cirka 220 miljarder kronor) av denna
            skattefordran hänföras till privat pensions­sparande.
          </p>
          <head xml:id="i-SpexhiDDErKAs5f8G9b8hu" type="h2">
            Bra för den enskilde och det allmänna
          </head>
          <p xml:id="i-3US2RDfxN7iWKPVZvSN6Di">
            Det är bra både för den enskilde och för samhället att vi sparar
            till den tiden då vi inte längre arbetar. Det ligger därför i
            det allmännas intresse att stödja enskilt pensionssparande. Det
            nuvarande systemet för uppskjuten inkomstskatt på pensionssparande
            är dock osäkert och i de flesta fall olönsamt för den enskilde
            och därtill osäkert för staten.
          </p>
          <p xml:id="i-4aRpF4jfxefFQCBiAjTgRL">
            Ett sätt att lösa frågan är att utforma särskilda regler för
            pensionssparande inom ramen för kapitalbeskattningen istället
            för inkomstbeskattningen. Ett sådant system skulle innebära att
            man får avdrag motsvarande den procentsats som kapitalskatten
            uppgår till och på motsvarande sätt betalar skatt enligt reglerna
            för kapitalskatt den dag pensionen tas ut. Den stora fördelen
            med ett sådant system är att den enskilde därmed inte tar någon
            skatterisk. Ett sådant system skulle kunna kombineras med att
            avkastningsskatten på kapitalförsäkringar förändras, så att pengar
            som inte utbetalas före en given ålder (till exempel 65 eller
            67 år) beskattas lägre än pengar som inte är bundna. Detta bör
            ges regeringen tillkänna.
          </p>
        </div>
        <div xml:id="i-BPJRPPSbbiv8b3zhdQ1YaY" type="signatureBlock">
          <list xml:id="i-Qshwz7khibqyprHPzJZvga">
            <item xml:id="i-AGF3bPZn8gUty78LQBonhM" who="i-3p3w5Vw2i74gEMeqzABeEG" type="signature">
              Lars Elinderson (M)
            </item>
          </list>
        </div>
      </div>
    </body>
  </text>
</TEI>
