<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200304-UU-00202">
  <teiHeader>
    <fileDesc>
      <titleStmt>
        <title>Nordkorea</title>
        <author corresp="i-Q6uWG1k3pbJio9CebNs3Cz">av Sten Tolgfors (m)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Nordkorea</title>
          <idno type="rdwebb">GR02U202</idno>
          <rs type="number">U202</rs>
          <orgName type="comitteeAbbreviation">UU</orgName>
          <ref type="dokument_url_text">http://data.riksdagen.se/dokument/GR02U202/text</ref>
          <ref type="dokument_url_html">http://data.riksdagen.se/dokument/GR02U202</ref>
          <ref type="dokumentstatus_url_xml">http://data.riksdagen.se/dokumentstatus/GR02U202</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-Q6uWG1k3pbJio9CebNs3Cz</idno>
            <name>Sten Tolgfors</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-6CQRVAJ9Kzh9DMDhXz9qhY" type="signed"/>
        <correspContext corresp="i-6CQRVAJ9Kzh9DMDhXz9qhY">
          <note type="signatory" corresp="i-Q6uWG1k3pbJio9CebNs3Cz"/>
        </correspContext>
        <correspAction type="referral" xml:id="i-UvvJpkErkGMG4mVectrmVn">
          <date when="2003-10-15"/>
        </correspAction>
        <correspAction type="dismissal" xml:id="i-2xXeyPzdNDXtRznpf5YaR8">
          <date when="2003-10-15"/>
        </correspAction>
        <correspAction type="submission" xml:id="i-XbCDF8vrjy6KeHsx9qiqfv">
          <date when="2003-10-07"/>
        </correspAction>
        <correspAction type="assigned" xml:id="i-9AmSia2vpmmXnuZyXTp3WF"/>
        <correspContext corresp="i-9AmSia2vpmmXnuZyXTp3WF">
          <ref type="assignedTo">Utrikesutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200304/mot_200304_U_0202/mot_200304_U_0202-0001.pdf"/>
      <div type="motHeader" xml:id="i-5ket3jrxY5EUMTcBpXDeCD">
        <div type="motTitle" xml:id="i-Tdozh1tGQYFjVrkt5qQwJL"/>
        <div type="motSubmissionInfo" xml:id="i-QF3sQvP15ajthitmCqpnRy"/>
      </div>
      <div type="motBody" xml:id="i-LT5c6sNgHj1FeSmNycWf17">
        <div xml:id="i-CCHRDN7uj69L1iLEHqPM9r">
          <p xml:id="i-AL8D7W6PnffBHmAJmBFfm6">
            2003/04 mnr: U202 pnr: m1163
          </p>
          <p xml:id="i-9nBtLKCHgsDvQD2u8GWsVj">
            Motion till riksdagen 2003/04:U202
          </p>
          <p xml:id="i-4RAhzEbeiVFM5uNhhVv7Uy">
            av Sten Tolgfors (m)
          </p>
          <p xml:id="i-FuyYCYfDbSVkLyHfznv9Y">
            Nordkorea
          </p>
          <p xml:id="i-XC63Fih133p4QZk89Fdvxn">
            Förslag till riksdagsbeslut
          </p>
          <p xml:id="i-9BtgfdgwrQVpGXUsVETC8n">
            1. Riksdagen tillkännager för regeringen som sin mening vad i
            motionen anförs om Nordkoreas kärnvapenprogram. 2. Riksdagen tillkännager
            för regeringen som sin mening vad i motionen anförs om Nordkoreas
            hot mot sina grannar. 3. Riksdagen tillkännager för regeringen
            som sin mening vad i motionen anförs om vikten av att FN:s säkerhetsråd
            tar sitt utpekade ansvar för internationell fred och säkerhet
            i fallet med Nordkoreas aggression och kärnvapenprogram. 4. Riksdagen
            tillkännager för regeringen som sin mening vad i motionen anförs
            om vikten av att Sverige och EU ger sitt stöd för demokratin Sydkorea.
            5. Riksdagen tillkännager för regeringen som sin mening vad i
            motionen anförs om rätten för Nordkoreas folk att leva i demokrati
            och med
          </p>
          <p xml:id="i-YQhCmGVGraZmH6UxZTEKB5">
            åtnjutande av respekt för mänskliga fri- och rättigheter.
          </p>
          <p xml:id="i-CAh1TYYYDyBtxeYdKHDBgQ">
            Kärnvapenhotet från Nordkorea
          </p>
          <p xml:id="i-E5JyYo1uCcV9peUfmeenCx">
            Det har aldrig slutits fred mellan Nord- och Sydkorea efter Koreakriget.
            Länderna skiljs alltjämt åt av en militär demarkationslinje. Gränsen
            mellan Nord- och Sydkorea är världens tyngst militariserade gränslinje.
            Sverige är ett av de länder som deltar i övervakningskommissionens
            (NNSC) arbete och vi har personal på plats i området mellan länderna.
            Det har genom åren förekommit upprepade strider mellan Nord- och
            Sydkorea, både till lands och till sjöss, med dödsoffer som följd.
          </p>
          <pb facs="riksdagen-motions-pdf/data/200304/mot_200304_U_0202/mot_200304_U_0202-0002.pdf"/>
          <p xml:id="i-KQdy4SJrocQvUjiR1S9kAp">
            2003/04:U202
          </p>
          <p xml:id="i-H7KQW8ow8GEbfBszRw9SqP">
            Järnhård diktatur
          </p>
          <p xml:id="i-CLJFCkFRXU1iq6qtMNrohw">
            Nordkorea är ett av världens fattigaste länder och en järnhård
            stalinistisk diktatur, som flagrant kränker samtliga mänskliga
            fri- och rättigheter. Sydkorea å andra sidan är en modern demokrati,
            som haft en enastående ekonomisk utveckling de senaste decennierna.
            Landet är nu världens tolfte största ekonomi. Sverige och EU måste
            ge ett tydligt politiskt stöd för demokratin Sydkorea. I Nordkorea
            är ofriheten så stor att till och med rätten att tänka är be-
            skuren. Medierna är statskontrollerade. Människor fostras i tron
            att endast landets ledare personligen kan garantera landets framtid
            och att omvärlden är hotfull och aggressiv. Förekomsten av en
            stark extern hotbild är nödvändig, ja förutsättningen för att
            hålla ihop landet. Partikarriären är enda vägen att nå ett liv
            där den materiella nöden inte är omedelbar. På få platser på jorden
            är nämligen nöden så stor som i Nordkorea. Miljoner nordkoreaner
            har drabbats av svält, två miljoner rapporteras också ha gått
            under av undernäring och andra umbäranden i samband med svälten
            i mitten på 1990-talet. Det har till och med kommit uppgifter
            om kannibalism bland förtvivlade människor, som saknat mat. Landets
            utveckling är inte hållbar. Infrastrukturen i landet är så sönderfallen
            att ekonomisk utveckling är närmast omöjlig. Om landet inte snabbt
            och genomgripande reformeras kommer situationen bara förvärras.
            Samtidigt beskrivs Nordkorea som det perfekta landet av regimen,
            så en förändring kommer förmodligen hota ledarskapets existens.
            En svag förändring har dock kunnat iakttas och företag får i viss
            utsträckning handla direkt med varandra, utan att gå omvägen via
            staten. Vart detta syftar är dock mycket osäkert. Nordkorea har
            försörjts av omvärlden i åratal, enligt uppgift närmare bestämt
            i drygt sju år. Det svenska biståndet har sedan 1995 totalt uppgått
            till 235 miljoner kronor och uppgår nu årligen till ca 35 miljoner
            kronor. Det är uppenbart att det måste finnas beredskap för mycket
            omfattande humanitära insatser den dag då landets regim kollapsar.
            Däremot måste varsamhet finnas så att bistånd inte i dag kanaliseras
            på sätt som bidrar till att stärka den nordkoreanska statsmakten.
          </p>
          <p xml:id="i-t8j9YSBBdH4FG13KEtYyw">
            Militär upprustning
          </p>
          <p xml:id="i-McmUQtCRwCJxa9YCFk4Pk4">
            Samtidigt som befolkningen svälter har den nordkoreanska statsledningen
            oreserverat satsat på militären. Parollen nu är ”army first”.
            Nordkorea har en miljonarmé och enligt uppgift 10 000 artilleripjäser
            som kan nå mål i Seoul, Sydkoreas huvudstad. Vad än värre är,
            så har Nordkorea återupptagit sitt nukleära program och sade i
            början av 2003 upp icke-spridningsavtalet för kärnvapen. Regimen
            återstartade i slutet av förra året ett kärnkraftverk som bedöms
            ha väldigt liten
          </p>
          <pb facs="riksdagen-motions-pdf/data/200304/mot_200304_U_0202/mot_200304_U_0202-0003.pdf"/>
          <p xml:id="i-CpjwRrMQcfY4QRVAoKkGfk">
            förmåga att bidra till elförsörjningen, men som däremot kan ge
            klyvbart material för kärnvapen. Landet bedöms ha ca 8 000 bränslestavar,
            som kan ge material tillräckligt för fem till sex kärnladdningar.
            Anläggningen sades tidigare i år ”i nuläget” ha fredliga syften,
            men misstanken finns att Nordkorea redan har enstaka kärnvapen
            sedan tidigare kärnvapenprogram. Nordkorea kastade ut de internationella
            inspektörerna i samband med kärnprogrammets återupptagande. IAEA
            rapporterade i februari månad till FN:s generalsekreterare att
            Nordkorea var i ”non compliance”.
          </p>
          <p xml:id="i-6HzQ2QHGsJmgmo2zGMa5iA">
            Nukleär utpressning
          </p>
          <p xml:id="i-PGCkeub7dKpE75jTGEztjz">
            Nordkoreas ton har varit mycket aggressiv. Kring årsskiftet 2003
            hotade Nordkorea att anfalla USA i förebyggande syfte. Regimen
            har talat om att skapa ett eldens hav i regionen, samt om att
            hela den koreanska halvön kan komma att läggas i aska på grund
            av USA:s påstådda aggressiva agerande. Nordkorea har å det starkaste
            motsatt sig att kärnvapenfrågan skall bli en sak för FN:s säkerhetsråd.
            Landet har förklarat att ekonomiska sanktioner skulle ses som
            en ren krigsförklaring. Det är uppenbart att regimen använder
            kärnvapenhotet som ett led i att försöka tillskansa sig fördelar
            i form av nödvändigt bistånd från omvärlden. Nordkorea har krävt
            bilaterala förhandlingar med USA och icke-an- greppsgarantier
            från USA, för att resonera om sitt kärnvapenprogram, vilket USA
            avvisat. USA:s nuvarande president har pekat ut Nordkorea som
            en skurkstat, som idkar statsterrorism och söker massförstörelsevapen.
            I slutet av augusti inleddes samtal mellan sex länder om den nordkoreanska
            kärnvapenfrågan. ”I de inledande uttalandena noterade (den japanske)
            chefsdelegaten att kärnvapenutveckling av Nordkorea absolut inte
            kan godkännas”, sade japanska UD. Även om en viss, försiktig optimism
            kunde skönjas efter samtalens avslutande, är det inte givet att
            mötet leder ens till fortsatta samtal.
          </p>
          <p xml:id="i-FVY96np8gv7wTz3Nm4ciui">
            Risk för spridning
          </p>
          <p xml:id="i-uiQk4dCE6qiavzzgvSuu8">
            Nordkoreas agerande ger stor anledning till oro för landets grannar
            och ökar risken för kärnvapenspridning i världen. Skulle Nordkorea
            förklara sig vara en kärnvapennation finns en betydande risk för
            att fler länder snabbt skulle följa exemplet och skaffa kärnvapen.
            Redan Nordkoreas hittillsvarande agerande ökar risken för att
            fler länder skall starta egna kärnvapenprogram. Men sannolikheten
            för kärnvapenspridning ökar också genom risken att Nordkorea kan
            komma att exportera tekniskt kunnande eller utrustning för kärnvapenframställning.
            Erfarenheten är att den nordkoreanska ledningen agerar mycket
            irrationellt. 1998 skickade Nordkorea en missil över Japan, vilket
            naturligtvis
          </p>
          <p xml:id="i-LPRbSFvpy1q9Vg1ojGvmuF">
            2003/04:U202
          </p>
          <pb facs="riksdagen-motions-pdf/data/200304/mot_200304_U_0202/mot_200304_U_0202-0004.pdf"/>
          <p xml:id="i-7UhwNuN51FaAANpajs1iZV">
            2003/04:U202
          </p>
          <p xml:id="i-JA73FprrMWBUVDnDRBJD8v">
            skapade stor oro i regionen och i världen i övrigt. Landet har
            tidigare även varit inblandat i internationell terrorism, till
            exempel vid sprängning av ett civilt trafikflygplan. Människor
            fruktar regimens oberäknelighet. I Asien i allmänhet och naturligtvis
            särkilt i Sydkorea och Japan är Nordkoreas agerande en fråga som
            väcker stor uppmärksamhet.
          </p>
          <p xml:id="i-BDrxnZfBPHk1wvCTwpjmHo">
            Internationellt engagemang
          </p>
          <p xml:id="i-3DqrfUFgADZDEezz76Qhcc">
            USA har 37.000 man i Sydkorea, som ytterst garanterar landets
            frihet och demokrati. I samband med att den nordkoreanska krisen
            förvärrades i början av 2003 flyttade man flygplan närmare den
            koreanska halvön. Ryssland har svängt vad gäller relationerna
            till Nordkorea och ger inte landets regim politiskt stöd. Man
            fruktar att Nordkorea skall falla samman, med flyktingströmmar
            och oro som följd. Därför har man genomfört flera militärövningar
            i östra Ryssland, för att förbereda sig inför de problem som kan
            komma. Landet är tydligt beträffande Nordkoreas kärnvapenambitioner:
            ”Den koreanska halvön skall vara fri från kärnvapen”, sa utrikesminister
            Ivanov i augusti 2003. Ryssland har dock uttalat stöd för Nordkoreas
            krav på en icke-angreppspakt med USA. Även Folkrepubliken Kina
            har minskat det politiska stödet för Nordkoreas ledning. Nu uppmanar
            Kina Nordkorea att delta i samtal med omvärlden. Under Koreakriget
            offrades en miljon kinesiska liv för att stödja Nordkorea, vilket
            den nordkoreanska ledningen i dag talar tyst om, vilket i sin
            tur verkar störa Kina. Kina ser numera rimligen Nordkorea mindre
            som en kinesisk säkerhetszon och mer som ett säkerhetspolitiskt
            problem. Även Kina måste förhålla sig till och förebereda sig
            inför ett nordkoreanskt sönderfall. Redan nu finns tio- kanske
            hundratusentals nordkoreanska flyktingar i Folkrepubliken Kina.
            Regimen i Nordkorea isoleras allt mer.
          </p>
          <p xml:id="i-JT82XxvZwnkSiC1A1Q3XTt">
            Varför känner sig Nordkorea hotat?
          </p>
          <p xml:id="i-UhGvDifdjDdK4fe4dLcosz">
            Sydkoreas demokratisering är ett gott exempel för hela regionens
            utveckling. Det gäller inte minst för Nordkorea. Om halva Korea
            kan åtnjuta det vi har i Europa — demokrati, marknadsekonomi och
            mänskliga rättigheter — varför skulle inte hela Korea kunna göra
            det? Om människor i Sydkorea kan leva fria och i välstånd, varför
            skall inte alla koreaner kunna göra det? Det är inte främst militärt
            Sydkorea ses som ett hot av regimen i Nordkorea. Det är i stället
            det goda exemplets makt som regimen fruktar. Därför är Nordkorea
            kanske världens slutnaste land, med en informationsstyrning som
            liknar hjärntvätt, och därför är agitationen mot
          </p>
          <pb facs="riksdagen-motions-pdf/data/200304/mot_200304_U_0202/mot_200304_U_0202-0005.pdf"/>
          <p xml:id="i-7ZYxxos2yR9cfSPo4vtWMr">
            2003/04:U202
          </p>
          <p xml:id="i-Xsz8v6QczvUQTNwapYYY4Y">
            grannen så hård. Den nordkoreanska befolkningen skall inte få
            veta hur alternativet till diktatur och armod ser ut. Nordkoreas
            folk har rätt att leva i demokrati och med åtnjutande av respekt
            för mänskliga fri- och rättigheter.
          </p>
          <p xml:id="i-T27E87Dd3KzpkWjdgmHJAV">
            FN:s roll
          </p>
          <p xml:id="i-K3cabe7JZmjq4VHZAzJyfU">
            FN:s säkerhetsråd har ett utpekat huvudansvar för internationell
            fred och säkerhet. Det är av stor vikt att säkerhetsrådet fungerar
            när länder på det sätt som Nordkorea gör inte bara upprustar,
            utan också hotar omgivande länder. Det får inte löna sig för diktaturer
            att använda kärnvapen såsom spelkort i säkerhetspolitisk poker.
            Nordkorea har brutit icke-spridningsfördraget och kastat ut de
            inspektörer som tidigare var där för att kontrollera att man inte
            utvecklade kärnladdningar. Nordkorea har sedan tidigare missilkapacitet.
            Landet har ambitionen att utveckla kärnladdningar och har kanske
            till och med redan gjort det. Vi vet att detta är ett hot mot
            omvärlden som dessutom har uttryckts ordagrant och uttryckligt.
            Det är svårt att se en fråga som så tydligt borde vara föremål
            för FN:s säkerhetsråds ansvar. Sverige måste vara pådrivande i
            att säkerhetsrådet engageras i frågan om Nordkoreas hot mot sina
            grannar och landets kärnvapenrustningar.
          </p>
          <p xml:id="i-TLbauHAW17hsfpAwG2Bif6" type="date">
            Stockholm den 23 september 2003
          </p>
          <p xml:id="i-84zoZNGZ1uqVLyRDVV5NE4">
            Sten Tolgfors (m)
          </p>
        </div>
      </div>
    </body>
  </text>
</TEI>
