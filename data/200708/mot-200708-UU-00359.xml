<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200708-UU-00359">
  <teiHeader>
    <fileDesc>
      <titleStmt>
        <title>Asien</title>
        <author corresp="i-3YAEMbZXswzuyekFnSxXSF">av Olle Thorell m.fl. (s)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Asien</title>
          <idno type="rdwebb">GV02U359</idno>
          <rs type="number">U359</rs>
          <orgName type="comitteeAbbreviation">UU</orgName>
          <ref type="dokument_url_text">http://data.riksdagen.se/dokument/GV02U359/text</ref>
          <ref type="dokument_url_html">http://data.riksdagen.se/dokument/GV02U359</ref>
          <ref type="dokumentstatus_url_xml">http://data.riksdagen.se/dokumentstatus/GV02U359</ref>
          <ref type="doc">http://data.riksdagen.se/fil/8423082F-526F-414E-BF33-573A92DE0B2E</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-3YAEMbZXswzuyekFnSxXSF</idno>
            <name>Olle Thorell</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-9KG7jeGdkJDsSQQb3gKA2U</idno>
            <name>Urban Ahlin</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-DXYijt8wprzTgm7zCTJYc3</idno>
            <name>Veronica Palm</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-8Nio1rUw3hSjL6pvCGw22Y</idno>
            <name>Carina Hägg</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-GsygH5UJM18UkfLBHFkVdD</idno>
            <name>Kent Härstedt</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-Bmi9XXt8ni373cdiv3K6qx</idno>
            <name>Kenneth G Forslund</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-FrTJne8fam41FasSB9mLUA</idno>
            <name>Kerstin Engle</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-RZNwwHohbyBgLVVG4Dy1Bj</idno>
            <name>Carin Runeson</name>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-WQuF9tC1ZP3oVcRGqTXKEX" type="signed"/>
        <correspContext corresp="i-WQuF9tC1ZP3oVcRGqTXKEX">
          <note type="signatory" corresp="i-3YAEMbZXswzuyekFnSxXSF"/>
          <note type="signatory" corresp="i-9KG7jeGdkJDsSQQb3gKA2U"/>
          <note type="signatory" corresp="i-DXYijt8wprzTgm7zCTJYc3"/>
          <note type="signatory" corresp="i-8Nio1rUw3hSjL6pvCGw22Y"/>
          <note type="signatory" corresp="i-GsygH5UJM18UkfLBHFkVdD"/>
          <note type="signatory" corresp="i-Bmi9XXt8ni373cdiv3K6qx"/>
          <note type="signatory" corresp="i-FrTJne8fam41FasSB9mLUA"/>
          <note type="signatory" corresp="i-RZNwwHohbyBgLVVG4Dy1Bj"/>
        </correspContext>
        <correspAction type="referral" xml:id="i-GavyJPtNDnUaJsM16daaHC">
          <date when="2007-10-16"/>
        </correspAction>
        <correspAction type="dismissal" xml:id="i-QjUVokjkyQscy1tkCnmVio">
          <date when="2007-10-16"/>
        </correspAction>
        <correspAction type="numbering" xml:id="i-MCvSBSwQgdGuUyRQX694V4">
          <date when="2007-10-09"/>
        </correspAction>
        <correspAction type="submission" xml:id="i-PvAbXqzpb2PCwp8Z44SPYk">
          <date when="2007-10-05"/>
        </correspAction>
        <correspAction type="transfer" xml:id="i-KUQZ6GZrke85DXuB75iAR9">
          <date when="2007-10-05"/>
        </correspAction>
        <correspAction type="assigned" xml:id="i-K2mHGXEvYvrzZQS9coLqAq"/>
        <correspContext corresp="i-K2mHGXEvYvrzZQS9coLqAq">
          <ref type="assignedTo">Utrikesutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="motProposal" subtype="förslag">
          <head xml:id="i-Ah5wG4Q2Sipn1Urfh2Jo7G">
            Förslag till riksdagsbeslut
          </head>
          <list style="ol">
            <item xml:id="i-MXmSUDiTrADxgwpLz1Pttn">
              Riksdagen tillkännager för regeringen som sin mening vad som
              anförs i motionen om att hävda en hållbar utveckling, demokrati
              och respekt för mänskliga rättigheter i Sveriges kontakter med
              alla stater i Asien.
            </item>
            <item xml:id="i-EXpTZ6kfR5utD2yGdhdeKW">
              Riksdagen tillkännager för regeringen som sin mening vad som
              anförs i motionen om att Sverige bör utveckla och stärka de goda
              relationer vi har i Asien.
            </item>
            <item xml:id="i-A69fRku9UN9TwJ27NmA2rS">
              Riksdagen tillkännager för regeringen som sin mening vad som
              anförs i motionen om att Sverige i alla sina kontakter med Kina
              måste vara tydligt i kraven på demokratisering och mänskliga rättigheter.
            </item>
            <item xml:id="i-SGaFvMVfBASQ4uu93ffwoT">
              Riksdagen tillkännager för regeringen som sin mening vad som
              anförs i motionen om situationen i Burma.
            </item>
            <item xml:id="i-YCW1Lr1PqJJMcxDT8XAyFN">
              Riksdagen tillkännager för regeringen som sin mening vad som
              anförs i motionen om att Sverige i alla sina kontakter med länder
              i Asien bör verka för ökad demokratisering och respekt för mänskliga
              rättigheter.
            </item>
            <item xml:id="i-FS1tDwFzC63FwsabJsub2t">
              Riksdagen tillkännager för regeringen som sin mening vad som
              anförs i motionen om att fortsätta arbeta för att företag tar
              ett större socialt ansvar och att fackliga rättigheter utvecklas
              i Asien.
            </item>
            <item xml:id="i-ESsZYABjMmbTgZactHiLRS">
              Riksdagen tillkännager för regeringen som sin mening vad som
              anförs i motionen om stöd till rättsutveckling, att stärka demokratins
              institutioner och främja framväxten av en demokratisk kultur.
            </item>
            <item xml:id="i-9zUeWKj2tThV41T29gxcB4">
              Riksdagen tillkännager för regeringen som sin mening vad som
              anförs i motionen om att integrera ett jämställdhetsperspektiv
              i samarbetet med Asien.
            </item>
            <item xml:id="i-UDpC9HXkKSjJhhXmoiNPvr">
              Riksdagen tillkännager för regeringen som sin mening vad som
              anförs i motionen om att bevaka dödsstraffets användning i Asien
              med avsikten att på olika sätt verka för dess avskaffande.
            </item>
            <item xml:id="i-MyXdMaENmCkoZSsNuLerBH">
              Riksdagen tillkännager för regeringen som sin mening vad som
              anförs i motionen om att kvinnors och barns villkor bör vara centrala
              områden i Sveriges samarbete med Asien.
            </item>
            <item xml:id="i-6Q5UsQryoquAx8KMANM2sb">
              Riksdagen tillkännager för regeringen som sin mening vad som
              anförs i motionen om att stärka det civila samhällets roll i byggandet
              av demokrati och god samhällsstyrning.
            </item>
            <item xml:id="i-ULV4mNnfWMVphh7e5ETw7L">
              Riksdagen tillkännager för regeringen som sin mening vad som
              anförs i motionen om samarbete med länder i Asien med liknande
              inställning till frågor rörande mänskliga rättigheter och demokrati
              som Sverige.
            </item>
            <item xml:id="i-F3cmW25ufjxFCtVSwzxHqt">
              Riksdagen tillkännager för regeringen som sin mening vad som
              anförs i motionen om otillräcklig institutionell kapacitet, bristande
              miljöpolitik och otillräckliga investeringar i regionen och att
              dessa områden bör utgöra fokus för svenska insatser på miljöområdet
              under de kommande åren.
            </item>
            <item xml:id="i-LmvM43cVC8PTmVTHrFgQ8R">
              Riksdagen tillkännager för regeringen som sin mening vad som
              anförs i motionen om att klimat, biologisk mångfald och kemikalier
              är frågor som bör prioriteras av regeringen i arbetet för en rättvis
              och hållbar utveckling i Asien.
            </item>
            <item xml:id="i-3xPWCvCxf64ahwGPNr7PKo">
              Riksdagen tillkännager för regeringen som sin mening vad som
              anförs i motionen om att förorda ökade satsningar för forskningsbiståndet
              till Asien.
            </item>
            <item xml:id="i-FnWzPqzs37JACS8DEjSFR8">
              Riksdagen tillkännager för regeringen som sin mening vad som
              anförs i motionen om att utvecklingsländer bör fortsätta stödjas
              att leva upp till de krav som följer av undertecknandet och ratificering
              av internationella miljökonventioner.
            </item>
            <item xml:id="i-3mhBJn43KgUoxQN35Jyyjs">
              Riksdagen tillkännager för regeringen som sin mening vad som
              anförs i motionen om att stärka samstämmigheten mellan olika politikområden
              enligt PGU, politiken för global utveckling.
            </item>
            <item xml:id="i-3KqbDQ6sgQEjkQUsJen19c">
              Riksdagen tillkännager för regeringen som sin mening vad som
              anförs i motionen om att verka för att EU för en politik gentemot
              Asien där en rättvis och hållbar global utveckling tydliggörs
              som det övergripande målet.
            </item>
            <item xml:id="i-94MosHAbnGUgnVhM7eoL7H">
              Riksdagen tillkännager för regeringen som sin mening vad som
              anförs i motionen om ett tätare och bredare besöksutbyte med Asien.
            </item>
            <item xml:id="i-5XkcyDnkMZ4oEX41nrTjf6">
              Riksdagen tillkännager för regeringen som sin mening vad som
              anförs i motionen om att utveckla de ekonomiska förbindelserna
              med Asien som helhet.
            </item>
            <item xml:id="i-SCGg4JUo5A93w9Z4AaMpp9">
              Riksdagen tillkännager för regeringen som sin mening vad som
              anförs i motionen om att millennieutvecklingsmålen om fattigdomsbekämpning
              även uppnås i Asien.
            </item>
            <item xml:id="i-TMzLRvXhujVWVqCXiHeuLP">
              Riksdagen tillkännager för regeringen som sin mening vad som
              anförs i motionen om övergreppen mot de mänskliga rättigheterna
              i Kina.
            </item>
          </list>
        </div>
        <div type="motContent">
          <head type="h1" xml:id="i-Q8kBh2K4v1X8KzUXzKddNt">
            Motivering
          </head>
          <p xml:id="i-BUVXkbKHeHBeBPDi3D2xwJ">
            Utvecklingen i Asien det närmaste seklet kommer att vara avgörande
            för hela den globala utvecklingen. Det som sker där angår oss
            alla. I Asien finns både ekonomiska under och tigerekonomier.
            Samtidigt lever hälften av världens fattiga i Asien. Där finns
            demokratier där mänskliga rättigheter respekteras och där finns
            diktaturer där raka motsatsen gäller. Vi måste tydligt hävda en
            hållbar utveckling, demokrati och respekt för mänskliga rättigheter.
          </p>
          <p xml:id="i-9yhH4rTJ5hYsz4njpMZiMW">
            Sverige har en lång tradition i sitt utvecklingssamarbete med
            Asien. Det är viktigt att vi utvecklar de goda relationer vi har.
            Ekonomiskt framhålls ofta Asien som en framgångssaga, och det
            är sant i vissa delar men det är inte sant för alla länder. Kina
            och Indien är redan ekonomiska stormakter och växer sig än starkare
            för varje år. Kina hade en tillväxt förra året på över 10 procent.
            Indien, världens största demokrati, tar varje år stora kliv, och
            medelklassen växer hastigt. Det här är förstås glädjande och positivt.
            Varje människa som kan ta sig ur fattigdomens bojor är en seger.
          </p>
          <p xml:id="i-NqonfNUNFSrKZS9h9SHQtJ">
            I socialdemokraternas alternativa utrikespolitiska deklaration
            2007 uttryckte vi följande:
          </p>
          <p xml:id="i-CJopXuGu2u4R2hqt9NDkwn">
            Indien och Kina står för den största minskningen av antalet fattiga
            i världen. Deras alltmer konkurrenskraftiga ekonomier har de senaste
            åren haft en betydande ekonomisk tillväxt som lyft miljontals
            människor ur fattigdomen. Det råder ingen tvekan om att Asien
            i framtiden kommer att spela en ökande roll i världsekonomin.
            Ju fler indier och kineser som ökar sin köpkraft, desto bättre
            är det för svensk ekonomi. Många svenska exportföretag har redan
            i dag en stor del av sin försäljning på den asiatiska marknaden.
            Kinas och Indiens ekonomiska utveckling ställer krav på vårt eget
            samhälles förändringsvilja. Indien skiljer sig från Kina genom
            att landet är en demokrati. I alla våra kontakter med Kina måste
            därför kraven på demokratisering och mänskliga rättigheter vara
            tydliga.
          </p>
          <head type="h2" xml:id="i-CfYXuYzEueCjGw5uUWSF1C">
            Demokrati, mänskliga rättigheter och jämställdhet
          </head>
          <p xml:id="i-7ahnNTG2WcxnWbZt4C1DrC">
            På många håll i Asien förvägras folket sina grundläggande mänskliga
            fri- och rättigheter. Det är allt från traffickingoffer på Filippinerna
            till tvångsförflyttade bönder i Kina. Även om demokratiseringen
            har kommit en bit på väg finns oerhört mycket kvar att göra.
          </p>
          <p xml:id="i-RB5o8cz2nFnepfN2VvUPqU">
            I Burma ser vi hur militärregimen hårdhänt slog ned de fredliga
            protester som växt sig allt starkare. Vi fördömer våldet. Alla
            politiska fångar, inklusive den sedan många år frihetsberövade
            Aung San Suu Kyi, måste friges. Dialog mellan militärjuntan, den
            politiska oppositionen och minoritetsrepresentanter måste snarast
            komma till stånd.
          </p>
          <p xml:id="i-EPwUhTvcAqjSSa1rktPFW9">
            Sverige måste i alla sina kontakter med länder i Asien verka
            för ökad demokratisering och respekt för de mänskliga rättigheterna.
          </p>
          <p xml:id="i-7Ydqonpk1Fr81h1JYeitmQ">
            Att fortsätta arbeta för att företag tar ett större socialt ansvar
            och att fackliga rättigheter utvecklas är av största vikt.
          </p>
          <p xml:id="i-PyQMRahGXvRS11JkNv5jgd">
            En grundläggande förutsättning för en demokratisk samhällsutveckling
            och respekt för de mänskliga rättigheterna är, förutom yttrande-
            och organisationsfrihet, ett fungerande rättsväsen.
          </p>
          <p xml:id="i-P5Abaa9qgBfAgA3mYw1Vbi">
            För det internationella samfundets del ska ansträngningarna fortsätta
            inriktas på stöd till rättsutveckling och utbyte av erfarenheter
            på detta område, att stärka demokratins institutioner och främja
            framväxten av den demokratisk kultur, i vilken också oppositionen
            har en roll och kan verka. Det kan ske genom utbyte och samarbete
            såväl bilateralt och genom EU som med internationella institutioner,
            t.ex. FN-mekanismer och andra internationella organ. Även på jämställdhetens
            område bör det internationella samfundet öka sina ansträngningar
            genom att föra en dialog med Asien, men också genom att integrera
            ett jämställdhetsperspektiv i samarbetet med regionen. Sverige
            har tillsammans med andra internationella aktörer ett stort ansvar
            för att driva dessa frågor i hela regionen.
          </p>
          <p xml:id="i-8jSvUk4wAKCz4gdF1kfyML">
            Vi anser att ytterligare ansträngningar bör göras för att bevaka
            dödsstraffets användning i Asien med avsikt att på olika sätt
            verka för dess avskaffande. Regeringen bör även i framtiden verka
            för att länder som har dödsstraff öppet redovisar statistik kring
            antalet domar och avrättningar. Sverige måste fortsätta sitt aktiva
            deltagande i de dialoger om de mänskliga rättigheterna som förs
            med Kina, Vietnam och Laos.
          </p>
          <p xml:id="i-2QJHqb9SVi3ykL8m49z67J">
            Sverige ska även sträva efter att en dialog om de mänskliga rättigheterna
            initieras med Kambodja, förslagsvis med EU som plattform. Jämställdhet
            samt kvinnors och barns villkor bör vara centrala områden i Sveriges
            samarbete med Asien. Utöver stöd till organisationer verksamma
            på dessa områden bör Sverige föra fram dem i såväl multilaterala
            som bilaterala kontakter med länderna i Asien. Med tanke på den
            otillfredsställande situationen för yttrandefriheten i de flesta
            sydöstasiatiska länder och den riskfyllda situationen för MR-aktivister
            på många håll anser vi att regeringen bör särskilt uppmärksamma
            dessa frågor.
          </p>
          <p xml:id="i-BzdbaraGGjfc7fzX1HZqZH">
            Arbetet med att stärka det civila samhällets roll i byggandet
            av demokrati och god samhällsstyrning måste fortsätta, bl.a. genom
            det utvecklingssamarbete som svenska frivilligorganisationer bedriver
            med Sidastöd. I Asien finns ett flertal länder med liknande inställning
            till frågor rörande mänskliga rättigheter och demokrati som Sverige
            och samarbete med dessa länder omkring dessa frågor är av största
            vikt. Även det mellanstatliga samarbetet inom organisationer såsom
            ASEM är av stort intresse för att lyfta upp frågorna om mänskliga
            rättigheter och demokrati.
          </p>
          <p xml:id="i-9SdBWxofHYxLgfkoqVx1AY">
            Miljö- och klimatfrågan är vår tids kanske största utmaning.
            Människans påverkan på klimatet eskalerar och vi har ingen tid
            att spilla. Vi har alla ett ansvar. Exemplets makt är stort, och
            vi måste visa på att det är möjligt att ha en tillväxt kombinerad
            med hållbar utveckling. Inte minst i Asien är miljöhoten överhängande.
            Om ingenting görs kommer vi att se miljontals klimatflyktingar
            och miljökatastrofer som vi nu har svårt att föreställa oss.
          </p>
          <p xml:id="i-CXFcVGg415F53peTAgbGQe">
            Miljöpolitiken får inte heller begränsas så att den bara handlar
            om klimatfrågan. Vatten och sanitet, farliga utsläpp och ett hållbart
            jordbruk är miljöfrågor som inte heller får glömmas bort. Det
            är viktigt att svenskt miljösamarbete med Asien inte uteslutande
            sker genom utvecklingssamarbetet. Andra politikområden är viktiga
            och måste lyftas fram.
          </p>
          <p xml:id="i-9j9X4kQ4ohJpKHNqBY9voK">
            Samarbetet mellan Regeringskansliet, Naturvårdsverket, Sida,
            Kemikalieinspektionen, näringslivet och andra relevanta aktörer
            i Sverige bör ytterligare fördjupas. Miljöprojekt bör i större
            utsträckning genomföras i samverkan mellan offentliga myndigheter,
            den privata sektorn och enskilda organisationer.
          </p>
          <p xml:id="i-D2zq1krU1BbmYcP3B7XKHH">
            Viktiga orsaker till miljöförsämringen i Asien är otillräcklig
            institutionell kapacitet, bristande miljöpolitik och otillräckliga
            investeringar dessa områden bör utgöra fokus för svenska insatser
            under de kommande åren. Klimat, biologisk mångfald och kemikalier
            är frågor som bör prioriteras av regeringen i arbetet för en rättvis
            och hållbar global utveckling.
          </p>
          <p xml:id="i-4RQWRhMRqjy7XbYRmBZ1CR">
            Samarbete mellan svenska och asiatiska forskningsinstitutioner
            har goda förutsättningar att öka . Inom forskningsbiståndet förordar
            vi ökade satsningar till Asien.
          </p>
          <p xml:id="i-UXsMKGttNqwrHDDzMtUb8H">
            Utvecklingsländer bör fortsätta stödjas att leva upp till de
            krav som följer av undertecknande och ratificering av internationella
            miljökonventioner samtidigt som regeringen bl.a. genom EU har
            en plattform att arbeta från för att framföra påtryckningar till
            de länder som inte skrivit under, ratificerat eller lever upp
            till internationella miljökonventioner
          </p>
          <p xml:id="i-JpCSuy6qz2jz5deHeJaPtd">
            Den socialdemokratiska regeringens Asienstrategi innehåller mycket
            av det som vi anser ska gälla även fortsättningsvis.
          </p>
          <p xml:id="i-NcWPNKBJ2FznvHRPcHgMAq">
            Politiken för global utveckling innebär att vi i arbetet med
            bilaterala och regionala frågor i Asien ska identifiera processer
            och frågor där vi inom olika politikområden kan bidra till målet
            om en rättvis och hållbar global utveckling. Insatser inom olika
            politikområden ska komplettera och förstärka varandra och ansträngning
            ska göras för att undvika att insatser motverkar varandra. Likaså
            är samverkan över nationsgränser, inte minst inom EU, av vikt
            för att politiken ska få ordentligt genomslag.
          </p>
          <p xml:id="i-86i6Go51mqMgoc5TumMhkL">
            Huvudansvaret för enskilda länders utveckling ligger hos respektive
            lands regering. Samtidigt påverkas ett lands förutsättningar av
            andra länders agerande inom en mängd områden. Samstämmigheten
            mellan olika politikområden ska därför stärkas i syfte att göra
            den samlade politiken mer utvecklingsfrämjande. För att arbetet
            för en rättvis och hållbar utveckling ska leda till resultat räcker
            det inte att bara Sverige agerar på ett samstämmigt sätt för att
            bidra till minskad fattigdom och en hållbar global utveckling.
            Politiken för global utveckling är därför också viktig i våra
            dialoger och kontakter med de rikare länderna i Asien. Genom dialog
            bör vi försöka påverka deras agerande på olika politikområden
            och i multilaterala forum och deras finansiella bidrag till utvecklingssamarbetet.
            Medlemskapet i EU innebär dessutom att vi har ytterligare en viktig
            plattform att utnyttja för att agera på områden som är prioriterade
            i våra relationer med Asien. Det ställer samtidigt krav på att
            vi verkar för att EU för en politik gentemot Asien där en rättvis
            och hållbar global utveckling tydliggörs som det övergripande
            målet.
          </p>
          <p xml:id="i-C8UUorfUsVY6hewCLpvAGH">
            Världens utveckling under det kommande seklet är nära förbunden
            med utvecklingen i Asien. De snabba förändringar som sker i flera
            av regionens länder får tydliga globala konsekvenser. För en liten
            öppen ekonomi som den svenska innebär det stora möjligheter och
            utmaningar.
          </p>
          <p xml:id="i-YbeDZa9smEw8FNMwaY844D">
            Asien är en heterogen region. Länder och territorier uppvisar
            stora skillnader i bl.a. politiska och ekonomiska system och utvecklingsnivåer.
            Regionen rymmer såväl demokratier som enpartistater; såväl världens
            fattigaste länder som Japan med en högre per capita inkomst än
            Sverige; såväl världens mest öppna ekonomier som slutna länder,
            etc. Av det faktum att Asien inte är en enhet i annat än geografisk
            mening följer att fördjupade relationer kräver långsiktiga och
            diversifierade satsningar som omfattar politiska relationer, handels-
            och investeringsfrämjande, utvecklingssamarbete, miljösamarbete,
            forskningssamarbete och utbildning, folkrörelsekontakter, kultursamarbete
            och information och Sverigefrämjande.
          </p>
          <p xml:id="i-Bse5rU6zvDpJNDsicPjfEa">
            Ett tätare och bredare besöksutbyte är ett viktigt led i arbetet
            med att öka förståelsen för regionen och dess förändringar samt
            att bredda och fördjupa det ömsesidiga samarbetet med Asien.
          </p>
          <p xml:id="i-Gspqeomc2GbGbBeNQxUdwg">
            Regeringen ska verka för att EU:s närvaro i och relationer med
            regionen fördjupas och att EU blir en aktiv och engagerad partner.
            Regeringen ska inom EU driva större samordning och sammanhållning
            för att med kraft driva målen inom demokrati, mänskliga rättigheter,
            handel, miljö, hälsa och säkerhetspolitik gentemot länder i Asien.
          </p>
          <p xml:id="i-5CMZXbFmx2NVJgyk54Uo4S">
            Samstämmigheten mellan olika politikområden bör stärkas i syfte
            att göra den samlade politiken mer utvecklingsfrämjande. Genom
            PGU stärks förslagen om ökad samordning och samstämmighet mellan
            olika politikområden, ökad givarsamordning och harmonisering och
            ökad uppslutning kring ländernas egna prioriteringar.
          </p>
          <p xml:id="i-9YS8vQrbqvNHtL3WHnaJPc">
            Asiens betydelse i världsekonomin fortsätter att öka, vilket
            understryker vikten av att Sverige och EU verkar för att utveckla
            de ekonomiska förbindelserna med regionen som helhet.
          </p>
          <p xml:id="i-BVmf8BWEQJ5XXUoVunTmAc">
            Det finns ett behov av att fortsatt stödja de asiatiska utvecklingsländernas
            reformarbete och fortsatta integrering i den globala ekonomin.
            Att utvecklingsländerna kan tillgodogöra sig de möjligheter världshandeln
            ger är ett av de högst prioriterade målen på den handelspolitiska
            dagordningen.
          </p>
          <p xml:id="i-YQuQKtU5KwgDAp5pfPV8cX">
            Även om merparten av länderna i Asien ser ut att uppnå det första
            millennieutvecklingsmålet om halverad fattigdom till 2015 lever
            majoriteten av världens fattiga i Asien, och ett antal länder
            har problem med att klara övriga millennieutvecklingsmål. Sverige
            måste öka sina egna ansträngningar och arbeta för att påverka
            det internationella samfundet så att millennieutvecklingsmålen
            om fattigdomsbekämpning även uppnås i Asien.
          </p>
          <p xml:id="i-KqKZFgA5rsTmSH1SbcSH85">
            Arbetet med mänskliga rättigheter och demokratifrågor syftar
            till att stödja och förstärka den långsiktiga trend som kan skönjas
            i Asien mot ökad demokratisering och ökad respekt för de mänskliga
            rättigheterna.
          </p>
          <p xml:id="i-4hZERQwJbuUhrMMEiPFyUv">
            Miljöfrågorna kommer att kräva fortsatt fokus under lång tid
            framöver. Sverige måste agera genom alla de kanaler som finns
            till vårt förfogande. Genomslaget för miljörelaterade insatser
            förstärks dessutom om man kan finna en kombination med stöd på
            global, regional och lokal nivå.
          </p>
          <p xml:id="i-BwdMVtLqndeq2XH5WJXco7">
            Inom det säkerhetspolitiska området är det angeläget att engagera
            sig och i EU än starkare, bilateralt liksom genom samarbete inom
            regionala och internationella organ.
          </p>
          <p xml:id="i-VHYRkMay25jkDCH7sT2V3e">
            I Sverige måste vi fortsätta att överväga hur vi ännu bättre
            ska tillvarata det mellanfolkliga samarbetet med Asien inom högre
            utbildning, forskning, folkrörelser och kultur i en värld där
            den asiatiska kontinenten får allt större betydelse.
          </p>
          <head type="h2" xml:id="i-QgiBXR1k9gZh2fGD8PRVfU">
            Kina
          </head>
          <p xml:id="i-FjfUrF1uCTnGs8JDuFsyqk">
            Nu när Kina blir mer ekonomiskt starkt, och därmed kommer att
            spela en större roll på den globala scenen, är det viktigt att
            vi inte bara ser Kina som en gigantisk marknad för svenska produkter.
            Vi måste i alla våra kontakter med Kina föra fram vår ståndpunkt
            om mänskliga rättigheter och demokrati, och att fortsätta arbetet
            för att företag tar ett större socialt ansvar och att fackliga
            rättigheter utvecklas skulle leda till politiska förändringar.
            Vi tror inte på någon begränsning i vårt ekonomiska utbyte med
            Kina. Vi tror på dialog. Vi anser att dialog, kontakter och ekonomisk
            utveckling kommer att bidra till ett mer demokratiskt Kina som
            respekterar de mänskliga rättigheterna.
          </p>
          <p xml:id="i-MqoKuwamWbdL9oKxyepR16">
            Det ömsesidiga beroendet mellan USA och Kina ökar. Kina finansierar
            en väsentlig del av USA:s handelsbalans- och budgetunderskott.
            70 procent av Kinas valutareserv på omkring 1 200 miljarder USD
            beräknas vara placerade i amerikanska statsobligationer och dollar.
            USA är världens största oljekonsument och förbrukar 25 procent
            av världens olja. Kina är den näst största och förbrukar 9 procent.
            Båda länderna blir alltmer importberoende och planerar att ta
            en allt större andel från Afrika. De två länderna konkurrerar
            också om många av världens metaller. Under det kalla kriget var
            Afrika arena för ideologisk och säkerhetspolitisk konkurrens.
            I dag handlar kampen om Afrikas energi- och naturtillgångar.
          </p>
          <p xml:id="i-67F1rUzvSCEv78yfNv9kaW">
            Asiens växande ekonomiska aktivitet leder till ökad förbrukning
            av världens råvarutillgångar och växande miljöproblem. Kina och
            Indien vars ekonomier växer med 10 respektive 8 procent årligen
            och i egenskap av sina storlekar har en avsevärt större miljöpåverkan
            än andra länder i Asien. Kina står för 13 procent av världens
            samlade utsläpp av växthusgaser, främst i form av koldioxid som
            till största del kommer från förbränning av kol. Om 25 år beräknas
            Kina ha gått om USA som världens största utsläppare av växthusgaser.
            Vattentillgångarna i Asien förorenas, och bristen på rent vatten
            skapar mellanstatliga motsättningar. Luftföroreningarna i storstäderna
            skördar många liv, och förbränningen av kolväten bidrar till växthuseffekten.
            Asiens roll i dessa relaterade processer får sociala, miljömässiga
            och politiska konsekvenser både regionalt och globalt.
          </p>
          <p xml:id="i-DqZ5DKRNeGjSP3BbdNsJvC">
            De kinesiska myndigheterna har meddelat att man ska lätta på
            restriktionerna för utländska journalister inför OS 2008. Detta
            innebär att det ska bli lättare att resa runt i landet och större
            frihet vad gäller rapporterandet. Det är i och för sig glädjande,
            men det är en lång väg kvar innan press- och yttrandefriheten
            respekteras i Kina. Dessutom omfattas inte kinesiska journalister
            av dessa lättnader. Förtrycket mot oliktänkade och människorättsaktivister
            fortsätter med oförminskad styrka. Förföljelsen av uigurer fortsätter.
            I Tibet förnekas tibetanerna bland annat sina rättigheter att
            utöva sin religion.
          </p>
          <p xml:id="i-WP4J3FtkjvyP83ruM8yJJo">
            Förtrycket mot människorättsförsvarare, journalister och oliktänkade
            fortsätter, tidningar och webbsidor har stängts ned och Internetanvändare
            kontrolleras. I sin senaste utvärdering av situationen i Kina
            har Amnesty dokumenterat att ett stort antal människorättsaktivister
            i Peking fortfarande sitter i husarrest och står under hård polisbevakning.
            De förhindras att resa utomlands eller inom landet och varje steg
            de tar kontrolleras. Samtidigt är aktivister i andra delar av
            landet utsatta för ökade övergrepp och trakasserier när omvärldens
            fokus är riktat mot Beijing och upptakten inför spelen nästa sommar.
            Även kontrollen över inhemska medier fortsätter att vara hårdhänt.
            Ett flertal tidningar som bevakar samhällsfrågor har stängts ned.
            Ett dussintal journalister sitter fängslade för att ha rapporterat
            om frågor som anses politiskt känsliga.
          </p>
          <p xml:id="i-FoF2rLQRRkbB6kE2aQHDML">
            Dödsstraffet antalet dödsdomar och avrättningar har minskat sedan
            1 januari 2007, då Högsta domstolen återtog ansvaret för att pröva
            överklaganden av dödsdomar. Det är positivt i sig. Men Kina bör
            offentliggöra alla uppgifter om dödsdomar och avrättningar i landet
            så att det skall vara möjligt att utvärdera reformen. En ökad
            öppenhet kring varje enskilt fall är också viktigt för advokater
            och anhöriga till dödsdömda och för rättssäkerheten. Dödsstraff
            är inte värdigt något samhälle och skall alltid fördömas.
          </p>
          <p xml:id="i-S7vUxkQMMZJgkA4t9LZn9U">
            Polisen har befogenheter att skicka personer som begått småbrott
            till omskolningsläger, utan åtal eller rättegång, visar bl.a.
            Amnestys rapporter. Detta har ökat inför OS 2008. Över huvud taget
            har bruket av godtyckliga frihetsberövanden ökat detta trots att
            Kina under längre tid har hävdat att de arbetat för att avskaffa
            systemet.
          </p>
          <p xml:id="i-463YYX5HYKVVRHCxjCC7GR">
            Övergreppen mot inhemska medier och deras utövare fortsätter.
            Fortfarande är det helt förbjudet att tala om demonstrationerna
            vid Himmelska fridens torg 1989, som slogs ned med våld av militären.
          </p>
        </div>
        <div type="motSignatures">
          <list>
            <item xml:id="i-HssA7s17tm3RBeRF5jRZyX" who="i-3YAEMbZXswzuyekFnSxXSF">
              Olle Thorell (s)
            </item>
            <item xml:id="i-APbSTk8yBfpaRudnCZe2Sx" who="i-9KG7jeGdkJDsSQQb3gKA2U">
              Urban Ahlin (s)
            </item>
            <item xml:id="i-3Bd2y2vRSmVRtA5tVhrd8U" who="i-DXYijt8wprzTgm7zCTJYc3">
              Veronica Palm (s)
            </item>
            <item xml:id="i-YY1KMXcZy23Y9CbnJvZtDL" who="i-8Nio1rUw3hSjL6pvCGw22Y">
              Carina Hägg (s)
            </item>
            <item xml:id="i-5FL1WkLFaMFTH7mqeUQUpt" who="i-GsygH5UJM18UkfLBHFkVdD">
              Kent Härstedt (s)
            </item>
            <item xml:id="i-T7A6BKZ4nkjKryBNRdQCma" who="i-Bmi9XXt8ni373cdiv3K6qx">
              Kenneth G Forslund (s)
            </item>
            <item xml:id="i-7ByQ3WTk5f1aCLmYwtRRs2" who="i-FrTJne8fam41FasSB9mLUA">
              Kerstin Engle (s)
            </item>
            <item xml:id="i-Wk9TkAhh6y2csaCfuQRjkd" who="i-RZNwwHohbyBgLVVG4Dy1Bj">
              Carin Runeson (s)
            </item>
          </list>
        </div>
      </div>
    </body>
  </text>
</TEI>
