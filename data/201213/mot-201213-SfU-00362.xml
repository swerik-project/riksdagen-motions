<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201213-SfU-00362">
  <teiHeader>
    <fileDesc>
      <titleStmt>
        <title>Barnfattigdom</title>
        <author corresp="i-UhKXyeGqJBzFW5wSyeoGMt">av Wiwi-Anne Johansson m.fl. (V)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Barnfattigdom</title>
          <idno type="rdwebb">H002Sf362</idno>
          <rs type="number">Sf362</rs>
          <orgName type="comitteeAbbreviation">SfU</orgName>
          <ref type="dokument_url_text">http://data.riksdagen.se/dokument/H002Sf362/text</ref>
          <ref type="dokument_url_html">http://data.riksdagen.se/dokument/H002Sf362</ref>
          <ref type="dokumentstatus_url_xml">http://data.riksdagen.se/dokumentstatus/H002Sf362</ref>
          <ref type="doc">http://data.riksdagen.se/fil/AF1F09FC-2EBB-4C90-91B7-7FAC3914634E</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-UhKXyeGqJBzFW5wSyeoGMt</idno>
            <name>Wiwi-Anne Johansson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-M5o8cYSRJsbmZdvevomfQX</idno>
            <name>Ulla Andersson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-RnWtNUQCpycyMXbuRLTXcR</idno>
            <name>Josefin Brink</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-7Gy2xwC7Jyimjy9QTKnQEf</idno>
            <name>Rossana Dinamarca</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-WjgeYy5RFWngMB9NwFvFEY</idno>
            <name>Christina Höj Larsen</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-CNBy5dFgNNyEozHVpAj93c</idno>
            <name>Jacob Johnson</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-Pazi92buqYvCJEEroa9sVZ" type="signed"/>
        <correspContext corresp="i-Pazi92buqYvCJEEroa9sVZ">
          <note type="signatory" corresp="i-UhKXyeGqJBzFW5wSyeoGMt"/>
          <note type="signatory" corresp="i-M5o8cYSRJsbmZdvevomfQX"/>
          <note type="signatory" corresp="i-RnWtNUQCpycyMXbuRLTXcR"/>
          <note type="signatory" corresp="i-7Gy2xwC7Jyimjy9QTKnQEf"/>
          <note type="signatory" corresp="i-WjgeYy5RFWngMB9NwFvFEY"/>
          <note type="signatory" corresp="i-CNBy5dFgNNyEozHVpAj93c"/>
        </correspContext>
        <correspAction xml:id="i-bmRNwkg8F2juB8AZbnarB" type="numbering">
          <date when="2012-10-09"/>
        </correspAction>
        <correspAction xml:id="i-BtbjyKYkS18hEGNvaMzctK" type="submission">
          <date when="2012-10-05"/>
        </correspAction>
        <correspAction xml:id="i-JFuGFuaS5ev1z3rNJMZ1GG" type="transfer">
          <date when="2012-10-05"/>
        </correspAction>
        <correspAction xml:id="i-Tg4BFSNMemXQW4PUtoEzsm" type="assigned"/>
        <correspContext corresp="i-Tg4BFSNMemXQW4PUtoEzsm">
          <ref type="assignedTo">Socialförsäkringsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-XBBa9tnv1339tBT3BUkQnL" type="motHeader"/>
      <div xml:id="i-V7ukzSv4rhctYXe66mbvJ8" type="motBody">
        <div xml:id="i-PTwMksFLG6Z735DLHyjn6m" type="TOC">
          <head xml:id="i-JPZFVMoqQKfgjHv5sopP2V">
            1 Innehållsförteckning
          </head>
          <list xml:id="i-LcxFd63oGQZKftJhbQLjNG">
            <item xml:id="i-K5DK5hZhw3t4KMc2DYWfM">
              2 Förslag till riksdagsbeslut 2
            </item>
            <item xml:id="i-He72igMKPWwLDvNV7h7uWn">
              3 En handlingsplan mot barnfattigdom 3
            </item>
            <item xml:id="i-M2krjy6W1UzhAXuzZmHkVF">
              4 Se över bidragen som riktas till barnfamiljer 4
            </item>
            <item xml:id="i-PfTP9wBac7GmMZ5AAuyF1F">
              5 Förbjud avgifter i skolan 4
            </item>
            <item xml:id="i-6WKFrdLy5qPSUKG7QaT1zo">
              6 Frukost i skolan 5
            </item>
            <item xml:id="i-NnyQ3eh3Y9x1zVL7XydEiU">
              7 Barns rätt till en meningsfull fritid 5
            </item>
            <item xml:id="i-WkwRsWrUAfd1o2WcVeJUXN">
              8 Glasögon till barn 6
            </item>
            <item xml:id="i-NuAAzLuTu2EUG6LQRq167e">
              9 Rätt till barnomsorg på obekväm arbetstid 7
            </item>
            <item xml:id="i-U6po3o4bs6GA9B8smWcbdo">
              10 Vräkningar av barnfamiljer 7
            </item>
          </list>
        </div>
        <div xml:id="i-7oQGDX7cG8fuHEZm4HCAS4" type="motProposal" subtype="förslag">
          <head xml:id="i-SdwJgZzrfS29ysJADPb186">
            2 Förslag till riksdagsbeslut
          </head>
          <list xml:id="i-RKqrVHMyDjDKAfsXy4QKb7" style="ol">
            <item xml:id="i-U5uECz1Y3VygtpmZnwmbGo">
              Riksdagen tillkännager för regeringen som sin mening vad som
              anförs i motionen om att lägga fram förslag till en handlingsplan
              mot barnfattigdom.
            </item>
            <item xml:id="i-AQCPp2Gx9ctYNS2NUzeyhJ">
              Riksdagen tillkännager för regeringen som sin mening vad som
              anförs i motionen om att regeringen bör tillsätta en utredning
              som ser över samtliga bidrag som riktas till barnfamiljer samt
              återkomma med förslag till ändringar som syftar till att förbättra
              situationen för ekonomiskt utsatta barnfamiljer.
            </item>
            <item xml:id="i-JK1V8Xm2Vk2ELKMCgqmjK9">
              Riksdagen beslutar att i skollagen införa ett förbud mot avgifter
              i skolan. 1
            </item>
            <item xml:id="i-XFoP6fko9LUcxU6f3QaKjd">
              Riksdagen tillkännager för regeringen som sin mening vad som
              anförs i motionen om att införa en skyldighet för skolorna att
              erbjuda kostnadsfri frukost för elever i grundskolan. 1
            </item>
            <item xml:id="i-U9Nd5DH7CeoCvGGy3opkS4">
              Riksdagen tillkännager för regeringen som sin mening vad som
              anförs i motionen om att regeringen bör tillsätta en utredning
              som ser över kommunernas utbud av gratis sommaraktiviteter för
              barn i syfte att föreslå förbättringar. 2
            </item>
            <item xml:id="i-7SnYkpU1xYWzAUeTL77375">
              Riksdagen beslutar att glasögon för barn med synfel ska subventioneras.
              3
            </item>
            <item xml:id="i-XXQPrwbTBYbSdMucNn6do1">
              Riksdagen tillkännager för regeringen som sin mening vad som
              anförs i motionen om vräkningar av barnfamiljer. 2
            </item>
          </list>
          <p xml:id="i-U49DZRqdKN5Gci5fpb9zoB">
            1 Yrkandena 3 och 4 hänvisade till UbU.
          </p>
          <p xml:id="i-RDv3KZssKx54Vkp6b5i8ri">
            2 Yrkandena 5 och 7 hänvisade till SoU.
          </p>
          <p xml:id="i-6Efuv4y3GUWdM7tkud2K6P">
            3 Yrkande 6 hänvisat till FiU.
          </p>
        </div>
        <div xml:id="i-TseqhPZwXUZ758wwkhL7gz" type="motContent">
          <head xml:id="i-UbywipwHfwJSeawZHkX76t" type="h1">
            3 En handlingsplan mot barnfattigdom
          </head>
          <p xml:id="i-Hkrs4Wxt7qgtStetatmJ2B">
            I dag tickar en fattigdomsbomb i Sverige. Klyftorna mellan barn
            till fattiga föräldrar och barn till rika föräldrar ökar. Samtidigt
            som en grupp har fått det bättre och bättre ekonomiskt sett, har
            andra grupper fått det mycket sämre. På sikt leder den ökande
            barnfattigdomen till ett klassamhälle där välfärden inte längre
            omfattar dem som inte har råd att betala för sig. Vi i Vänsterpartiet
            arbetar i stället för ett framtida, modernt samhälle där alla
            människor kan leva ett värdigt liv i trygghet.
          </p>
          <p xml:id="i-6wEopAU16VEc2rDmpPoCbX">
            De senaste årens nedmontering av de gemensamt finansierade trygghetssystemen
            som a-kassa och sjukförsäkring har drastiskt försämrat den ekonomiska
            situationen för många vuxna. Detta drabbar barnen. Föräldrarnas
            ekonomiska utsatthet blir barnens krassa uppväxtvillkor. Föräldrarnas
            ekonomiska standard påverkar på ett mycket påtagligt sätt barnens
            villkor och livsmöjligheter. Att leva i fattigdom har en mängd
            negativa konsekvenser för barn. Det är väl belagt att en fattig
            barndom ökar risken för social utsatthet senare i livet. Det finns
            ett samband mellan föräldrars inkomster och barns inkomster som
            vuxna. Sannolikheten att hamna i de lägre inkomstskikten ökar
            ju lägre inkomster föräldrarna hade under uppväxten. Forskning
            visar att barn i bostadsområden med låg inkomstnivå löper tre
            gånger så hög risk att utsättas för våld i hemmet än genomsnittet
            och löper dubbelt så stor risk att bli utsatta för mobbning. Studier
            har även tydligt visat på samband mellan fattigdom och t.ex. utbildningsresultat,
            etablering på arbetsmarknaden samt hälsa och trygghet i det egna
            bostadsområdet.
          </p>
          <p xml:id="i-95pKSGBbQXF31xNEys1fPz">
            Ansökningarna till hjälporganisationen Majblomman ger en tydlig
            bild av fattiga barns villkor i dagens Sverige. Breven vittnar
            om tonåringar som aldrig ägt en egen cykel, om barn som inte kan
            delta i fotbollsträningen och om barn som aldrig får gå på bio
            med kompisarna. Många gånger tvingas ekonomiskt utsatta familjer
            att göra omöjliga prioriteringar som att välja mellan att betala
            elräkningen eller att ha råd med vinterkläder. Stadsmissionen
            vittnar om att barnfamiljerna som tar emot hjälp i form av matkassar
            blir fler och fler. Att hjälporganisationer som Majblomman och
            Stadsmissionen finns är bra, men vi anser att barnfattigdomen
            först och främst ska bekämpas genom ökad ekonomisk jämlikhet och
            inte genom välgörenhet.
          </p>
          <p xml:id="i-JB551JyoTDT7yqDikbmTHP">
            I dag lever en fjärdedel av alla barn i Sverige med en ensamstående
            förälder. Ändå är kärnfamiljen norm för såväl lagstiftning som
            de verksamheter barnen deltar i. Det leder till att de ekonomiska
            villkoren för barnfamiljer är ojämlika och orättvisa. Detta drabbar
            barnen, som inte kan delta i aktiviteter som barn vanligtvis förväntas
            delta i, t.ex. skolutflykter som kostar pengar. I Sverige finns
            det i dag barn som inte kan äta sig mätta hemma och som inte får
            riktiga vinterkläder därför att föräldrarna inte har råd. Enligt
            statistik från Försäkringskassan levde 16,6 procent av alla barn
            2011 i relativ fattigdom (dvs. i hushåll där den disponibla inkomsten
            per konsumtionsenhet är lägre än 60 procent av medianvärdet).
            Det är en ökning med 3,4 procentenheter sedan 2006. Störst risk
            att växa upp i en fattig familj löper barnen till ensamstående
            föräldrar. Att barnfattigdomen ökar är både upprörande och helt
            oacceptabelt.
          </p>
          <p xml:id="i-QMW5s17DEK2nQX738LbuoU">
            Enligt Rädda Barnens rapport Barnfattigdomen i Sverige (2010)
            var barnfattigdomen 2008 drygt tre gånger så hög bland barn med
            ensamstående föräldrar som bland barn med sammanboende föräldrar.
            Barn till ensamstående föräldrar med utländsk bakgrund är dubbelt
            utsatta. Enligt Rädda Barnen lever nästan hälften (49 procent)
            av barnen i den gruppen i fattigdom.
          </p>
          <p xml:id="i-XGfx8Skc6Nty7X9jpoLyYG">
            Lösningen på problemet med den ökande barnfattigdomen är dels
            generella satsningar på arbete åt alla, rätt till arbete på heltid,
            bättre arbetslöshetsförsäkring, sjukförsäkring, föräldraförsäkring
            och rätt till barnomsorg även på obekväm arbetstid. Dels behövs
            specifika satsningar på ekonomiskt utsatta barnfamiljer, som höjt
            underhållsstöd, förbättrat bostadsbidrag och förbud mot avgifter
            i skolan.
          </p>
          <p xml:id="i-HGqT3M4HHe46aB5zJCjQRS">
            Regeringen bör omgående ta fram en handlingsplan mot barnfattigdom.
            Detta bör riksdagen som sin mening ge regeringen till känna.
          </p>
          <p xml:id="i-4GUuD15BNe6o7pQCEtHoZk">
            Här nedan presenterar vi ett antal förslag som vi menar bör ingå
            i en handlingsplan mot barnfattigdom.
          </p>
          <head xml:id="i-RpaD7kk4faD2TWFYPPt2fq" type="h1">
            4 Se över bidragen som riktas till barnfamiljer
          </head>
          <p xml:id="i-3xaaxKvnGziGZzt3rqNEhM">
            För de mest ekonomiskt utsatta barnfamiljerna är barnbidrag,
            bostadsbidrag och eventuellt underhållsstöd helt avgörande för
            att klara vardagen. Ett stort problem är att vissa typer av bidrag
            räknas som inkomst, vilket gör att de avräknas mot varandra. Ett
            exempel är barnbidrag som avräknas från försörjningsstöd. Även
            vårdbidrag som föräldrar kan få för barn med funktionsnedsättningar
            påverkar andra bidrag. Konsekvensen blir att de mest ekonomiskt
            utsatta familjerna inte kan tillgodogöra sig en eventuell ökning
            av bidragen. Detta drabbar barnen. För att bekämpa barnfattigdomen
            bör hela systemet med bidrag som riktas till barnfamiljer ses
            över. Regeringen bör därför tillsätta en utredning som ser över
            samtliga bidrag som riktas till barnfamiljer samt komma med förslag
            till ändringar som syftar till att förbättra situationen för ekonomiskt
            utsatta barnfamiljer. Detta bör riksdagen som sin mening ge regeringen
            till känna.
          </p>
          <head xml:id="i-R3JAMug4ngwZPigt9seySS" type="h1">
            5 Förbjud avgifter i skolan
          </head>
          <p xml:id="i-TBVAH3eXcMAqXwWmwMKFrC">
            Alla barn ska ha lika möjligheter i skolan oavsett föräldrarnas
            ekonomi. Skolan ska vara avgiftsfri enligt skollagen men i praktiken
            är den inte alltid det. I dag har skolorna rätt att ta ut mindre,
            s.k. frivilliga, avgifter för t.ex. teaterbesök eller andra utflykter
            som barnen förväntas delta i. Även om summorna i de flesta fall
            är relativt små, blir konsekvensen att barn till fattiga föräldrar
            ofta tvingas stanna hemma. Tjugo kronor för ett teaterbesök den
            ena veckan, femtio kronor till klasskassan nästa vecka samtidigt
            som matsäck ska skickas med hemifrån kan bli en omöjlighet för
            en redan ekonomiskt utsatt familj. Detta gäller speciellt om det
            finns flera barn i familjen som förväntas ha med sig pengar, frukt
            och matsäck till skolan.
          </p>
          <p xml:id="i-Q4sEMvYm9BkSEDwGmCDkrL">
            Regeringen har med den nya skollagen öppnat för att införa avgifter
            i skolan. Det är ännu oklart vad den nya lagstiftningen som gör
            s.k. frivilliga insamlingar tillåtna kommer att få för effekter.
            Även om regeringen föreskriver att aktiviteter som bekostas genom
            frivilliga insamlingar ska vara öppna för alla oavsett om man
            bidragit eller inte, och att det inte är godtagbart att erbjuda
            kostnadsfria alternativ för den som inte bidragit, kan konsekvensen
            ändå bli att förekomsten av avgifter ökar. Signalen från regeringen
            till skolsektorn och det omgivande samhället blir i stället att
            man inte ska dra sig för att finansiera denna skolverksamhet genom
            avgifter. En sådan utveckling kan vi inte acceptera. Det bör införas
            ett förbud i skollagen för skolor att ta ut avgifter. Detta bör
            riksdagen besluta.
          </p>
          <head xml:id="i-UfNBRwragXQD5zYf6nzXXY" type="h1">
            6 Frukost i skolan
          </head>
          <p xml:id="i-47cEvgqG12grsdhjK7e2qh">
            Många barn och ungdomar äter inte frukost hemma. Det kan bero
            på att tiden inte räcker till eller på dåliga matvanor. Det finns
            emellertid också barn som möts av ett tomt kylskåp på morgonen.
            Föräldrarna har helt enkelt inte råd att köpa mat. Dessa barn
            är beroende av den fria skollunchen för att kunna äta sig mätta.
          </p>
          <p xml:id="i-GvQh4EwqSmL2VaenjQ56Aq">
            Ungefär en tredjedel av landets skolor erbjuder även frukost
            i skolan. Skolor som testat frukostservering upptäcker snabbt
            fördelarna. Det blir lugnare i klassrummen, frånvaron minskar,
            eleverna blir pedagogiskt tillgängliga, och deras intresse för
            kost och hälsa ökar.
          </p>
          <p xml:id="i-CptYuGtSCwPGi9CqmD79jD">
            Av de skolor som serverar frukost i dag är det tyvärr många som
            tar betalt. Frukost är något som ska erbjudas alla elever, och
            då får kostnaden inte vara ett hinder för de elever som inte har
            råd men som ofta är de som har störst behov. Det bör därför införas
            ett tillägg till skollagens 4 kap. 4 a § om skolmåltider som ger
            skolorna skyldighet att erbjuda kostnadsfri frukost för elever
            i grundskolan. Detta bör riksdagen som sin mening ge regeringen
            till känna.
          </p>
          <head xml:id="i-6ons33pAt9VYZ6xurBKdDf" type="h1">
            7 Barns rätt till en meningsfull fritid
          </head>
          <p xml:id="i-HKZ8dhTrcEdm7fa8P3mWNQ">
            I dagens Sverige finns det barn som får stå och titta på när
            kompisarna är på fotbollsträning därför att föräldrarna inte har
            råd med avgiften. Att åka på semester under sommarlovet är helt
            otänkbart. Vissa familjer har inte ens råd att ta bussen för att
            besöka en badstrand. I stället får barnen tillbringa ledigheten
            på tomma lekplatser och framför tv:n. Bristen på aktiviteter för
            barn till fattiga föräldrar visar sig särskilt under sommarmånaderna
            då skola, fritidsgårdar och andra verksamheter för barn håller
            stängt. Att kommunerna drar in på eller struntar i att erbjuda
            gratis aktiviteter för barn under sommaren kanske ger ett kortsiktigt
            positivt resultat i budgeten. Men på lång sikt riskerar barns
            och ungdomars brist på meningsfull sysselsättning att leda till
            ökad social utslagning. Forskning visar att risken är särskilt
            stor för barn som växer upp i fattigdom.
          </p>
          <p xml:id="i-KnBGWprC8G3NmqTzwrxMY6">
            Regeringen bör därför tillsätta en utredning som ser över kommunernas
            utbud av gratis sommaraktiviteter för barn i syfte att föreslå
            förbättringar. Detta bör riksdagen som sin mening ge regeringen
            till känna.
          </p>
          <p xml:id="i-2QAEvycmMqwwFHq7PUpiNP">
            I motion 2012/13:Ub389 föreslår vi också att regeringen ska utreda
            frågan om kommunerna ska vara skyldiga att bedriva fritidsgårdsverksamhet,
            bl.a. eftersom fritidsgårdar är särskilt viktiga för unga i riskzonen.
            Det gör också att kommunerna får möjlighet att arbeta med lokala
            forum för att ge dessa ungdomar inflytande och delaktighet som
            en del i en demokratisk fördjupning.
          </p>
          <head xml:id="i-G5wQyEWh3y1kSBRDadxNaR" type="h1">
            8 Glasögon till barn
          </head>
          <p xml:id="i-6yFmKAPmcSUFBT2zzt5Qww">
            Glasögon till barn är dyrt. Ansökningar till organisationen Majblomman
            vittnar om att många fattiga föräldrar tvingas avstå från att
            köpa glasögon, trots att de är nödvändiga för barnen. Inget barn
            med synfel ska behöva vara utan glasögon p.g.a. föräldrarnas dåliga
            ekonomi. I dag är det självklart att hörselskadade barn får tillgång
            till hörapparat för att kunna tillgodogöra sig skolundervisning
            och delta i gemenskapen med andra barn på fritiden. Detta gäller
            inte barn med synfel trots att deras begränsningar är att likställa
            med hörselskadades. Nedsatt syn och synfel bör därför betraktas
            på samma sätt som nedsatt hörsel eller annan funktionsnedsättning.
            Det är nödvändigt för att barn ska kunna utvecklas, hänga med
            i skolan och delta i gemenskapen med sina kamrater. Barn som inte
            ser bra får svårt att hänga med i undervisningen och lider ofta
            av besvär som huvudvärk, trötthet och koncentrationssvårigheter.
            För mindre barn kan ett synfel dessutom förvärras för livet om
            de inte har rätt glasögon. Eftersom barn växer och synen förändras
            behövs nya glasögon i princip varje år och i perioder ännu oftare
            när barnet växer mycket.
          </p>
          <p xml:id="i-VcrYVn52bWrwnR8UxnKmcP">
            I dag är skillnaderna stora mellan landstingen när det handlar
            om glasögonbidrag till barn. De flesta men inte alla landsting
            har någon form av subvention för glasögon åt barn 07 år. För barn
            i skolåldern är det emellertid bara några enstaka landsting som
            har det och de är då mer begränsade.
          </p>
          <p xml:id="i-57o4BgM2pur4FhkCDHXDAV">
            Socialstyrelsen fick i juli 2012 ett uppdrag att kartlägga antalet
            barn 018 år som har behov av glasögon samt i vilken utsträckning
            landstingen erbjuder dessa barn stöd inom sin hjälpmedelsverksamhet.
            Uppdraget ska redovisas senast den 1 juni 2013.
          </p>
          <p xml:id="i-6npG7ASM1kfYMKDHqU9JvP">
            I en undersökning som Majblomman lät utföra år 2008 uppgav fyra
            av tio tillfrågade föräldrar att de inte haft råd med glasögon
            trots att deras barn varit i behov av dem (Majblommans rapport
            Brillor och barn 2008).
          </p>
          <p xml:id="i-UzPaUYwYXosMkoCNYkdvG6">
            De flesta föräldrar som inte klarar att köpa nya glasögon till
            sina barn hänvisas till socialtjänsten i stället. Att få behovsprövat
            stöd är dock svårt. Vi vill därför subventionera glasögon för
            barn i åldern 215 år med 800 kronor för ett par glasögon (standardglas
            och bågar). Vi avsätter 200 miljoner kronor per år för en glasögonreform
            i vårt förslag till statsbudget för 2013. Glasögon för barn med
            synfel ska subventioneras. Detta bör riksdagen besluta.
          </p>
          <head xml:id="i-HxYQjieqn37x9FMqduGHHG" type="h1">
            9 Rätt till barnomsorg på obekväm arbetstid
          </head>
          <p xml:id="i-BsmahVb3KVGaCco1x3TBrD">
            För att föräldrar ska kunna arbeta måste barnomsorgen fungera.
            Det är svårt att kombinera föräldraskap med arbete på obekväm
            arbetstid, särskilt när tillgången till barnomsorg inte motsvarar
            föräldrarnas behov. Värst är det för ensamstående föräldrar som
            ofta tvingas tacka nej till arbete på kvällar, nätter och helger
            då barnomsorg saknas. Få föräldrar i yrken med låga löner har
            råd att betala för privat barnpassning.
          </p>
          <p xml:id="i-H6XggZK5NRbB2UbPMX76YY">
            De senaste fem åren har antalet som arbetar kvällar, nätter och
            helger ökat med 25 procent. Var tredje svensk jobbar nu på obekväma
            arbetstider. 300 000 av dem har barn under 7 år, men bara 40 procent
            av kommunerna erbjuder barnomsorg på obekväm arbetstid. Många
            kvinnor är anställda inom service, omsorg och försäljning där
            kvälls-, natt- och helgarbete är vanligt. Inom vården, i butiker
            och på restauranger jobbar 70 procent av småbarnsföräldrarna regelbundet
            på obekväm arbetstid och de flesta är mammor.
          </p>
          <p xml:id="i-GTntA1byoemfbhzGNKK2gq">
            Den nya skollagen som trädde i kraft den 1 juli 2011 innebär
            inte att kommunerna blir skyldiga att erbjuda barnomsorg på obekväm
            arbetstid, bara att de ska sträva efter det. Vi vill i stället
            att lagen ska innebära en rättighet för föräldrar som arbetar
            kvällar, helger och nätter och som inte kan ordna barnomsorgen
            på annat sätt att få tillgång till barnomsorg på sådana tider.
            En närmare beskrivning av vårt förslag finns i motion 2012/13:Ub389.
          </p>
          <head xml:id="i-BKy73NC41rZ4SFGvL1M5DN" type="h1">
            10 Vräkningar av barnfamiljer
          </head>
          <p xml:id="i-VajMgcSCv2qEtJTY7fAuh9">
            Föräldrarnas fattigdom kan leda till att barn blir hemlösa. Försenade
            eller uteblivna hyresinbetalningar leder ofta till att hela familjer
            vräks. Under 2011 vräktes 663 barn. Det är en ökning med 5 procent
            jämfört med året innan.
          </p>
          <p xml:id="i-97yVrmRueBUGgcTPwXh7yh">
            Hyresskulder är i 90 procent av fallen den formella orsaken till
            vräkningen. Hyresskulderna var för över 80 procent av de vräkningshotade
            lägre än 20 000 kronor. Hälften av hushållen var ensamstående
            mammor och 16 procent ensamstående män (Rapport Kronofogden 2010,
            Varför vräks barn fortfarande?). Vräkningarna har dessvärre stöd
            i hyreslagen. Och konsekvenserna för barnen är mycket negativa.
            Deras boendesituation försämras dramatiskt, de förlorar sitt sociala
            sammanhang, tvingas byta skola och mår dåligt av den kris deras
            föräldrar hamnat i (Rapport KFM 2010).
          </p>
          <p xml:id="i-268ajfVCqeBYSo24XTTYQ5">
            Regeringen har en nollvision för vräkningar av barnfamiljer.
            Trots det fortsätter vräkningarna. Det är uppenbart att socialtjänstens
            skyddsnät inte räcker till för att förhindra att barn blir hemlösa.
            Socialtjänstens och Kronofogdemyndighetens ansvar för att inga
            barnfamiljer ska bli hemlösa måste förtydligas. Det ska inte vara
            möjligt att avhysa barnfamiljer innan dessa har ett bra boende
            att flytta till. Detta bör riksdagen som sin mening ge regeringen
            till känna.
          </p>
        </div>
        <div xml:id="i-7vhM9bSgZbpZQQsp3UftfD" type="signatureBlock">
          <list xml:id="i-3rn46Zsk3fDTWwVvPzabFy">
            <item xml:id="i-17ZuNJ7QzJDq7YkNVWosLn" type="signature">
              Wiwi-Anne Johansson (V)
            </item>
            <item xml:id="i-36NQm98sRTcccPmYJMCa2K" type="signature">
              Ulla Andersson (V)
            </item>
            <item xml:id="i-Bd2bUmQMNxuhAX3eijTsUM" type="signature">
              Josefin Brink (V)
            </item>
            <item xml:id="i-4AkNutNZMtf9o8JnBdicMu" type="signature">
              Rossana Dinamarca (V)
            </item>
            <item xml:id="i-GWg21LxbzwvUh7XYqFmmne" type="signature">
              Christina Höj Larsen (V)
            </item>
            <item xml:id="i-27t8KRr36RHRK9AUSCBQ9J" type="signature">
              Jacob Johnson (V)
            </item>
          </list>
        </div>
      </div>
    </body>
  </text>
</TEI>
