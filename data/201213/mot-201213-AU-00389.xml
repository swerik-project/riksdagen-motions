<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201213-AU-00389">
  <teiHeader>
    <fileDesc>
      <titleStmt>
        <title>En effektiv arbetsförmedling för alla</title>
        <author corresp="i-FfCiJc8kVZcwio9wsCvVkH">av Mehmet Kaplan m.fl. (MP)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>En effektiv arbetsförmedling för alla</title>
          <idno type="rdwebb">H002A389</idno>
          <rs type="number">A389</rs>
          <orgName type="comitteeAbbreviation">AU</orgName>
          <ref type="dokument_url_text">http://data.riksdagen.se/dokument/H002A389/text</ref>
          <ref type="dokument_url_html">http://data.riksdagen.se/dokument/H002A389</ref>
          <ref type="dokumentstatus_url_xml">http://data.riksdagen.se/dokumentstatus/H002A389</ref>
          <ref type="doc">http://data.riksdagen.se/fil/C14FA360-CEB3-4677-9BAB-51AF42D1B989</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-FfCiJc8kVZcwio9wsCvVkH</idno>
            <name>Mehmet Kaplan</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-7YbH6oTUwG4Qn94QEVE6as</idno>
            <name>Gunvor G Ericson</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-SNtv8jZRB19Jr8oegj1mGK</idno>
            <name>Esabelle Dingizian</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-9x2nw6aosA3pyEJfJTc1eD</idno>
            <name>Ulf Holm</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-GWf8HjJiVcWdvYC2Jszu2p" type="signed"/>
        <correspContext corresp="i-GWf8HjJiVcWdvYC2Jszu2p">
          <note type="signatory" corresp="i-FfCiJc8kVZcwio9wsCvVkH"/>
          <note type="signatory" corresp="i-7YbH6oTUwG4Qn94QEVE6as"/>
          <note type="signatory" corresp="i-SNtv8jZRB19Jr8oegj1mGK"/>
          <note type="signatory" corresp="i-9x2nw6aosA3pyEJfJTc1eD"/>
        </correspContext>
        <correspAction xml:id="i-Lsp3ybynseiAmRYJiZqX8H" type="numbering">
          <date when="2012-10-09"/>
        </correspAction>
        <correspAction xml:id="i-4BqA6uCs9Ac1UhZEXny638" type="submission">
          <date when="2012-10-05"/>
        </correspAction>
        <correspAction xml:id="i-R98LY5C5wCsXSApcQFQVtG" type="transfer">
          <date when="2012-10-04"/>
        </correspAction>
        <correspAction xml:id="i-T5LDS8zMSNXkjgUEJ1EUvE" type="assigned"/>
        <correspContext corresp="i-T5LDS8zMSNXkjgUEJ1EUvE">
          <ref type="assignedTo">Arbetsmarknadsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-3sM357wqrhbncsaPkPWA3m" type="motHeader"/>
      <div xml:id="i-PykwiPqVyTMabSAFMHfGzF" type="motBody">
        <div xml:id="i-etcvqdaq2nExQAUHFLFY5" type="motSummary">
          <head xml:id="i-CvAftsZ3hbcvVtTD22uqjV">
            1 Sammanfattning
          </head>
          <p xml:id="i-Kh6e1X8dXTrsDNsM9uCF13">
            För att få fler personer i arbete krävs att matchningen på arbetsmarknaden
            fungerar bättre än i dag. Det är av fundamental betydelse för
            matchningen att det finns en fungerande och effektiv arbetsförmedling.
            Regeringens passivitet i frågan om en reformering av Arbetsförmedlingen
            gör att fler än nödvändigt går arbetslösa samtidigt som företagen
            alltmer tappat tilltron till den offentliga Arbetsförmedlingen
            och därför söker andra lösningar. Det är idag uppenbart att en
            alltmer specialiserad arbetsmarknad kräver en mer specialiserad
            och effektiv arbetsförmedling.
          </p>
          <p xml:id="i-N5ZcDPWC1fRghPzMW5prgj">
            De arbetssökande behöver ett mer individualiserat stöd för att
            hitta relevanta och möjliga arbetstillfällen och företagen behöver
            hjälp med att hitta kompetent personal. Särskilt svårt har det
            varit för personer som blivit eller riskerar att bli långtidsarbetslösa.
            Flera rapporter visar att Arbetsförmedlingen brister i att matcha
            rätt person med rätt jobb. Ett stort antal människor i Sverige
            går därför arbetslösa i onödan. 1 Det är kostsamt för individen
            som går utan inkomst, för verksamheter och företag som inte kan
            utvecklas och för samhället som förlorar skatteintäkter och får
            ökade utgifter.
          </p>
          <p xml:id="i-QvSVyMDENRAsHkQGZgPvwc">
            De grupper som är inne på arbetsmarknaden och som omfattas av
            kollektivavtalens omställningsprogram genom trygghetsråd och trygghetsstiftelser
            har redan i dag en effektiv privat arbetsförmedling, medan de
            personer som står utanför, eller har en svag förankring på arbetsmarknaden
            hänvisas till en ineffektiv offentlig arbetsförmedling. Detta
            drabbar i första hand utlandsfödda, nyanlända, unga och funktionshindrade.
          </p>
          <p xml:id="i-G4Y2XEMXLEMpBUzV7GWeaR">
            Internationella erfarenheter visar att en utveckling med mer
            mångfald i Arbetsförmedlingen har haft positiv effekt för personer
            med svag förankring på arbetsmarknaden. I Australien innebar de
            nya utförarna en förbättring med 50 procent i antalet förmedlade
            arbeten till långtidsarbetslösa. För hela arbetsmarknaden ökade
            antalet förmedlade arbeten med 10 procent.
          </p>
          <p xml:id="i-GDogWjwCDs9HnifitwsD8V">
            Förmedlingen av arbeten i Australien och Storbritannien utgår
            från ett bedömningsstöd kallat profiling. En statlig myndighet
            gör en genomgång av utprövade variabler vilken mynnar ut i en
            analys av individens förutsättningar för att få ett nytt jobb
            samt risken för att bli långtidsarbetslös. Därefter får individen
            välja vilken utförare som ska hjälpa till med arbetsförmedlingen
            och tillsammans med dem avgöra vilka insatser som behövs. Tyskland
            har sedan 2002 ett system med vouchers som den arbetslöse kan
            använda hos olika utförare. Sedan den 1 april i år har rätten
            att använda privata utförare stärkts samtidigt som man har infört
            ett system med certifiering av utförarna.
          </p>
          <p xml:id="i-RcuBwuSBguncMutcT1PUQb">
            Bedömningsstödet lägger grunden för ersättningen till de privata
            utförarna. Ju svårare individen bedöms ha att hitta ett arbete,
            desto större ersättning utgår till utförarna. Därutöver baseras
            ersättningen på hur framgångsrika utförarna är på att hitta arbeten
            och om de tidigare arbetslösa får behålla sina arbeten över tid.
          </p>
          <p xml:id="i-MwggDNAJwSkyVgDcpx4m2w">
            Sedan 2010 har Arbetsförmedlingen en liknande metod för att identifiera
            personer som riskerar att bli långtidsarbetslösa för att kunna
            sätta in rätt resurser i tid. 2 Det andra kvartalet 2012 hade
            emellertid endast 300 av de 13 000 som bedömdes ha behov av tidig
            insats fått ett nytt jobb utan särskilt stöd, i genomsnitt en
            person per kommun.
          </p>
          <p xml:id="i-U2ikUo5JKhqNyQhM4VrCzt">
            Till skillnad från Australien och Storbritannien har Sverige
            bara infört det första ledet av reformen. Majoriteten av de avgörande
            besluten för individen fattas fortfarande av Arbetsförmedlingen.
            I de fall där Arbetsförmedlingen har upphandlat andra aktörer
            ersätts de till del baserat på framgång och bara etableringslotsarna
            får ersättning utifrån individens behov och då bara utifrån parametern
            utbildningsnivå.
          </p>
          <p xml:id="i-BVs9XvtqMGTLJcPNfcdvqf">
            Arbetsförmedlingen behöver moderniseras och bör i likhet med
            annan offentlig verksamhet i högre grad styra efter individernas
            behov och utförarnas resultat.
          </p>
          <p xml:id="i-7rmGoRPdYVhdWzWCXpeyrg">
            Nya branscher och yrken skapas hela tiden samtidigt som gamla
            yrkesroller och företag försvinner. Det medför allt snabbare omställningar
            på arbetsmarknaden. För att matchningen ska fungera krävs en arbetsförmedling
            som anpassar sig och som förstår och har kontakter med specialiserade
            och framväxande branscher och yrken. De som i dag har svårt att
            etablera sig på arbetsmarknaden skulle dessutom kunna få stöd
            av organisationer och företag som specialiserar sig på just deras
            svårigheter. Det kan handla om allt från unga i glesbygd, personer
            med funktionshinder eller nyanlända invandrare. Grupper som Arbetsförmedlingen
            har svårt att erbjuda skräddarsydda program för i dag.
          </p>
          <p xml:id="i-PiHssaeSikmcjaUn9jXdaD">
            Sedan början av 1970-talet har det vuxit fram en bred flora av
            aktörer som erbjuder stöd till dem som letar nytt arbete. Trygghetsråd,
            bemanningsföretag, fackförbund samt rekryterings- och omställningsföretag
            erbjuder verksamheter som bedömer individens kompetens, hjälper
            till med karriärrådgivning och praktiskt jobbsökande. Därutöver
            bistår ofta organisationer för till exempel funktionshindrade
            med råd och stöd i frågor som rör arbetsmarknaden.
          </p>
          <p xml:id="i-M4yJRDQW58q77eDVVxohd5">
            Sverige behöver därför inte vänta på en framväxt av kompetenta
            utförare. De finns redan, och många är idag upphandlade av Arbetsförmedlingen.
            Men de skulle kunna ta ett mycket större ansvar för arbetsförmedlingen.
            Inte minst när det gäller att skapa skräddarsydda lösningar för
            den arbetssökande individen. Om all den kompetens som redan finns
            öppnas för hela arbetsmarknaden kan fler få en snabbare väg till
            jobb.
          </p>
          <p xml:id="i-RtAujFe6oeZFgByNmrujUm">
            För att alla ska ha tillgång till en effektiv arbetsförmedling
            föreslås i denna motion följande förändringar:
          </p>
          <list xml:id="i-WYEUf2yg7JyeKSFfSGpvjc" style="ol">
            <item xml:id="i-66fx5ETqp96D7Z8G76YmXM">
              Koppla ihop de fristående utförarnas ersättning med den arbetssökandes
              unika egenskaper och behov av stöd samt resultatet det vill säga
              om utföraren lyckas hitta jobb åt den arbetssökande.
            </item>
            <item xml:id="i-TLRZgtWs1gvGy1FbuQ5mf2">
              Ranka både de fristående utförarna och Arbetsförmedlingens förmedlingsverksamhet
              för att den arbetssökande ska kunna göra ett informerat val: Vem
              verkar trovärdigast och bäst på att hitta jobb åt mig? 3
            </item>
            <item xml:id="i-FCs9RAdTk5iDMADL5Q3C4x">
              Ge de fristående utförarna större möjligheter att utforma vilka
              insatser som den arbetssökande behöver.
            </item>
          </list>
          <p xml:id="i-GYPEXg6tQLw9XeSvdq9gwt">
            Samtliga punkter skulle kunna testas genom ett utökat användande
            av LOV för alla de tjänster som Arbetsförmedlingen erbjuder.
          </p>
        </div>
        <div xml:id="i-AtSuuXwBKa1mssBtZoPyHD" type="TOC">
          <head xml:id="i-GKiQErUgGNUPAMHHa91ntT">
            Innehållsförteckning
          </head>
          <list xml:id="i-6BckTchBnLB7V3umrvQ2gc">
            <item xml:id="i-XDwiZJBakPiCi8amrMVkZS">
              1 Sammanfattning 1
            </item>
            <item xml:id="i-LSpPQYEYE7yJsY8Leuiuqp">
              2 Förslag till riksdagsbeslut 5
            </item>
            <item xml:id="i-KEdNUixUt1USKqK3XjRHQ">
              3 Bakgrund 5
            </item>
            <item xml:id="i-SV6xafcEHbkzM73iJSsat5">
              3.1 Från kompetensutveckling till coachning och snabba insatser
              6
            </item>
            <item xml:id="i-EwCpMqvzp3iohkeuQyR7pN">
              3.2 Arbetsförmedlingen möter inte behoven 6
            </item>
            <item xml:id="i-EzqzTQCKJTiWd3QmpjsZR4">
              3.3Bedömningsstöd och individuella anpassningar 7
            </item>
            <item xml:id="i-LNpPFyYvLPMmkV6H49vmgE">
              4 Bedömningsstöd 7
            </item>
            <item xml:id="i-ViGV8RoQ6h62mqjTrmP1Gw">
              4.1 Ett medel för tidiga insatser 8
            </item>
            <item xml:id="i-32nwCuKyiibEyZc4oBFbDw">
              4.2Försöksprojekt som gav mersmak 8
            </item>
            <item xml:id="i-SzySvJ7oZ3GsMUY2WTBC64">
              4.3Tidiga resultat visar på stora behov 9
            </item>
            <item xml:id="i-RqMckzFbdHSiV7gkywgd9F">
              5 Internationell utblick: Arbetsförmedlingen förändras 10
            </item>
            <item xml:id="i-84WK9NpWc96q2Wf5ASyTUx">
              5.1 Australien 10
            </item>
            <item xml:id="i-ENhsE1AesVpuubfn5n2riX">
              5.2Storbritannien 11
            </item>
            <item xml:id="i-VJ3E2N3esN8sbBztS47Ka1">
              5.3Tyskland 13
            </item>
            <item xml:id="i-6o9qci2nvrzBiJkwhVmADy">
              6 En mångfald av aktörer förmedlar fler arbeten 13
            </item>
            <item xml:id="i-Uhni9kNQZe2AgdYeK3gjB6">
              6.1 Trygghetsråden en svensk framgångsmodell 14
            </item>
            <item xml:id="i-EZ7Vatom7H2haeuzh9nXws">
              6.2Bemanningsföretag underlättar introduktion och omställning
              15
            </item>
            <item xml:id="i-4m4MtT7pSQSEWTgFWbZVk9">
              6.3Rekryteringsföretag med allt bredare uppdrag 16
            </item>
            <item xml:id="i-QVW6xDDkBh3Qp5PWckpN6o">
              6.4Regionala insatser för rekrytering 16
            </item>
            <item xml:id="i-5mjx1ARZn7hUNyyoQgp8SB">
              6.5Fackförbund ger stöd till arbetssökande 17
            </item>
            <item xml:id="i-MYFmcYptdLJGBuUjH2hvak">
              7 Ersättning och valmöjligheter 18
            </item>
            <item xml:id="i-XfaC9XKbURNXzdB7V8y7kb">
              7.1 Ersättning efter prestation och behov 18
            </item>
            <item xml:id="i-EUnm1d2kKNdHNmN8zks3HW">
              7.2Offentlig utvärdering av utförarna underlättar den arbetslöses
              val 19
            </item>
            <item xml:id="i-T33itS4Cjsqw77h14wcwGa">
              8 Specifika arbetsmarknader 19
            </item>
            <item xml:id="i-7dSe3bBLkr5UCtamhoWKyx">
              8.1 Mindre företag och nya branscher kräver specialiserade förmedlingar
              19
            </item>
            <item xml:id="i-TVqrFEVznejZvZh5CmBVM5">
              9 Försöksverksamhet för tydligare roller 20
            </item>
          </list>
        </div>
        <div xml:id="i-5aGZkiV4TLpPMqyH4t8kTx" type="motProposal" subtype="förslag">
          <head xml:id="i-Bz7wDhMtrtxSBz3EFJK8YN">
            2 Förslag till riksdagsbeslut
          </head>
          <list xml:id="i-FiEqJ4JdDbGyntJraESbJX" style="ol">
            <item xml:id="i-J6gijpW7PfhGgxszGcYEsE">
              Riksdagen tillkännager för regeringen som sin mening vad som
              anförs i motionen om att i större utsträckning arbeta med ett
              bedömningsstödssystem som ger enskilda mer individualiserad hjälp
              till arbetssökande och fler fristående specialiserade arbetsförmedlare
              som ska konkurrera på lika villkor med Arbetsförmedlingens förmedlingsverksamhet.
            </item>
            <item xml:id="i-BqvJ36ou1wWrr7iaawREaM">
              Riksdagen tillkännager för regeringen som sin mening vad som
              anförs i motionen om att Arbetsförmedlingen reformeras så att
              dess roll blir att i större utsträckning göra den initiala bedömningen
              av de arbetssökandes behov samt att följa upp de utförande aktörernas
              förmedlingsarbete.
            </item>
            <item xml:id="i-PJu2kWkTtav2JPxoBaXUe9">
              Riksdagen tillkännager för regeringen som sin mening vad som
              anförs i motionen om att koppla ihop de fristående utförarnas
              ersättning med den arbetssökandes behov av stöd samt resultatet
              av förmedlingsarbetet, dvs. om utföraren lyckas hitta jobb åt
              den arbetssökande som denne behåller över tid.
            </item>
            <item xml:id="i-2kfzYoYNYb8ARB1CGz7q1T">
              Riksdagen tillkännager för regeringen som sin mening vad som
              anförs i motionen om att såväl Arbetsförmedlingens som fristående
              arbetsförmedlares förmedlingsverksamhet ska rankas öppet efter
              deras resultat vad gäller förmedling av arbeten.
            </item>
            <item xml:id="i-Ke9nPL7tHd7SR5Q1u7J2Mp">
              Riksdagen tillkännager för regeringen som sin mening vad som
              anförs i motionen om att studera de reformer som gjorts i bl.a.
              Australien, Storbritannien och Tyskland vad gäller bedömningsstödssystemets
              koppling till ersättningen för utförarna.
            </item>
          </list>
        </div>
        <div xml:id="i-Bx6TrEAHSrK1ySuV8MASmX" type="motContent">
          <head xml:id="i-9Xaq2GaCjWM4uSPsDEnygA" type="h1">
            3 Bakgrund
          </head>
          <p xml:id="i-4RLf5cyGtwrJkCtoBS81fc">
            En central del av jobbpolitiken bör vara en effektiv förmedling
            av arbeten och insatser som gör att människor kommer närmare arbetsmarknaden.
            Idag har de grupper som redan är inne på arbetsmarknaden och som
            omfattas av kollektivavtalens omställningsprogram genom trygghetsråd
            och trygghetsstiftelser, en effektiv privat arbetsförmedling,
            medan de personer som står utanför, eller har en svag förankring
            på arbetsmarknaden hänvisas till en ineffektiv offentlig arbetsförmedling.
            Detta drabbar i första hand utlandsfödda, nyanlända, unga och
            funktionshindrade. Miljöpartiet de gröna anser att det är oacceptabelt
            att de som mest behöver en bra arbetsförmedling inte erbjuds bästa
            hjälpen av samhället.
          </p>
          <p xml:id="i-VS4g2uERLNZkJPftVck5wJ">
            De privata utförare som på ett effektivt sätt förmedlar arbeten
            för trygghetsråd och trygghetsstiftelser genom att utgå från varje
            individs förutsättningar och behov bör få förmedla jobb på samma
            villkor som Arbetsförmedlingen. Miljöpartiet anser att alla har
            rätt till en effektiv arbetsförmedling och att denna bör vara
            tillgänglig för alla.
          </p>
          <p xml:id="i-Dj8n2QrimkRJFK7JB9Bzhr">
            I takt med snabbare omställningar i arbetslivet erbjuds ständigt
            nya utmaningar. Men förändringarna ställer också krav på vår förmåga
            att ställa om. Därför kommer allt fler att både frivilligt och
            ofrivilligt att söka nya jobb i framtiden. Vissa har lätt att
            hitta och behålla jobb och klarar oftast själva att ta till sig
            de kunskaper och färdigheter som behövs. Den stora utmaningen
            är att försöka nå och hjälpa dem som har svårare att komma i arbete.
            Det kan bero på bristande arbetslivserfarenhet, att man är född
            i ett annat land, funktionshinder, begränsad utbildning eller
            något helt annat. Enligt fackförbundet TCO är den omfattande långtidsarbetslösheten
            [] det allvarligaste problemet på arbetsmarknaden idag. 4
          </p>
          <head xml:id="i-DBBNjfYLZxuwgbk3bi57Eh" type="h2">
            3.1 Från kompetensutveckling till coachning och snabba insatser
          </head>
          <p xml:id="i-UqBsg76vsm67i3ukmiGWkV">
            För ett par decennier sedan handlade arbetsmarknadspolitiken
            till stor del om kompetensutveckling. 5 I dag prioriteras aktiv
            coachning för att snabbt hjälpa människor i arbete. Effekterna
            har i många fall visat sig vara bättre, men de långa kvalificeringstiderna
            för olika insatser har drabbat dem med störst risk för att bli
            långtidsarbetslösa. Långtidsutredningen har därför förespråkat
            snabba insatser för att förhindra människor från att hamna utanför
            arbetsmarknaden. 6
          </p>
          <head xml:id="i-SDw72Ym2PfhFhdzpWUCVbm" type="h2">
            3.2 Arbetsförmedlingen möter inte behoven
          </head>
          <p xml:id="i-JTxs7G3f5bx3ZbTKgSz8nN">
            Allt fler arbetssökande och arbetsgivare tycker att Arbetsförmedlingen
            har svårt att leva upp till behoven på arbetsmarknaden. 7 Det
            går för långsamt för myndigheten att matcha rätt individ med rätt
            jobb om förmedlingen överhuvudtaget leder till anställning och
            värst är det för långtidsarbetslösa. 8 Statistik visar att varje
            arbetsförmedlare i snitt förmedlar endast ett jobb i månaden.
            9 Myndigheten har själv konstaterat svårigheterna: Arbetsförmedlingen
            står inför stora utmaningar när det gäller att möta den växande
            gruppen av arbetssökande som har svårast att få jobb. 10 Som en
            konsekvens av att matchningen inte fungerar hamnar många människor
            i långtidsarbetslöshet, samtidigt som arbetsgivarna inte hittar
            nya medarbetare. I takt med det bristande förtroendet för Arbetsförmedlingen
            11 har samtidigt andra utförare visat sig kunna leverera jobb
            till arbetssökande, exempelvis trygghetsråd och bemanningsföretag.
          </p>
          <head xml:id="i-6PeQDTRQwK3fpRqTfaGLGP" type="h2">
            3.3 Bedömningsstöd och individuella anpassningar
          </head>
          <p xml:id="i-4iRxheYiVnqTXzVAFXmpE3">
            Med hjälp av ett särskilt verktyg, ett så kallat bedömningsstöd,
            finns möjligheten att se de enskilda arbetssökandes behov och
            förutsättningar. Det handlar om att på ett transparent och spårbart
            sätt snabbt identifiera dem som löper risk för långtidsarbetslöshet
            och direkt erbjuda dem individanpassade insatser som förhindrar
            utanförskap och stigmatisering. Modellen är testad i flera länder,
            och i till exempel Australien får individerna välja bland utförare
            vilka de tror kan hjälpa dem på bästa sätt. Utförarna får ersättning
            utifrån hur svårt individerna bedöms ha att få ett nytt arbete
            samt hur framgångsrika de är i förmedlingen av arbeten. Detta
            har resulterat i en sjunkande arbetslöshet, i synnerhet bland
            långtidsarbetslösa. 12
          </p>
          <p xml:id="i-F1PoxzC8aXe9AwEZ95tA6e">
            Sverige har nyligen initierat ett sådant bedömningssystem, och
            sedan tidigare finns kompletterande aktörer inom Arbetsförmedlingen.
            Men Sverige har ännu inte tagit steget fullt ut och lagt ut det
            fulla ansvaret för arbetsförmedlingen på andra aktörer.
          </p>
          <p xml:id="i-K37CsX5gN46zpBnQWw5xvF">
            Denna rapport jämför kortfattat det svenska systemet med ett
            par internationella exempel och beskriver hur den svenska arbetsförmedlingen
            skulle kunna utvecklas för att få fler i arbete genom att tillvarata
            all den kompetens som finns bland alternativa utförare redan i
            dag. Då skulle även de som står utanför de kollektivavtalen trygghetssystemen
            ta del av en effektiv Arbetsförmedling.
          </p>
          <head xml:id="i-8YkBaj8eMn68WHPxZ7jQyh" type="h1">
            4 Bedömningsstöd
          </head>
          <p xml:id="i-UtcjfTurBabrcFZ9cpWf1V">
            Långvarig arbetslöshet är kostsamt för både individen och samhället.
            Långtidsarbetslösa tappar ofta sin kompetens när de inte är verksamma
            inom sitt yrkesområde. Att redan ha ett jobb kan dessutom vara
            ett informellt krav från potentiella arbetsgivare eftersom ett
            befintligt jobb skapar attraktionskraft och är en form av kvalitetssäkring.
            13 Långvarig arbetslöshet kan medföra att självförtroendet urholkas
            för den arbetssökande, vilket i sin tur påverkar möjligheterna
            att få ett nytt jobb. Dessutom belastas även de statliga trygghetssystemen
            av långvarig arbetslöshet i befolkningen. Att snabbt identifiera
            vilka som löper risk för långtidsarbetslöshet kan därför leda
            till stora vinster.
          </p>
          <head xml:id="i-FDqVzHFbuxWKciv2bgDvpC" type="h2">
            4.1 Ett medel för tidiga insatser
          </head>
          <p xml:id="i-BdWRxJc4dg9n43Af26MHeG">
            Bedömningsstöd eller profiling som det kallas på engelska är
            en metod för att tidigt identifiera vilka som riskerar att bli
            långtidsarbetslösa. Detta verktyg ger större möjlighet för arbetsförmedlaren
            att ge rätt service till arbetssökande genom att hitta skräddarsydda
            lösningar. Bedömningsstödet utgår från ett antal strategiska variabler
            som ofta samvarierar med lång arbetslöshet, allt från personliga
            och individuella förutsättningar till arbetsmarknaden i regionen
            och inom det egna yrket.
          </p>
          <p xml:id="i-KdX6vC21dz8u9B2W83HCvG">
            Institutet för arbetsmarknads- och utbildningspolitisk utvärdering
            (IFAU) har visat att en särskild modell för bedömningsstöd till
            nästan 70 procent kan förutsäga vem som riskerar att bli arbetslös
            i minst sex månader. 14
          </p>
          <head xml:id="i-HfCqUsKC6SzifCBZaLNa8q" type="h2">
            4.2 Försöksprojekt som gav mersmak
          </head>
          <p xml:id="i-8s1oE7SAdteiWiyuSV5t1f">
            Under 2010 startade Arbetsförmedlingen ett lokalt försöksprojekt
            med bedömningsstöd. Projektet var lyckosamt och i december 2011
            gav regeringen Arbetsförmedlingen i uppdrag att på ett mer aktivt
            sätt stödja människor i riskzonen för långtidsarbetslöshet. 15
            Utifrån detta initiativ utformade Arbetsförmedlingen ett bedömningsstöd
            för hela svenska arbetsmarknaden som började användas den 1 januari
            2012.
          </p>
          <p xml:id="i-LNhzKUGf1fjCGGgyQGguwb">
            Det svenska bedömningsstödet består i dagsläget av följande tolv
            variabler som har bedömts vara särskilt viktiga för att identifiera
            de som riskerar långtidsarbetslöshet:
          </p>
          <list xml:id="i-FtjQuak2DB76zpJWTLTBRB" style="ol">
            <item xml:id="i-Y9JEwbrwH8ydZa13gSQGNo">
              Ålder.
            </item>
            <item xml:id="i-3L1uecPzAtfUYiomZjkYMx">
              Funktionsnedsättning.
            </item>
            <item xml:id="i-EdcS9kAZ3HsCnDs8osUMR6">
              Födelseland.
            </item>
            <item xml:id="i-MLxC4pB7rcXEv5kRzrMFCm">
              Högsta utbildning.
            </item>
            <item xml:id="i-KQ2sFZoTV4n3oLY8P9X8aB">
              Anmäld arbetslöshetskassa.
            </item>
            <item xml:id="i-GEvb93DZxq3fugAgkGJ3km">
              Tidigare arbetslöshetstid.
            </item>
            <item xml:id="i-FayQw9PRDogvQJFiiotMEh">
              Senast arbetslös.
            </item>
            <item xml:id="i-XqeK48KfnUyf8Vn4bcbQRz">
              Inskrivningsmånad.
            </item>
            <item xml:id="i-Cmg6ztUHF1ZpdfD4b8jgNA">
              Arbetslösheten i kommunen.
            </item>
            <item xml:id="i-9YwpXb62Fjp2MVTBRx4AWX">
              Sökt yrke.
            </item>
            <item xml:id="i-FLy775ZVu4qyqQsoQ423QL">
              Erfarenhet i sökt yrke.
            </item>
            <item xml:id="i-VRqdphnGQcH9zqmLGNnQSZ">
              Utbildning i sökt yrke. 16
            </item>
          </list>
          <p xml:id="i-Ma2YeW5e6d257Vaz3TzmU8">
            Den arbetslöses historik är en viktig del av bedömningsstödet.
            Därför används i Sverige kompletterande variabler för ungdomar
            eftersom de ofta saknar erfarenhet. Istället för att successivt
            kvalificera sig för olika insatser, vilket är fallet i dag, ska
            de arbetssökande få hjälp direkt om de bedöms löpa risk att bli
            långtidsarbetslösa.
          </p>
          <p xml:id="i-YMNhpFwJwQWqzPT2eZTmBJ">
            En grundläggande förutsättning är att tidigt helst redan vid
            inskrivningen på Arbetsförmedlingen identifiera de personer som
            behöver fördjupade insatser. Därefter är det upp till arbetsförmedlaren
            att göra en sammantagen, egen bedömning. De personer som identifieras
            får stöd i form av täta kontakter med arbetsförmedlare, coachande
            samtal, arbetspraktik, rehabiliterande insatser och utbildningar.
            I dag används bedömningsstödet dock endast av Arbetsförmedlingen,
            som fortfarande är den enda aktör i Sverige som har mandat att
            besluta om insatser som till exempel utbildning eller stöd till
            funktionshindrade för arbetssökande.
          </p>
          <head xml:id="i-6z11SKKNUUGApyGdpjtyY1" type="h2">
            4.3 Tidiga resultat visar på stora behov
          </head>
          <p xml:id="i-4Xhuxq5rCA9vL8gfGi5saq">
            Under det första halvåret som bedömningsstödet har använts i
            hela landet har antalet personer som bedöms vara i behov av tidig
            insats ökat. 17 Det innebär att bedömningsstödet sannolikt bidragit
            till att tidigt urskilja personer med problem att hitta nytt jobb.
          </p>
          <p xml:id="i-QkWghsZ7HD4rmx56Mh7yz2">
            Av det totala antalet nyinskrivna öppet arbetslösa det andra
            kvartalet 2012 bedömdes 14 procent ha behov av tidiga insatser.
            Sex av tio av dem med behov av tidiga insatser var i åldern 1634
            och en knapp majoritet av dem var män. Därutöver konstaterar Arbetsförmedlingen:
            En högre andel av personer som har bedömts ha behov av tidiga
            insatser har förgymnasial utbildning som högsta utbildningsnivå,
            är utrikesfödda och har en funktionsnedsättning. Detta är grupper
            på arbetsmarknaden som bedöms ha svårast att snabbt komma ut i
            arbete och som också ökar i stadig takt. 18
          </p>
          <p xml:id="i-7bDX33MToYGWF4kJ5JsCLk">
            Av samtliga som har bedömts vara i behov av tidiga insatser under
            andra kvartalet 2012 har endast 7 procent lämnat Arbetsförmedlingen.
            Endast en tredjedel av dem som lämnat Arbetsförmedlingen har fått
            arbete utan något stöd. Det betyder att av drygt 90 000 nyinskrivna
            har nära 13 000 bedömts ha behov av tidiga insatser, av dessa
            har endast 900 lämnat Arbetsförmedlingen och av dessa har cirka
            300 fått jobb utan stöd.
          </p>
          <p xml:id="i-iM2GmLnsci13P1LqKFGsR">
            Det ökade antalet personer i behov av stöd är sannolikt ett tecken
            på att bedömningsstödet fungerar och att dessa personer fått hjälp
            snabbare. Men att bara 300 av de 13 000 som var i behov av tidig
            insats fick arbete utan stöd är ett underkännande av Arbetsförmedlingens
            utförande verksamhet. 19
          </p>
          <head xml:id="i-YFBhKFisJeW4FWP55QtMSB" type="h1">
            5 Internationell utblick: Arbetsförmedlingen förändras
          </head>
          <p xml:id="i-Hr5vCwA49mCqz6iQJJ7dis">
            Bedömningsstöd vid arbetslöshet, så kallad profiling, har använts
            framgångsrikt i flera andra länder. Nedan presenteras kortfattat
            hur Australien och Storbritannien har utformat sina bedömningsstöd.
            I några delar görs jämförelser med den nya svenska modellen.
          </p>
          <head xml:id="i-EEv9wjdeuhZsMkNekouNAf" type="h2">
            5.1 Australien
          </head>
          <p xml:id="i-WuxNmug4ntdW29xXn1aUEm">
            År 1998 genomförde den liberala regeringen en omfattande reformering
            av Australiens arbetsförmedlingsverksamhet. Startpunkten var den
            omfattande kritik som fanns mot att den statliga arbetsförmedlingsverksamheten
            var ineffektiv och hierarkisk. 20 Ett viktigt steg i reformen
            var att den offentliga arbetsförmedlingen fick konkurrera på lika
            villkor med fristående utförare. Den nya politiken resulterade
            tidigt i en förbättrad matchning mellan lediga jobb och arbetslösa
            samt kraftigt minskade kostnader för arbetsförmedlingsverksamheten.
            21 Dessa resultat har inspirerat många andra länders arbetsmarknadspolitiska
            reformarbete.
          </p>
          <p xml:id="i-FfVW8CayxafXtPJTZ3hpyV">
            Ett knappt decennium senare 2009 skapades Job Services Australia
            (JSA) av den socialdemokratiska regeringen för att ytterligare
            stärka den personliga servicen till arbetssökande. 22 Den politiska
            utgångspunkten var att erbjuda individuellt anpassade tjänster
            för personer i riskzonen för långvarig arbetslöshet. 23 Under
            de två första åren förmedlades nästan 700 000 jobb, vilket innebar
            en ökning med 10 procent i förhållande till det tidigare systemet.
            Den största förbättringen noterades bland i första hand de personer
            som bedömdes löpa risk för långvarig arbetslöshet. Utfallet var
            där 50 procent bättre än tidigare.
          </p>
          <p xml:id="i-PN92euEGx7rm9Z34jXxLK3">
            I Australien finns idag ingen offentlig produktion av jobbförmedlingstjänster
            allt upphandlas av fristående utförare i form av treåriga, centrala
            ramavtal där beställaren är det ansvariga departementet (Department
            of Education, Employment and Workplace Relations). Marknaden har
            successivt blivit alltmer mogen med allt färre och större utförare.
            Under reformens första år, i början av 2000-talet, uppgick antalet
            till 300 utförare. I ramavtalsperioden för 20122015 handlar det
            istället om totalt 99 24 , vilket i huvudsak är en följd av att
            sämre presterande utförare har slagits ut. Bland de upphandlade
            aktörerna är ett flertal ideella organisationer. 25
          </p>
          <p xml:id="i-GcqPEPRqNRGrYEPsGuUJFQ">
            En viktig del av moderniseringsprocessen i Australien har varit
            att utforma ett bedömningsstöd (profiling). Detta system kallas
            Job Seeker Classification System (JSCI) och innebär att arbetsförmedlartjänster
            erbjuds utifrån en bedömning om den arbetssökande löper risk för
            långtidsarbetslöshet. Den statliga myndigheten Centrelink med
            kontor över hela landet gör bedömningen av de arbetssökande utifrån
            bedömningsstödet, JSCI. Denna profiling-process lägger också grunden
            för utförarnas ersättning genom en prismodell som anpassas till
            olika gruppers förutsättningar ju svårare en person beräknas ha
            att få jobb, desto mer pengar får den utförare som förmedlar ett
            arbete. Ersättningen baseras på variablerna, inskrivning, att
            den arbetssökande får jobb och att personen håller sig kvar på
            arbetsmarknaden.
          </p>
          <p xml:id="i-2ord1yqqZN5B9ajATaRk1x">
            Utförarnas förmåga att hjälpa arbetssökande i jobb utvärderas
            kontinuerligt genom en rankning, så kallad star rating, som görs
            två gånger per år och läggs ut på regeringens hemsida. 26 Detta
            system underlättar för de arbetssökande att söka sig till den
            aktör som uppfattas kunna erbjuda sysselsättning. Konkurrensen
            mellan utförarna gör att de kontinuerligt utvecklar sina metoder.
            Rankningen och ersättningssystemet har tillsammans visat sig ha
            en mycket stor betydelse för effektiviteten och kvaliteten i den
            australiska jobbförmedlingen.
          </p>
          <p xml:id="i-HDBDxvE2Jm1MtBut89DsnR">
            Australien har nu tagit nästa arbetsmarknadspolitiska steg. I
            budgeten för 20112012 presenterade den socialdemokratiska regeringen
            ett nytt initiativ: Building Australias Future Workorce. 27 Tre
            miljarder australiska dollar har avsatts för att hjälpa fler människor
            i jobb, bland annat genom ett ökat samarbete med näringslivet.
            Initiativet trädde i kraft den 1 juli 2012 och inriktas på målgrupper
            med extra behov av stöd, däribland långtidsarbetslösa, utsatta
            arbetssökande, funktionshindrade och ungdomar.
          </p>
          <head xml:id="i-G2yMMaE9BKGscDu3x8A3nT" type="h2">
            5.2 Storbritannien
          </head>
          <p xml:id="i-X42qhJ34qjxbj6FBDgaTzs">
            Storbritannien har under det senaste decenniet satsat på en alltmer
            aktiv arbets­förmedling. Labourregeringens initiativ för långtidsarbetslösa
            Pathways to Work pågick från 2007 till 2011 och öppnade upp för
            fristående utförare. 28 Cirka två tredjedelar av verksamheten
            utfördes mot slutet i medverkan av fristående aktörer. Under flera
            år pågick parallella pilotverksamheter och utifrån de samlade
            erfarenheterna gjordes därefter allt större upphandlingar.
          </p>
          <p xml:id="i-Pc6yaBh67GiwmJYFNDdbWw">
            År 2011 sjösatte koalitionsregeringen med Tories och Liberaldemokraterna
            en omfattande arbetsmarknadspolitisk reform som knyter jobbförmedling
            till resultat: det så kallade Work Programme. Utgångspunkten var
            att arbeta vidare på Labourregeringens erfarenheter och samtidigt
            förbättra utfallet för långtidsarbetslösa. Den nya politiken är
            inspirerad av en rapport Freudrapporten som överlämnades till
            regeringen år 2007 med förslag på hur människor som står långt
            ifrån arbetsmarknaden kan hjälpas till jobb. 29 Reformen förväntas
            ge 2,4 miljoner arbetssökande britter stöd och insatser över totalt
            sju år.
          </p>
          <p xml:id="i-2bk751ETuM1LjBc93swQWb">
            Work Programme genomförs i sin helhet av fristående utförare,
            vilket är första gången någonsin i Storbritannien. Under 2011
            slöts 40 statliga ramkontrakt med totalt 18 utförare, varav två
            ideella organisationer. 30 Upphandlingen var centraliserad liksom
            i Sverige och Australien och gjordes av det ansvariga departementet,
            Departement for Work and Pensions. 31 Den brittiska regeringen
            har velat undvika en situation där marknaden domineras av ett
            fåtal fristående ramutförare utan att få för många. Ambitionen
            är att främja en mångfald som är överblickbar för den arbetssökande.
            Den arbetssökande har möjlighet att välja mellan två till tre
            ramutförare inom varje geografiskt kontraktsområde. De utförare
            som vann ramkontrakten har i sin tur upphandlat specialiserade
            underleverantörer. 32
          </p>
          <p xml:id="i-XbiwgFi3f7vrNPf9icAKzC">
            Utgångspunkten för Work Programme är att arbetssökande långt
            ifrån arbetsmarknaden snabbt ska få tillgång till skräddarsydda
            insatser. För att få delta måste den arbetssökande först skriva
            in sig på den brittiska motsvarigheten till Arbetsförmedlingen,
            Job Centre Plus. De statliga handläggarna beslutar sedan utifrån
            bedömningsstödet om vilka individer som ska få ta del av insatserna
            (profiling). Work Programme innehåller inga målgrupper. Varje
            individ ska istället bedömas utifrån sina egna förutsättningar.
            Utförarna har friheten att helt själva utforma vad den arbetssökande
            individen behöver utan medverkan från myndigheterna. De har dock
            inte mandat att dela ut bidrag till arbetssökande. Detta görs
            endast av Job Centre Plus.
          </p>
          <p xml:id="i-8UxZkJ7j2FygLty9tkgT26">
            Ersättningen till utförarna bygger på tre delar: dels inskrivning
            av den arbetssökande individen (start fee), dels om utföraren
            matchar individen med en arbetsgivare (job outcome payment), dels
            om individen håller sig kvar på arbetsmarknaden (sustainment payment).
            Det räcker därför inte att en arbetssökande genomgår ett arbetsmarknadspolitiskt
            program insatserna måste leda till jobb. Ersättningen till utförarna
            blir, som i Australien, större ju svårare en individs förutsättningar
            bedöms vara. Om den arbetssökande inte tycker att stödet har levt
            upp till förväntningarna kan utföraren anmälas och bötfällas,
            vilket inte är möjligt i Sverige idag.
          </p>
          <p xml:id="i-Td1qXHrjdXYnyvNd6hxoro">
            För de anställda i den statliga arbetsförmedlingen har det funnits
            särskilda utbytesprogram där de har fått arbeta hos fristående
            utförare. Syftet är att inkorporera nyskapande arbetssätt i verksamheten.
            I Sverige fattade dock Arbetsförmedlingen beslutet att inte tillåta
            tjänstledighet för att arbeta hos utförarna.
          </p>
          <head xml:id="i-2RDqugjRbzcRPd13gAfygZ" type="h2">
            5.3 Tyskland
          </head>
          <p xml:id="i-9WXUfDyEmW5SQzAEb3sHTV">
            Sedan 2002 har Tyskland ett system som gör det möjligt för de
            arbetslösa att gå till en privat förmedling. Från och med den
            1 april i år har möjligheterna att anlita en privat arbetsförmedling
            utökats. Det sker liksom tidigare med en voucher som blivit godkänd
            och utfärdad av en offentlig arbetsförmedling (Arbeitsagentur)
            eller (Jobcenter för långtidsarbetslösa/socialhjälpstagare). Skillnaden
            är att nu kan det gå snabbare än förut. Dessutom kan inte längre
            bara arbetslösa utan också övriga arbetssökande dra nytta av vouchern.
            Rätten för en arbetslös att vända sig till ett privat kontor stärks
            samtidigt. Från 2013 krävs också att den privata förmedlingen
            är certifierad, något som tidigare inte krävts.
          </p>
          <p xml:id="i-3J3FGro7pe4gWRFckDxXGQ">
            Vouchern anger mål för åtgärderna och vad de kan bestå i. Den
            sökande kan sedan själv välja förmedling som i sin tur vänder
            sig till en Arbeitsagentur för ersättning. Vouchern kan vara tidsbegränsad
            eller gälla regionalt. Den arbetslöse måste skriva ett avtal med
            den privata förmedlingen om uppdraget, men kan nu anlita flera
            privata förmedlingar samtidigt. Innan en åtgärd påbörjas måste
            den privata förmedlingen få godkänt av en offentlig arbetsförmedling.
          </p>
          <p xml:id="i-SxjtfVMntUFZatRTzEi8cg">
            För att en privat förmedling ska kunna få ersättning för vouchern
            krävs att den sökande har fått ett arbete på minst 15 timmar i
            veckan. Avtalet om anställningen måste dessutom gälla minst tre
            månader. Den arbetssökande får inte tidigare ha varit anställd
            hos den nye arbetsgivaren längre än tre månader under de senaste
            fyra åren.
          </p>
          <p xml:id="i-4PupvQRgQ2YgToMS7U9Kgz">
            Ersättningen till den privata förmedlingen för placeringen är
            1 000 euro då arbetet varat i sex veckor. Efter sex månaders anställning
            utgår ytterligare 1 000 euro. För långtidsarbetslösa och svårt
            arbetshindrade kan den totala summan höjas till 2 500 euro.
          </p>
          <head xml:id="i-SSgaEeuh6ncL28AznNz7Cw" type="h1">
            6 En mångfald av aktörer förmedlar fler arbeten
          </head>
          <p xml:id="i-SznCTG21P434zRkeY11Gt8">
            Arbetsförmedlingen upphandlar redan i dag närmare 1000 fristående
            utförare för olika typer av tjänster. De största områdena är personlig
            jobbcoachning, utvecklingsgarantin för ungdomar samt jobb- och
            utvecklingsgarantin. Ett stort antal av de företag som upphandlas
            är små eller medelstora företag och närmare 47 procent av de arbetssökande
            som fick stöd av en personlig jobbcoach under 2011 har varit hos
            företag med färre än 10 anställda. Dessa fristående utförare har
            kompetens och erfarenhet av att bemöta arbetslösa, vidareutbilda
            och matcha arbetssökande med arbetsgivare. Utförarna har unika
            nätverk och kompetenser som Arbetsförmedlingen inte kan erbjuda,
            eftersom denna statliga myndighet inte kan specialisera sig på
            alla delarbetsmarknader och arbetslösas kunskapsområden. 33
          </p>
          <p xml:id="i-AomtRswUk9rf78vk4NEGic">
            Under 2011 var personlig jobbcoachning den största enskilda tjänsten
            som erbjöds av Arbetsförmedlingen. Sedan 2009 har Arbetsförmedlingen
            tillhandahållit denna tjänst för ny- och korttidsarbetslösa hos
            kompletterande aktörer. Syftet var att erbjuda ett individanpassat
            effektivt stöd för att snabbt komma tillbaka till arbete. Målgruppen
            är personer som nyligen blivit eller riskerar att bli arbetslösa.
            Sammanlagt har 38 procent av deltagarna varit i arbete 90 dagar
            efter avslutad aktivitet. Sedan tjänsten infördes i augusti 2009
            har närmare 180 000 deltagare tagit del av personlig jobbcoachning
            genom en kompletterande aktör.
          </p>
          <p xml:id="i-M7hTENc3pNdXQ9hHPXmAFp">
            De kompletterande utförarna har i Sverige aldrig fått det fullständiga
            ansvaret för arbetsförmedlingen utan bara ansvarat för begränsade
            områden. Detta har också begränsat individernas möjligheter att
            välja hur de vill ha hjälp med sin arbetsförmedling.
          </p>
          <p xml:id="i-2q8MMbELJ1KugtQU5HxpEJ">
            Utöver Arbetsförmedlingen och deras upphandlade utförare finns
            en lång rad andra organisationer och företag som redan hjälper
            de arbetssökande att hitta rätt på arbetsmarknaden samt bistår
            företag och myndigheter att hitta rätt kompetens. Nedan presenteras
            några av dessa.
          </p>
          <head xml:id="i-DazqjrMFRLcMFZ8Z9Kod9i" type="h2">
            6.1 Trygghetsråden en svensk framgångsmodell
          </head>
          <p xml:id="i-GMbc1Fw8qPFxTTufw3f3iR">
            I stort sett alla tillsvidareanställda som omfattas av ett kollektivavtal
            har också ett så kallat omställningsavtal. Dessa har tecknats
            av fackförbund och arbetsgivarorganisationer för att hjälpa anställda
            som blir eller riskerar att bli uppsagda på grund av arbetsbrist
            vidare till ett nytt jobb.
          </p>
          <p xml:id="i-R3RrNf22NjNAEWuqFM5zzr">
            Trygghetsråden har grundats av de avtalsslutande parterna och
            finansieras genom en avgift som beräknas av företagens lönesummor.
            I de uppföljningar som har gjorts visar det sig att Trygghetsråden
            varit mycket framgångsrika när det gäller att hitta nya sysselsättningar
            för de uppsagda. Trygghetsrådet TRR Sveriges största uppger att
            nio av tio aktivt jobbsökande personer finner en ny försörjning
            som en följd av deras verksamhet.
          </p>
          <p xml:id="i-E9pLUFtEdeKy3oSThjQCCo">
            Trygghetsråden hjälper även företag med nyrekryteringar inom
            olika yrkeskategorier och specialområden. De erbjuder utbildningsseminarier
            och råd vid uppsägnings­situationer om hur arbetssökande kan gå
            tillväga för att starta egna företag. Några trygghetsråd har egen
            personal som utför tjänsterna, medan exempelvis Trygghetsfonden
            TSL, som riktar sig till arbetare inom den privata sektorn, upphandlar
            av fristående utförare. Beslut om upphandling fattas av de lokala
            företrädarna för företag och fackförbund.
          </p>
          <p xml:id="i-M6bY92sPjCicoT6jNk7Bfd">
            För att underlätta de lokala besluten genomför TSL en öppen utvärdering
            av samtliga upphandlade aktörer. Denna bygger på intervjuer med
            deltagarna samt utförarnas framgång i arbetsförmedlingen. Bland
            de upphandlade utförarna finns stora företag som Startkraft och
            Antenn, men också nischade företag som Sisux som är specialister
            på den grafiska branschen. På mindre orter och till mindre uppdrag
            anlitas ofta små företag med bara en till två anställda. De är
            ofta specialister på den lokala arbetsmarknaden med många kontakter
            med nya potentiella arbetsgivare.
          </p>
          <p xml:id="i-VPXgW2RQBboqnazh9HXQoq">
            I samband med stora uppsägningar eller konkurser krävs stor kapacitet
            och då är de större företagen dominerande. När Saab lämnade in
            sin konkursansökan berördes 1 400 personer inom ramen för TSL:s
            avtalsområde. Då presenterade flera olika företag förslag på hur
            de skulle kunna hjälpa de uppsagda som underlag för det lokala
            beslutet. Enligt TSL bidrar denna konkurrens till en kontinuerlig
            utveckling av utförarnas arbete samt ger företag och fackliga
            organisationer goda möjligheter att hitta den utförare som passar
            det egna behovet. 34
          </p>
          <head xml:id="i-R4bisHjRrd4j2UKbS6wqpF" type="h2">
            6.2 Bemanningsföretag underlättar introduktion och omställning
          </head>
          <p xml:id="i-65ECf9PJfZ8J2NNVqJ7UpM">
            Bemanningsföretagen spelar en viktig roll i omställningen av
            arbetskraften. De underlättar för individerna att byta arbete
            mellan olika branscher och roller samt gör det lättare för företagen
            att anpassa sig efter de allt snabbare förändringarna i världsekonomin
            och efterfrågan på deras varor och tjänster.
          </p>
          <p xml:id="i-A97bawLdrWiusickKMGaoK">
            Forskning visar att bemanningsföretag har betydande fördelar
            för personer som annars skulle haft svårt att få en första kontakt
            med arbetsmarknaden på grund av avsaknaden av nätverk. Detta gäller
            särskilt utlandsfödda och unga, två grupper som är välrepresenterade
            i bemanningsbranschen. För dem är arbete i bemanningsbranschen
            en språngbräda till andra typer av anställningar. Men även många
            studenter vittnar om att etableringsfasen på arbetsmarknaden försvåras
            av bristande arbetslivserfarenhet. Forskning visar otvetydigt
            att vägen från arbetslöshet till jobb förkortas avsevärt om arbetslösa
            tar jobb i ett bemanningsföretag jämfört med om de inte gör det.
            35
          </p>
          <p xml:id="i-SkU3HbhabqS3S7wDGqTVTP">
            Ett skäl till varför bemanningsföretagen lyckas med att exempelvis
            erbjuda arbeten till personer med utländska utbildningar är att
            bemanningsföretagen är specialister på att bedöma kompetens. Enligt
            forskarna Per Skedinger och Magnus Carlsson skulle ökade möjligheter
            att använda bemanningsföretag kunna vara en väg att öka integrationen
            på arbetsmarknaden. 36 Bemanningsföretagen är specialister på
            rekrytering och bedömning samt har väl inarbetade processer och
            rutiner varför de har lättare än enskilda företag att identifiera
            och matcha individers kompetens med behoven på arbetsmarknaden.
          </p>
          <p xml:id="i-TVBL58uyPNpviGcgu5TpEY">
            Flera bemanningsföretag är redan upphandlade av Arbetsförmedlingen
            eller samarbetar med andra aktörer, till exempel fackförbund och
            trygghetsråd.
          </p>
          <head xml:id="i-Uo3k6sSSK4VDK1C7ajR2cd" type="h2">
            6.3 Rekryteringsföretag med allt bredare uppdrag
          </head>
          <p xml:id="i-SWaiMaXAHM3ud6CftcWVfn">
            Många arbetsgivare låter fristående utförare i form av särskilda
            rekryteringsföretag ta hand om stora delar av anställningsprocesserna.
            Det kan gälla att utforma en annons, göra ett urval bland sökande
            och genomföra intervjuer. Tidigare handlade denna typ av insatser
            i första hand om att rekrytera höga chefer och utvalda specialister,
            men i takt med att arbetsmarknaden har blivit allt mer specialiserad
            har omfattningen av denna verksamhet ökat. Nu finns det företag
            som även arbetar med att rekrytera till enklare arbeten och inträdespositioner
            på arbetsmarknaden. Många av dessa fristående utförare bygger
            sin verksamhet på att de har särskild branschkunskap eller annan
            specialistinriktning.
          </p>
          <p xml:id="i-EGkDKEdd2b2AorVKWXgssD">
            Rekryteringsföretag är en snabbväxande sektor i Sverige som förutom
            arbetsförmedlande ofta erbjuder bland annat arbetspsykologiska
            personlighetsbedömningar, ledarutbildningar och program för karriärväxling.
          </p>
          <head xml:id="i-Epx8YTcejzksWVGgJpc5Jb" type="h2">
            6.4 Regionala insatser för rekrytering
          </head>
          <p xml:id="i-3dnsYfjbFctzR1Z5wsz6c8">
            Flera svenska regionala organisationer såsom kommuner, kommunförbund
            och regionförbund har insett vikten av att attrahera rätt kompetens
            till sin region och har därför initierat särskilda projekt för
            detta. Verksamheten syftar ofta till att underlätta rekryteringen
            av särskild specialistkompetens samt att hitta arbeten till eventuella
            medföljande. Likt flera fackförbund arbetar de med cv-databaser,
            och ofta i nära samverkan med näringslivet i regionerna. I exempelvis
            Jönköping används konceptet Welcome2Work där man kombinerar presentationer
            av lediga jobb med direktkontakter med arbetsgivare i regionen
            samt praktiskt stöd kring flytt, boende etcetera. 37
          </p>
          <p xml:id="i-MweQonK3ev7aGwqWXL5G9K">
            Andra regionala insatser har bland annat initierats i särskilt
            utsatta områden. År 2011 startades samarbetsprojektet Telge Tillväxt
            av Södertälje kommun, Arbetsförmedlingen och näringslivet 38 med
            syftet att halvera ungdomsarbetslösheten. Utgångspunkten är att
            unga långtidsarbetssökande mellan 18 och 24 år som är inskriva
            på Arbetsförmedlingen inom ramen för jobbgarantin erbjuds praktik
            och i förlängningen ett jobb.
          </p>
          <p xml:id="i-89y9s6GWnhUAirw4VhnM7c">
            Ungdomarna får arbeta med uppgifter som kommunen i dag inte utför
            och får därigenom arbetslivserfarenhet och referenser för andra
            jobb utan att verksamheten påverkar kommunens upphandlade tjänster.
            Dessutom har det visat sig att de uppgifter som praktikanterna
            gör har efterfrågats, vilket på sikt kan leda till nya jobb. Efter
            praktiken har de möjlighet att bli konsulter, som Telge Tillväxt
            hyr ut till i första hand delägarna i koncernen.
          </p>
          <p xml:id="i-PqZEi6w7Znfhjz3E3ddnGY">
            De goda resultaten kommer av ett tydligt fokus på de arbetssökande
            som individer. Eftersom bemanningsverksamheten är småskalig får
            varje ung långtidsarbetslös omfattande resurser för att hitta
            rätt. Eftersom ett bemanningsföretag (Manpower) är en av delägarna
            underlättas kontakter med arbetslivet. Forskning visar att just
            bemanningsföretag är en bra väg in på arbetsmarknaden särskilt
            för unga och invandrare. 39
          </p>
          <head xml:id="i-P9N9zp55MJSaQiLhgPVp19" type="h2">
            6.5 Fackförbund ger stöd till arbetssökande
          </head>
          <p xml:id="i-UeQtV3oVgZyhJr5DjEr7f8">
            Ett stort antal fackförbund, särskilt inom Saco och TCO, har
            de senaste 1015 åren satsat stora resurser på att hjälpa sina
            medlemmar till nya jobb. Verksamheten har bland annat omfattat
            hjälp med hur man skriver ansökningar och cv, träning inför jobbintervjuer,
            karriärcoachning, föreläsningar, seminarier samt deltagande i
            särskilda satsningar på nischad arbetsförmedling. Åren 20072008
            bedrev Manpower och Salus Ansvar tillsammans med bland andra Jusek,
            Sveriges ingenjörer samt Civilekonomerna en särskild akademikerförmedling.
          </p>
          <p xml:id="i-BEMRBYn2YzfUmSw1iaWRYa">
            Nyligen har fackförbundet Unionen börjat erbjuda en cv-databank
            där medlemmar kan lägga upp sina cv så att professionella rekryterare
            och bemanningsföretag kan ta del av dem. I erbjudandet ingår även
            möjligheten att få råd av rekryterare verksamma i medlemmens egen
            bransch. Utifrån erfarenheterna i samband med krisen i Saab startar
            IF Metall under hösten den egna arbetsförmedlingen Kompetensbanken.
            Syftet är att skapa ett effektivare alternativ till Arbetsförmedlingen.
            40
          </p>
          <p xml:id="i-X5pZrCWwxvAmDvo5ARpt8G">
            Det finns därmed redan idag fristående utförare som bidrar till
            att öka chanserna för arbetssökande att hitta jobb, och med fler
            utförare utvecklas arbetsförmedlingen. Men kompetensen hos de
            alternativa aktörerna skulle kunna tas tillvara på ett bättre
            sätt om de fick möjlighet att bidra även i den ordinarie Arbetsförmedlingen,
            till exempel genom riktade upphandlingar inom några utpekade områden.
          </p>
          <head xml:id="i-P3wASfz1Sp6dqLeD43ZCma" type="h1">
            7 Ersättning och valmöjligheter
          </head>
          <p xml:id="i-AQgWQoLNtcU2E2XaTpKb2B">
            För att ett system med fristående aktörer ska fungera krävs att
            ansvarig myndighet har bibehållen kontroll över den första utvärderingen
            och att upphandling och styrning leder mot målet att individerna
            ska få jobb eller annan relevant sysselsättning.
          </p>
          <p xml:id="i-KLSeQRvwZNKEXshdMCjDWT">
            Arbetsförmedlingen använder i dag flera olika system för ersättning
            till de kompletterande aktörerna. Förenklat sett får utförarna
            ersättning i tre delar; en startersättning, någon form av period-
            eller slutersättning samt en resultatersättning när den arbetslöse
            har sysselsättning, till exempel arbete, egen verksamhet eller
            studier i det reguljära utbildningssystemet. Därutöver finns några
            snabbhetspremier som ska stimulera till snabba åtgärder. För etableringslotsar
            utgår dessutom en högre grundersättning för personer som har låg
            utbildning. Detta är emellertid den enda differentiering som görs
            baserat på individens egna förutsättningar. Det är därför ekonomiskt
            sett mindre attraktivt att ta sig an personer som bedöms ha svårare
            att ta sig in på arbetsmarknaden.
          </p>
          <p xml:id="i-Sd5FjQAe5oZ4skuzYNpg36">
            När Arbetsförmedlingen 2007 genomförde ett försök med kompletterande
            aktörer fick utförarna också en del av ersättningen utifrån deras
            prestation. Enligt en utvärdering från IFAU var de kompletterande
            aktörerna något bättre än Arbetsförmedlingen på att hitta jobb
            till framför allt utrikes födda. Däremot var det något sämre på
            att förmedla arbeten till ungdomar. Rapportförfattarna menar dock
            att detta kan bero på att utförarna inte hade tillgång till Arbetsförmedlingens
            alla insatser.
          </p>
          <p xml:id="i-H9fr1nYkDjRthH1MgZcwVV">
            En person som riskerar att hamna i långtidsarbetslöshet kräver
            mer resurser. Detta kan i dag leda till att arbetsförmedlarna
            väljer bort personer med komplicerade behov till förmån för individer
            som har lätt att få jobb. Genom att erbjuda högre ersättningsnivåer
            till individer med större behov minskar man denna risk.
          </p>
          <head xml:id="i-AjBuW5HapKAchAuzfyz5ho" type="h2">
            7.1 Ersättning efter prestation och behov
          </head>
          <p xml:id="i-9VDF1UnYnN3zSmhgBxhyt6">
            När de fristående utförarnas prestation mäts utifrån förmågan
            att matcha arbetssökande med arbetsgivare och när ersättningen
            kopplas till prestation har det inneburit en ökad produktivitet
            och fokus på resultat. Det visar erfarenheterna från Australien.
            Den högre ersättningen för att ta sig an personer som står längre
            från arbetsmarknaden har där skapat ett intresse för utförarna
            att ta sig an svårare fall och har lett till framväxten av utförare
            som är specialiserade på olika typer av arbetssökande.
          </p>
          <head xml:id="i-RfGYQNq2XySRbssLJjNQuh" type="h2">
            7.2 Offentlig utvärdering av utförarna underlättar den arbetslöses
            val
          </head>
          <p xml:id="i-DCtny3FZgqfJwzfUxQiByk">
            För att underlätta individens val av utförare måste de få god
            information om de olika utförarna. Ett system med offentliga utvärderingar
            kan ge både de arbetslösa information om vilka alternativ de har
            och den upphandlande myndigheten ett beslutsunderlag för framtida
            upphandlingar.
          </p>
          <head xml:id="i-DNRQfApuApEFrFXD6zitPy" type="h1">
            8 Specifika arbetsmarknader
          </head>
          <p xml:id="i-FWqVE7rapx98zGdkY33wx1">
            Den svenska arbetsmarknaden förändras allt snabbare. Nya yrken
            och sektorer tillkommer hela tiden. De senaste åren har sysselsättningen
            till stor del ökat inom tjänstesektorn och i mindre företag. Därför
            har samhällets krav på arbetsförmedlande med tiden också förändrats.
            I dag måste förmedlandet av jobb mer än någonsin tidigare ske
            utifrån behoven och kraven hos de enskilda arbetssökandena respektive
            arbetsgivarna.
          </p>
          <p xml:id="i-Wh6tu7qmRqTHSLEbzWu62X">
            Genom åren har det funnits många specialprojekt och regionala
            satsningar inom Arbetsförmedlingen. I till exempel Trollhättan
            genomfördes i samband med Saabkrisen under 2011 en satsning på
            projektet Arbetsförmedlingen Industri där arbetsförmedlare med
            erfarenhet från industrin deltog. Denna typ av insatser är oftast
            tillfälliga och det finns därför en risk att den kompetens som
            byggs upp inte kan tas tillvara senare. Dessutom krävs ofta någon
            form av krisläge för att myndigheten ska kunna besluta om insatserna.
          </p>
          <p xml:id="i-NE2mftY5CckCtuvPwT5XZY">
            Inom ramen för Arbetsförmedlingens ordinarie verksamhet finns
            några långsiktiga riktade insatser, men dessa är relativt begränsade.
            I ett fåtal större städer finns kontor som riktat in sig på medie-
            och kultursektorn och i Stockholm finns en särskild förmedling
            för unga funktionshindrade, men den är bara till för dem som bor
            i Stockholms stad eller Lidingö stad.
          </p>
          <head xml:id="i-Gz6mr6vC8UDeFcAVQAUjSE" type="h2">
            8.1 Mindre företag och nya branscher kräver specialiserade förmedlingar
          </head>
          <p xml:id="i-PFVggDXpaqScPvwgFnGBwd">
            Den ökande specialiseringen på den svenska arbetsmarknaden kräver
            nya och nischade former av arbetsförmedling som knyter ihop människors
            unika kunnande och förutsättningar med arbetsgivares behov. Arbetsförmedlingen
            i egenskap av myndighet har mycket svårt att möta behoven inom
            varje ny bransch och målgrupp som utvecklas. Det skulle emellertid
            små, specialiserade företag med djupa kunskaper inom berörda områden
            kunna göra. Det kan till exempel handla om kompetens om specifika
            lokala förhållanden, insatser för funktionshindrade, nya eller
            gamla branscher och yrkesroller. De positiva erfarenheterna från
            TSL visar på vikten av en mångfald aktörer som kan anpassa sig
            till och är specialister på alla de olika situationer som uppstår
            på arbetsmarknaden i dag.
          </p>
          <p xml:id="i-FBW1mNWf7rcAg3pHGutaVh">
            Behovet illustreras väl av flera olika rapporter vilka konstaterar
            att dagens Arbetsförmedling brister i att matcha kompetens med
            behoven på arbetsmarknaden. Jusek skriver i en rapport att det
            är oerhört få invandrare som jobbar med något som motsvarar deras
            utbildning i hemlandet. Samtidigt pekar Företagarna i en rapport
            på att drygt vart femte företag anger arbetskraftsbrist som deras
            största hinder för expansion och bara 28 procent av företagen
            uppger att Arbetsförmedlingen är den viktigaste källan till rekryteringar.
          </p>
          <head xml:id="i-2hiEPpiUxKsVLMFsZqogDc" type="h1">
            9 Försöksverksamhet för tydligare roller
          </head>
          <p xml:id="i-DHExdfmNXzfHNazP6S3vYE">
            Arbetsförmedlingen har tidigare genomfört olika former av försöksprojekt
            med upphandling av kompletterande aktörer. Några av dessa projekt
            har sedan blivit en del av den ordinarie verksamheten.
          </p>
          <p xml:id="i-HPA2P5oob4Pw8rojuZx3Hz">
            Enligt EU-rätten är det möjligt att genomföra en ramupphandling
            som en försöksverksamhet där kriterierna för vad som ska upphandlas
            inte har varit klara i förväg. Den kunskap som växer fram under
            försöksperioden kan sedan användas i nästa steg vid en konkurrensupphandling.
            Exempelvis Tyskland och Frankrike har på detta sätt testat de
            framgångar som har nåtts i Australien och Storbritannien.
          </p>
          <p xml:id="i-FGwMd4awW8M3LPavtcgPpP">
            Det är därför möjligt även för Sverige att ta nästa steg i utvecklingen
            av arbetsmarknadspolitiken. I Australien har användande av fristående
            utförare underlättat framväxten av en arbetsförmedlingsservice
            som bygger på kunskapsbaserade metoder. Konkurrenssituationen
            kräver att de fristående utförarna kan presentera innovativa och
            framgångsrika metoder för att kunna utmärka sig vid upphandlingar.
          </p>
          <p xml:id="i-MaP3FQx9b659QdjT6fMqzG">
            Med fristående utförare som använder bedömningsstöd och hjälper
            arbetssökande till jobb kan Arbetsförmedlingens roll renodlas.
            Istället för att agera finansiär, beställare och utförare kan
            Arbetsförmedlingen styra mot resultat med hjälp av upphandlingar,
            ekonomiska incitament samt offentliga uppföljningar.
          </p>
          <p xml:id="i-VbozGqeVtCKRmMTEvYNnaY">
            Arbetsförmedlingen skulle redan inom något år kunna upphandla
            en fullständig arbetsförmedling av fristående aktörer på några
            utvalda områden eller i några regioner, på ungefär samma sätt
            som gjorts med de kompletterande utförarna. Arbetsförmedlingen
            kan göra detta antingen genom lagen om offentlig upphandling (LOU)
            eller lagen om valfrihet (LOV).
          </p>
        </div>
        <div xml:id="i-MEx5nzLa49eGCAkPF9D25K" type="signatureBlock">
          <list xml:id="i-zPkanKCpFSkqzpBuC55GC">
            <item xml:id="i-3XWnTaQKWvqCQSz1HCvbVm" who="i-FfCiJc8kVZcwio9wsCvVkH" type="signature">
              Mehmet Kaplan (MP)
            </item>
            <item xml:id="i-GRHqcK5GCZeXTQUJKxWjo8" who="i-7YbH6oTUwG4Qn94QEVE6as" type="signature">
              Gunvor G Ericson (MP)
            </item>
            <item xml:id="i-WMdir7ApGz1mJAaxBLehqW" who="i-SNtv8jZRB19Jr8oegj1mGK" type="signature">
              Esabelle Dingizian (MP)
            </item>
            <item xml:id="i-XCL74uDeR65LHESL7ChMPz" who="i-9x2nw6aosA3pyEJfJTc1eD" type="signature">
              Ulf Holm (MP)
            </item>
          </list>
        </div>
      </div>
    </body>
  </text>
</TEI>
