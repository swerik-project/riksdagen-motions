<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1968--ak--00265">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1968/mot_1968__ak__265/mot_1968__ak__265-001.pdf"/>
      <fw xml:id="i-Ct1Sm3WjvkH1jMSbiXD16u">
        Nr 265—274 Motioner i Andra kammaren, nr 265 år 1968 i
      </fw>
      <div xml:id="i-6agYkh2epPk8k9uaSBabrx" type="motHeader">
        <div xml:id="i-V1ASVQvkiPXw3y6anR741R" type="motTitle"/>
        <div xml:id="i-7ZvNq2PLXXQWYuZs43hh29" type="motSubmissionInfo"/>
      </div>
      <div xml:id="i-JHLAFMwoLJBKxv1C97LjpH" type="motBody">
        <div xml:id="i-KUBqCFU2KM2EEW3n5pECRR">
          <p xml:id="i-GSHVPUZTkerh9acEhBVZzV">
            Nr 265
          </p>
          <p xml:id="i-APPdDhkBWZMCT1t9RnXw3y">
            Av fru Gärde Widemar m. fl., angående kulturpolitiken. (Lika
            lydande med motion nr 203 i Första kammaren)
          </p>
          <p xml:id="i-LShPBckRz5yPoH3DXiPD3V">
            Avsnittet om »allmänna kultur- och bildningsändamål» i utbildningsdepartemen-
            tets huvudtitel i årets statsverksproposition inleds med en resumé
            över utveckling- en på det kulturpolitiska området under de hittills
            förflutna åren av 1960-talet. Den bild som där ges är bilden av
            kraftigt ökade samhällsinsatser på de flesta av kultur- politikens
            områden. Det är glädjande att denna upprustning kunnat åstadkommas
            under så stor enighet mellan riksdagens partier. Den kritik som
            förekommit i dessa sammanhang har främst kommit från folkpartiets
            och centerpartiets håll och gällt den delvis alltför långsamma
            takten i denna upprustning. Det måste också slås fast att de resultat
            som hittills uppnåtts inte är av den arten att någon paus i reformarbetet
            kan vara aktuell. Tvärtom måste detta fortgå med oförminskad och
            på vissa punkter ökad intensitet. En mycket stor del av yrkesut-
            övarna på kulturområdet lever ännu under villkor som är klart
            otillfredsställande, och arbetet på att göra olika kulturprodukter
            tillgängliga för alla delar av befolk- ningen är ännu bara i ett
            inledningsskede. Mot denna bakgrund är det föga tillfredsställande
            att takten i det kulturpolitiska reformarbetet nu synes ha avtagit.
            Den genomsnittliga ökningen innevarande och kommande budgetår
            av stödet till yrkesutövarna inom konstområdet är lägre än motsvarande
            ökning under tidigare delen av 1960-talet. Enligt vår mening bör
            i det fortsatta lån gsiktiga reformarbetet en viss prioritering
            ske av följande två huvudområden: 1) förbättring av konstnärernas
            arbets- och levnadsvillkor 2) en ökad spridning av kulturutbudet
            så att en större andel av befolkningen får möjlighet att komma
            i kontakt med detta. Vi föreslår i det följande att ett statligt
            utredningsarbete startas för att dra upp de långsiktiga riktlinjerna
            för det fortsatta reformarbetet på dessa områden.
          </p>
          <p xml:id="i-NCmX6Lb96tN4vbo1pnuAqk">
            Konstnärernas arbets- och levnadsvillkor
          </p>
          <p xml:id="i-DYjzcnXFvhqSFsQpe9CyY7">
            Det direkta stödet till yrkesutövarna inom konstområdet utgår
            i tre olika former: konstnärsstipendier, konstnärsbelöningar och
            författarersättningar. Upprustningen av detta stöd har varit så
            angelägen att det inte varit vare sig möjligt eller lämpligt att
            avvakta resultatet av ett omfattande utredningsarbete innan den
            genomförts.
          </p>
          <p xml:id="i-5kajSw84wtGZQ3kXRjyFFL">
            1 — Bihang till riksdagens protokoll 1968. 4 saml. Nr 265—274.
          </p>
          <pb facs="riksdagen-motions-pdf/data/1968/mot_1968__ak__265/mot_1968__ak__265-002.pdf"/>
          <fw xml:id="i-NQqnxADQLHyF4xCmB1GPnS">
            2 Motioner i Andra kammaren, nr 265 år 1968
          </fw>
          <p xml:id="i-JkgqCvhRR2Su4bSsy1trdX">
            Någon tveksamhet rörande behovet av denna upprustning har det
            heller självfallet inte funnits utrymme för. Formerna för detta
            stöd har emellertid i sina stycken karaktär av improvisationer,
            och det finns anledning att ifrågasätta om de nuva- rande formerna
            för utbetalningen av detta stöd är de för all framtid mest lämpliga.
            Därför bör ett utredningsarbete nu påbörjas som siktar till att
            belysa bl. a. föl- jande problemställningar: 1) Under vilka betingelser
            arbetar i dag olika kategorier av konstnärer? 2) I vilka former
            bör det fortsatta statliga stödet till denna grupp utgå? (Avväg-
            ningen mellan direkt statligt stöd till konstnärerna och åtgärder
            som syftar till att stärka efterfrågan på olika kulturprodukter
            bör belysas liksom de framtida former- na för det direkta stödet.)
            3) Vilka grupper av konstnärer har kommit i åtnjutande av det
            statliga stöd som f. n. utgår? I vilken utsträckning går detta
            stöd till yngre resp. äldre konstnärer? I vilken utsträckning
            nås de yrkesverksamma konstnärerna inom ett visst område av detta
            stöd m. m.? Vi fäster särskild vikt vid att en ordentlig belysning
            av de kulturella yrkesutövar- nas levnads- och arbetsvillkor kommer
            till stånd. Från olika organisationer som är verksamma på detta
            område har då och då framlagts undersökningsresultat som belyser
            denna fråga. Men de hittills genomförda undersökningarna har fått
            göras med begränsade resurser, och det skulle vara värdefullt
            med en mera grundlig utredning. En sådan borde också kunna få
            betydelse för att skapa den nödvändiga förankringen i folkopinionen
            av fortsatta anslagsökningar till konstnärsstöd i olika former.
            Vi vill också i detta sammanhang anföra vissa principiella synpunkter
            på det direkta konstnärsstöd som f. n. utgår.
          </p>
          <p xml:id="i-532DSjQnEHxWbBZnz8zLaZ">
            Konstnärsbelöningarna
          </p>
          <p xml:id="i-BkC3eTyi1iuupANzuahR26">
            Konstnärsbelöningarna har som tidigare framhållits från vårt
            håll en ganska liten betydelse som stöd åt de aktiva konstnärerna.
            Medelåldern bland innehavarna är förhållandevis hög, och många
            av de personer som innehar konstnärsbelöningar får inget ekonomiskt
            utbyte av dem. Det genomsnittliga belöningsbeloppet per in- nehavare
            beräknas av departementschefen för nästa budgetår endast till
            ca 7 000 kr. — maximibeloppet är enligt bestämmelserna lika med
            5 gånger basbeloppet för ATP. Konstnärsbelöningarna bör tas upp
            till förnyad prövning i det utredningsarbete vi ovan förordat.
            I detta sammanhang bör man pröva möjligheterna att tillgodose
            behovet av en hedersbevisning till förtjänta konstnärer i andra
            former och att med andra metoder ge ett fullgott stöd åt konstnärliga
            yrkesutövare under deras mest aktiva period. Som form för att
            lösa pensioneringsfrågorna för förtjänta konstnärer är belö- ningarna
            inte heller något särskilt lyckat instrument. Självfallet måste
            ju pensionsfrå- gan lösas också för alla de kulturella yrkesutövare
            som inte kommer i åtnjutande av konstnärsbelöningar.
          </p>
          <pb facs="riksdagen-motions-pdf/data/1968/mot_1968__ak__265/mot_1968__ak__265-003.pdf"/>
          <fw xml:id="i-8K6sG4LuAEsZexzHH9BXea">
            Motioner i Andra kammaren, nr 265 år 1968 3
          </fw>
          <p xml:id="i-AE7qsgJ2tD2f21ns91XSKP">
            Konstnärsstipendierna
          </p>
          <p xml:id="i-6eKDnuizhZxRajXJYeVD98">
            De yngre konstnärerna har enligt undersökningar som vi för ett
            par år sedan genomförde haft svårt att hävda sig i konkurrensen
            om de s. k. större och mindre arbetsstipendierna. De utdelande
            organen har visat en tendens att i första hand till- godose de
            litet äldre konstnärer som i kraft av en längre verksamhetsperiod
            är bätt- re etablerade och om vilkas meritering ingen tveksamhet
            råder. Vår undersökning visade också att de yngre konstnärerna
            var något mer gyn- nade vid utdelningen av s.k. mindre arbetsstipendier
            än vid utdelningen av de större stipendierna. Undersökningen visade
            vidare att i takt med att de samman- lagda stipendiebeloppen ökade
            så förbättrades även relativt sett de yngre konst- närernas ställning.
            Vi fäster särskild vikt vid att konstnärsstipendierna och deras
            framtida motsva- righet i fortsättningen i ökad utsträckning kan
            komma yngre, ännu icke etable- rade konstnärer till del. För yngre
            konstnärer inom måleri, skulptur m. m. bör man överväga att införa
            ett särskilt etableringsstöd som underlättar för dem att efter
            utbildningstiden kom- ma i gång med sin konstnärliga verksamhet
            i en egen ateljé, anskaffa nödvändig ut- rustning och få till
            stånd sin första utställning. Det nuvarande systemet med koncentration
            av utdelningen av stipendierna till en viss konstnärsgrupp till
            ett enda utdelande organ innebär risker för att de nya, ännu icke
            etablerade och kanske kontroversiella strömningarna har svårigheter
            att kom- ma i åtnjutande av något stöd. Koncentrationen av utdelningsmakten
            till ett enda utdelande organ medför också avsevärda risker för
            att konstnärer utanför stor- stadsområdena får svårt att hävda
            sig i konkurrensen om stipendierna. Deras kon- takter med medlemmar
            av de utdelande organen är ofta av naturliga geografiska skäl
            sämre och de har ibland svårigheter att bli bekanta i en vidare
            krets. Under- sökningar av kulturstödets geografiska fördelning
            som vi genomfört visar att en för- hållandevis liten del av detta
            går till konstnärer utanför storstadsregionerna. Också för att
            lösa detta problem kan ett annat system för utdelningen av konst-
            närsstipendier vara av betydelse. I takt med att det direkta statliga
            konstnärsstödet fortsätter att växa i omfattning blir det allmer
            önskvärt att en konstnärs möjligheter att få statligt stöd inte
            är helt beroende av den förhärskande bedömningen av hans arbete
            i ett enda organ — ja, i vissa specialfall kanske hos bara en
            eller ett par personer. Formerna för utdelningen av det direkta
            konstnärsstödet bör tas upp till pröv- ning i den utredning vi
            föreslår.
          </p>
          <p xml:id="i-4wZbtRAkANJK1Y51dUmJni">
            Biblioteksersättningen
          </p>
          <p xml:id="i-6VpEVYe9YFU7ZfdyhtaP1V">
            Beträffande biblioteksersättningen vill vi klart ange den principiella
            uppfattningen att biblioteksersättningen bör betraktas som ersättning
            till författarna för ett arbete som de utfört och som medborgarna
            genom biblioteken kommer i åtnjutande av. Betraktade som betalning
            för utfört arbete så är dessa ersättningar nu alldeles för
          </p>
          <pb facs="riksdagen-motions-pdf/data/1968/mot_1968__ak__265/mot_1968__ak__265-004.pdf"/>
          <fw xml:id="i-5224DUjXJGnNKyWcaATXe2">
            4 Motioner i Andra kammaren, nr 265 år 1968
          </fw>
          <p xml:id="i-2dKeCzsaSMbcNr38BSMJZC">
            låga. Även en mycket blygsam värdering av den bakomliggande arbetsinsatsen
            från författarnas sida och av det inkomstbortfall i form av minskad
            bokförsäljning som biblioteken ger upphov till motiverar en kraftig
            ökning av denna ersättning.
          </p>
          <p xml:id="i-3tPvYnzXPtJryjXHsPiZDt">
            Ökad spridning av kulturutbudet
          </p>
          <p xml:id="i-4mtfYCwc8VrDDpBSF8MLbX">
            Den andra huvudlinjen i det framtida reformarbetet på kulturpolitikens
            område bör som vi nämnde i inledningen till denna motion vara
            att intensifiera insatserna för att göra det ökande kulturutbudet
            tillgängligt för en vidare befolkningsgrupp än som f. n. kommer
            i kontakt med detta utbud. Vi betraktar en bättre geografisk och
            social spridning av kulturutbudet som en grundförutsättning för
            ett rikare kulturliv i vårt land. I arbetet på att åstadkomma
            en sådan bättre spridning bör särskild uppmärksamhet ägnas åt
            möjligheterna att stimulera kommunerna till ökade kulturpolitiska
            insatser, bl. a. i form av inrättan- det av kommunala kulturcentra.
          </p>
          <p xml:id="i-67GpX2MGmUYCj7w42LnAgh">
            Kultursociologiska undersökningar
          </p>
          <p xml:id="i-DARqWZUsRvyLgYZzsnnrXu">
            En utgångspunkt för arbetet på en ökad spridning av kulturutbudet
            måste vara en faktisk kunskap om dagsläget på detta område. I
            syfte att skapa ett sådant kunskapsunderlag har vid tidigare riksdagar
            förslag väckts från fp- och cp-motio- närer om startandet av behövliga
            kultursociologiska undersökningar. Med hänvis- ning till att sådana
            undersökningar redan i viss utsträckning företagits eller är un-
            der arbete har allmänna beredningsutskottet hittills ställt sig
            negativt till dessa för- slag. De undersökningar som hittills
            gjorts har varit värdefulla och deras genomfö- rande har ökat
            möjligheterna att klara av de metodproblem som är förknippade
            med genomförandet av en större undersökning. De hittills gjorda
            undersökningarna visar också att ett arbete av detta slag kan
            ge ett intressant underlag för olika kultur- politiska åtgärder.
            För det arbete i större skala att göra en större del av kulturutbudet
            tillgängligt för en väsentligt större del av befolkningen, som
            vi anser bör vara ett viktigt led i kul- turpolitiken, skulle
            ett vidgat grundmaterial av kultursociologisk karaktär vara av
            stort värde. Bl. a. bör genom sådana undersökningar kunna mätas
            i vilken om- fattning olika grupper av befolkningen kommer i kontakt
            med olika delar av kul- turutbudet och man bör kunna få en uppfattning
            om vilken typ av åtgärder som kan antas vara särskilt effektiv
            för att öka denna kontaktyta.
          </p>
          <p xml:id="i-RJsNoL2GsA671qDk4wx4Db">
            Kommunala kulturcentra
          </p>
          <p xml:id="i-5KQ7gGcpd6U3sovTBPrz8y">
            Av särskilt stor betydelse när det gäller att möjliggöra för
            en större del av be- folkningen att komma i kontakt med det tillgängliga
            kulturutbudet är inrättandet av kommunala kulturcentra. Med kommunala
            kulturcentra menar vi en vidareutveckling av den idé som t. ex.
            ligger till grund för den s.k. Stockholms-terrassen vid Sergels
            torg i Stockholm. I
          </p>
          <pb facs="riksdagen-motions-pdf/data/1968/mot_1968__ak__265/mot_1968__ak__265-005.pdf"/>
          <fw xml:id="i-9S1QUdPdMwHUpUXZeEXXYq">
            Motioner i Andra kammaren, nr 265 år 1968 5
          </fw>
          <p xml:id="i-QMRgP9FsNk7fmUccHBpEao">
            kommunal regi drivs där dels en biblioteksfilial med goda möjligheter
            inte bara att låna böcker utan också att lyssna på god musik i
            den förnämliga stereoanläggning- en. I anknytning till biblioteket
            finns vidare en cafeteria, en utställningslokal och en samlingssal.
            I samlingssalen anordnas regelbundet musikstunder med musik från
            bibliotekets diskotek, och dessa musikstunder annonseras i tidningarna.
            En vidareutveckling av denna idé bör bl. a. kunna innebära ökade
            möjligheter att i anknytning till ett sådant kommunalt kulturcentrum
            också tillgodose studieför- bundens behov av lokaler för deras
            verksamhet, bättre utrymmen för konstutställ- ningar och en samlingssal
            av sådan omfattning att det även blir möjligt att framföra levande
            musik och teaterföreställningar. Samlingslokalen bör även kunna
            tjänstgöra som biograflokal, och den vägen bör utbudet av konstnärligt
            kvalificerad film sär- skilt i de litet mindre städerna och orterna
            radikalt kunna förbättras. Genom en samordning av skolans verksamhet
            med verksamheten vid kultur- centra av detta slag bör ett effektivt
            utnyttjande av lokalernas och bibliotekets resurser kunna åstadkommas.
            För att kommunala kulturcentra av denna typ skall kunna komma
            till stånd fordras utan tvivel att staten för en medveten politik
            som siktar till att stimulera inrättandet av dem. Den anknytning
            som de bör ha till skolans verksamhet nödvän- diggör också en
            sådan statlig medverkan vid inrättandet av dessa centra. Vi har
            med det ovanstående endast velat ange några få exempel på det
            mycket vida arbetsprogram som dessa kulturcentra bör kunna ha.
            Deras program måste givetvis vara sådant att de är flexibla och
            lätt kan ta upp nya uppgifter på sitt program. Den utredning om
            bl. a. en ökad kulturspridning som vi föreslår bör särskilt ägna
            sig åt att penetrera frågan om vilken utformning ett statligt
            stöd för inrättandet av kommunala kulturcentra bör få. Utredningen
            bör också diskutera och väcka förslag beträffande den närmare
            utformningen av arbetsformer och verksamhet i sådana kommunala
            kulturcentra. Med hänvisning till vad vi ovan anfört hemställer
            vi, att riksdagen måtte besluta att i skrivelse till Kungl. Maj:t
            hemställa om utredning och förslag beträffande 1) de konstnärliga
            yrkesutövarnas arbets- och levnadsvillkor och den framtida utformningen
            av det statliga stödet till denna grupp samt 2) hur en ökad spridning
            av kulturutbudet skall kunna åstad- kommas så att en större del
            av befolkningen får möjlighet att komma i kontakt med detta utbud.
            Härvid bör särskilt frågan om inrättandet av kommunala kulturcentra
            belysas.
          </p>
          <p xml:id="i-Y7EPdQs4zwUNnKaHQ2vzoi" type="date">
            Stockholm den 23 januari 1968
          </p>
          <div xml:id="i-BEUWjEcrb149vjc4g8RGcj" type="signatureBlock">
            <p xml:id="i-saAMWMUZng8CbWxTWeCQ5" who="i-HW3WbeQFWVwtJaT8RCt2JM" type="signature">
              Ingrid Gärde Widemar (fp)
            </p>
            <p xml:id="i-XFgnpdjU3dAH3cQCoK4V2C" who="i-BzYgGpLotxmsWDEnHPnKgu" type="signature">
              Lennart Mattsson (cp)
            </p>
            <p xml:id="i-L2hcEG3vqE388azjoFULMZ" who="i-GNWd5uE9fySggzZr5teCwt" type="signature">
              Ingegärd Frenkel (fp)
            </p>
          </div>
        </div>
      </div>
    </body>
  </text>
</TEI>
