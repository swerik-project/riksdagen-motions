<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1963/mot_1963__ak__596/mot_1963__ak__596-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Nr 596—598 Motioner i Andra kammaren, nr 596 år 1963 1
          </p>
          <p>
            Nr 596
          </p>
          <p>
            Av herr Hedlund m. fl., angående bostadspolitiken.
          </p>
          <p>
            (Lika lydande med motion nr 492 i Första kammaren)
          </p>
          <p>
            Småhusbyggandets andel av den totala bostadsproduktionen i vårt
            land kan inte anses tillräcklig. Den har den senaste femårsperioden
            utgjort mellan 25 och 30 procent. Enligt beräkningarna i statsverks-
            propositionen kommer den att ligga vid denna nivå under den närmaste
            tiden. En sådan andel småhusbyggande är mycket liten vid jämförelse
            med länder som i ekonomiskt och tekniskt avseende är jämförbara
            med vårt land. Minst dubbla andelen är det vanliga, och i vissa
            fall förekom- mer en andel småhus som är ungefär tre gånger så
            stor. Vårt land måste anses ha goda förutsättningar för småhusbyggande
            och småhusboende. Enligt de undersökningar som gjorts är intresset
            för egnahem mycket starkt hos större delen av vårt folk, och de
            allmänna ekonomiska och geografiska betingelserna måste också
            anses vara goda. När småhusbyggandet upptar en så relativt liten
            andel av bostadspro- duktionen måste detta därför ha ett samband
            med den bostadspolitik som förts. Enligt vår mening är inte bostadsfinansieringen
            så utformad och avvägd att den stimulerar till ökat småhusbyggande
            och -boende, vilket måste vara ett allmänt intresse. Dess värre
            har t.o.m. på senare tid genomförts ändringar i finansieringsreglerna,
            som ur småhussynpunkt inte kan få annat än en återhållande effekt.
            Förra året genomfördes vissa ändringar i lånevillkoren för småhus.
            Härigenom anpassades lånereglerna i huvudsak till reglerna för
            fler- familjshusen. På orter med förhållandevis höga byggnadskostnader
            medförde detta en höjning av lånetaket. På andra orter förblev
            låne- taket oförändrat. Åtgärden avsåg att på alla orter få ensartade
            för- hållanden mellan villkoren för småhus och villkoren för flerfamiljshus.
            Samtidigt och som följd härav genomfördes dock vissa andra ändringar
            i lånereglerna för småhus. Dessa gick emellertid i försämrande
            riktning. Den omläggning i amorteringsbestämmelserna som beslutades
            medförde nämligen en förskjutning av kostnaderna till den första
            hälften av lånetiden, särskilt de första åren. Man har härigenom
            inte endast fått en högre kostnad under de år som redan förut
            regelmässigt var de finan- siellt tyngsta, utan också ett finansieringssystem
            som står i strid mot den allmänna ekonomiska utvecklingen. Då
            det är särskilt angeläget att möjliggöra småhusanskaffning för
            unga familjer, borde det vara ange- läget att utforma finansieringen
            på sådant sätt att man lättar kostnads-
          </p>
          <p>
            Bihang till riksdagens protokoll 1963. 4 saml. Nr 596—598
          </p>
          <pb facs="riksdagen-motions-pdf/data/1963/mot_1963__ak__596/mot_1963__ak__596-002.pdf"/>
          <p>
            2 Motioner i Andra kammaren, nr 596 år 1963
          </p>
          <p>
            bördan under den inledande perioden. Dessa familjer kan nämligen
            i regel räkna med stigande inkomster och därmed större möjlighet
            att längre fram klara en något högre kostnad. I inte ringa utsträckning
            torde det nu vara de höga inledande kostnaderna, anskaffningen
            av erforderligt eget kapital, ofrånkomliga extrautgifter i samband
            med inflyttning, de beslutade högre lånekostnaderna de första
            åren m. m., som utgör det största hindret för unga familjer att
            förverkliga egna- hemstanken. En utjämning av dessa höga kostnader,
            d.v.s. en anpass- ning efter såväl familjernas inkomstutveckling
            som den allmänna eko- nomiska utvecklingen, måste utgöra ett väsentligt
            inslag vid främjande av småhusbyggande och småhusboende. Även
            i ett annat avseende innebar besluten angående lånereglerna för
            småhusen vid 1962 års riksdag en olägenhet. Det förutsattes sålunda
            att de statliga lånen till hälften skulle ersättas av sekundärlån
            i bank eller annan kreditinrättning. Då sådana lån ibland inte
            kan erhållas i tillräcklig omfattning, skulle i sådana fall det
            statliga lånet fördjupas i erforderlig mån. Följden kan inte bli
            annat än ett tidskrävande pröv- ningsförfarande och en oregelbundenhet
            i långivningen som blir besvä- rande för samtliga berörda parter.
            Inte minst torde bostadsmyndigheter- nas administration försvåras.
            De åsyftade reglerna skulle enligt beslutet träda i kraft den
            1 januari innevarande år, men då de skall genomföras successivt
            har de ännu inte påverkat några utbetalade lån. Det är därför
            möjligt att tills vidare bibehålla statslån av nuvarande omfattning,
            dvs. 40 procent av belåningsvärdet. I annan motion från vårt håll
            har för- ordats att den statliga långivningen så snart ske kan
            skall ersättas av statliga kreditgarantier. Vid en sådan ordning
            bortfaller de olägenheter som uppkommer vid ett partiellt ersättande
            av de statliga lånen med banklån utan kreditgaranti. Intill dess
            kreditgarantisystemet genom- förts bör således de statliga lånen
            till småhus i normalfallen utgöra 40 procent. Beträffande den
            ogynnsamma kostnadsförskjutningen till lånetidens första del föreslår
            vi följande. Så länge de statliga lånen bibehålles bör liksom
            hittills amorterings- och ränteerläggande ske genom annuitets-
            betalningar som är lika stora under hela lånetiden. Vid en övergång
            till statlig kreditgaranti för lån som upptages i bank eller motsvarande
            synes någon form av amorteringsanstånd vara den lämpligaste lösningen,
            t. ex. att lånen under den första femårsperioden är helt amorteringsfria
            och att full amorteringsplikt successivt inträder under den därpå
            följande 5-årsperioden. Överläggningar med vederbörande kreditinstitut
            om en sådan lösning bör upptagas vid utformningen av garantisystemet.
            Såsom nämnts är anskaffandet av det erforderliga egna kapitalet
            ofta ett svårt hinder vid anskaffandet av eget hem. En lättnad
            härvidlag
          </p>
          <pb facs="riksdagen-motions-pdf/data/1963/mot_1963__ak__596/mot_1963__ak__596-003.pdf"/>
          <p>
            Molioner i Andra kammaren, nr 596 år 1963 3
          </p>
          <p>
            skulle stå i överensstämmelse med strävandena att främja småhusbyg-
            gandet. Det bör uppmärksammas att de nya lånereglerna medför en
            kategoriklyvning av de småhusboende. Den som själv står som ägare
            till huset erhåller belåning upp till högst 90 procent av belåningsvärdet.
            Ägs huset genom bostadsrättsförening eller kommun erhålles belåning
            upp till 95 resp. 100 procent av belåningsvärdet. Kommunägda småhus
            är sällsynta, men det bör uppmärksammas att om småhus uppföres
            i kommunens regi för att så småningom säljas till den boende,
            måste lånegränsen nedskrivas med 10 procent — från 100 till 90
            — av belå- ningsvärdet vid försäljningen. Enligt vår mening finns
            inte anledning att göra denna skillnad i lånevillkoren. Då en
            höjning av lånegränsen är motiverad även med tanke på kapitalanskaffningssvårigheterna
            före- slår vi att övre lånegränsen för statligt lån till småhus
            höjes från 90 till 93 procent. Ur allmän social synpunkt är det
            särskilt angeläget att barnfamil- jernas småhusboende främjas.
            Det måste emellertid konstateras att många barnfamiljer inte har
            ekonomiska förutsättningar att på nuva- rande villkor förvärva
            ett egnahem. Dessa ändringar i finansierings- villkoren skulle
            medföra en förbättring. Men för barnfamiljer i lägre inkomstlägen
            kommer det även vid en sådan ändring att ställa sig svårt att
            anskaffa erforderligt kapital och klara övriga med anskaffningen
            förknippade kostnader. Vi förordar därför att en särskild stödform
            inrättas till sådana barnfamiljers egnahemsförvärv. Ett sådant
            kan givetvis utformas på olika sätt. En lämplig form synes vara
            en räntefri stående del. Denna synes inte böra fixeras till någon
            viss tid utan lämnas med förbehållet att den vid förbättrade ekonomiska
            förhållanden för familjen kan uppsägas till amortering och förräntning,
            helt eller delvis. Det bör övervägas om inte en sådan lånedel
            kan tillåtas överskrida den cljest gällande lånegränsen, helt
            eller delvis. Även andra stödformer kan givetvis komma i fråga,
            t. ex. ett löpande kontantstöd. Vi föreslår att riksdagen hos
            Kungl. Maj:t anhåller om prövning och förslag i frågan. Småhusbyggandets
            omfattning är givetvis beroende av bostads- och andra myndigheters
            inställning och planering. De nu rådande förhållan- dena i detta
            avseende är enligt vår mening inte tillfredsställande. Ut- rymmet
            för småhusbyggande skulle i större utsträckning kunna tillgodo-
            ses i den allmänna samhällsplaneringen och vid upprättande av
            stads- planer o.d. Det är också angeläget att den direkta restriktivitet
            som ådagalägges mot visst småhusbyggande avlägsnas med det snaraste.
            Tidigare har gällt att statligt lån till småhus kunnat vägras
            om uppen- bart olämplig plats valts för huset. Denna regel har
            i åtskilliga fall blivit föremål för en tolkning, som inte kan
            sägas stå i god överensstämmelse med riksdagens uttalanden i frågan.
            På senare år har emellertid — i
          </p>
          <pb facs="riksdagen-motions-pdf/data/1963/mot_1963__ak__596/mot_1963__ak__596-004.pdf"/>
          <p>
            4 Motioner i Andra kammaren, nr 596 år 1963
          </p>
          <p>
            samråd mellan bostadsmyndigheterna och arbetsmarknadsorganisatio-
            nen — införts en mycket mera långtgående restriktivitet. Inom
            områden och orter, där sysselsättningsmöjligheterna av myndigheterna
            bedöms vara vikande i viss utsträckning, kan sålunda lån vägras
            även om plat- sen för huset är välbelägen inom orten eller området.
            Detta måste bringas att upphöra. De problem som de berörda myndigheterna
            synes avse bör i första hand lösas genom en aktiv lokaliseringspolitik.
            Vi föreslår att riksdagen hos Kungl. Maj:t anhåller om en generösare
            tillämpning av den förstnämnda regeln rörande kreditvärdighet
            och olämplig tomtplats och att det sistnämnda förfarandet avskaffas
            beträffande småhusbyg- gandet. Skall ett ökat småhusbyggande kunna
            komma till stånd måste detta beaktas vid olika åtgärder på samhällsplaneringens
            område. Spörsmålet har således en lokaliseringspolitisk aspekt,
            som dock inte beröres i detta sammanhang. I övrigt beröres småhusbyggandets
            möjligheter i stor utsträckning vid olika åtgärder på region-,
            general-, stads- och byggnads- planeringens områden. Det är av
            vikt att småhusbyggandet beaktas och tillgodoses i alla dessa
            sammanhang. Vi föreslår att riksdagen hos Kungl. Maj:t anhåller
            om att de berörda myndigheterna i anvisningar meddelas att tillgodoseendet
            av småhusbehovet är av största angelägenhet. För närvarande gäller
            som särskilt villkor för småhus att lån inte beviljas om bostadsytan
            överstiger 125 m?. Bestämmelsen har tillkommit för att förhindra
            att statliga lån utgår till enfamiljshus av sådan luxuös karak-
            tär att det inte kan anses motiverat med statligt lånestöd. Bostadsstyrel-
            sen har emellertid framhållit att trots vissa jämkningar är bestämmelsen
            svår att tillämpa på ett sätt som leder till rimliga och rättvisa
            resultat. Maximeringen har ibland lett till att husen fått en
            olämplig utformning. Enligt vår mening bör en regel som medför
            sådana konsekvenser inte bibehållas. Vi förordar därför att regeln
            skall upphöra att gälla fr. o. m. den 1 juli innevarande år. Med
            hänvisning till det ovan anförda hemställes, att riksdagen måtte
            A. besluta 1) att statligt lån till småhus beträffande lån som
            preli- minärt beviljas fr. o. m. den 1 juli 1963 må utgå intill
            95 procent av belåningsvärdet i stället för nu gällande 90 procent
            av belåningsvärdet, 2) att nuvarande särskilda villkor för lån
            till småhus, — att bostadsytan ej får överskrida 125 m? — må upphöra
            att gälla fr. o. m. den 1 juli 1963; B. i skrivelse till Kungl.
            Maj:t anhålla 1) att den av 1962 års riksdag beslutade ändringen
            av nedre lånegränsen för statligt lån för småhus, från 50 till
          </p>
          <pb facs="riksdagen-motions-pdf/data/1963/mot_1963__ak__596/mot_1963__ak__596-005.pdf"/>
          <p>
            Motioner i Andra kammaren, nr 596 år 1963 5
          </p>
          <p>
            70 procent av belåningsvärdet, vars tillämpning avsågs att efter
            viss övergångstid bli successivt införd, ej må till- lämpas förrän
            de statliga bostadslånen ersatts av ett stat- ligt kreditgarantisystem,
            samt att amortering och för- räntning av de statliga lånen till
            småhus må erläggas ge- nom lika stora årliga annuitetsbelopp,
            2) att vid ersättande av den statliga långivningen med kreditgarantisystem
            sådana ränte- och amorteringsvillkor må eftersträvas att de höga
            initialkostnaderna utjämnas, förslagsvis genom att de första fem
            låneåren blir amorte- ringsfria och genom att amorteringsplikten
            därefter suc- cessivt inträder, så att erforderlig full amortering
            uppnås efter ytterligare fem år, 3) att frågan om införande av
            särskilt stöd till barnfa- miljernas småhusförvärv, genom lämpligt
            avvägd ränte- fri stående lånedel eller på därmed likvärdigt sätt,
            måtte prövas under beaktande av de i motionen angivna rikt- linjerna,
            så att förslag i ärendet snarast kan föreläggas riksdagen, 4)
            att nu förekommande restriktiva prövning och vägran av statliga
            lån till småhusbyggande som tillämpas på grundval av vissa arbetsmarknadspolitiska
            skäl, må upp- höra samt att statligt lån till småhus på grund
            av kredit- värdesskäl må vägras endast om uppenbart olämplig plats
            valts i enlighet med riksdagens tidigare uttalanden, 5) att berörda
            myndigheter på samhällsplaneringens om- råde genom anvisningar
            måtte meddelas att behovet av ett ökat småhusbyggande bör iakttagas
            i planeringen, samt 6) att de författningsändringar som föranledes
            av ovan- stående yrkanden måtte vidtagas; C. beakta vad i motionen
            i övrigt anförts.
          </p>
          <p>
            Stockholm den 26 januari 1963
          </p>
          <p>
            Gunnar Hedlund Lars Eliasson S. G. W. Wahlund
          </p>
          <p>
            i Sundborn
          </p>
          <p>
            Sven Vigelsbo Per Svensson Gustaf Svensson i Stenkyrka i Vä
          </p>
          <p>
            Harald Larsson Gunnar Larsson i Hedenäset i Luttra
          </p>
        </div>
      </div>
    </body>
  </text>
</TEI>
