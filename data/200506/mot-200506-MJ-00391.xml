<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200506/mot_200506_MJ_391/mot_200506_MJ_391-0001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            2005/06 mnr: MJ391 pnr: s11078
          </p>
          <p>
            Motion till riksdagen 2005/06:MJ391
          </p>
          <p>
            av Krister Örnfjäder och Agneta Ringman (s)
          </p>
          <p>
            Etablering av våtmarker
          </p>
          <p>
            Förslag till riksdagsbeslut
          </p>
          <p>
            Riksdagen tillkännager för regeringen som sin mening vad i motionen
            anförs om etablering av våtmarksområden i Kalmar län.
          </p>
          <p>
            Motivering
          </p>
          <p>
            Det behövs en rad insatser för att förbättra miljön i Östersjön.
            Om insatserna ska bli framgångsrika krävs bland annat att Östersjöländerna
            samarbetar. Kväve och fosfor läcks ut längs med kusterna i Östersjön,
            vilket leder till en ökad övergödning som tar sig uttryck som
            sommarens algblommning. Varje land runt Östersjön måste ta sitt
            ansvar för att enskilt och i samverkan med övriga länder ge sitt
            bidrag till förbättringen av miljön. Vi vill i den här motionen
            peka på en angelägen åtgärd — etableringen av fler våtmarksområden,
            så kallade dämmen. För att vi ska kunna återskapa våra ekosystem
            behöver det genomföras reningsinsatser för att minska förekomsten
            av gödämnen. I till exempel Gamlebyviken har insatser genomförts
            som har varit så framgångsrika att blåstången har börjat återvända.
            Blåstången är viktig för kustvattnens ekosystem. Även i södra
            Kalmar län har dämmen etablerats med goda resultat. Våtmarksområdena
            har en viktig funktion för att hejda övergödningen. Under 1980-talet
            gjordes en stor satsning på våtmarksområden i Laholmsbukten. Ett
            liknande program bör nu igångsättas för kusten i Kalmar län, inklusive
            Öland. Länet och berörda kommuner har givetvis ett ansvar för
            att programmet kommer till stånd, men det behövs även ett statligt
            engagemang.
          </p>
          <p>
            Stockholm den 26 september 2005
          </p>
          <p>
            Krister Örnfjäder (s) Agneta Ringman (s)
          </p>
        </div>
      </div>
    </body>
  </text>
</TEI>
