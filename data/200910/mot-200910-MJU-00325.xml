<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200910-MJU-00325">
  <teiHeader>
    <fileDesc>
      <titleStmt>
        <title>Pantsystem som ett verktyg i miljö- och klimatarbetet</title>
        <author corresp="i-VRHymVx7EsX48sg7b5qmpS">av Jan Lindholm (mp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Pantsystem som ett verktyg i miljö- och klimatarbetet</title>
          <idno type="rdwebb">GX02MJ325</idno>
          <rs type="number">MJ325</rs>
          <orgName type="comitteeAbbreviation">MJU</orgName>
          <ref type="dokument_url_text">http://data.riksdagen.se/dokument/GX02MJ325/text</ref>
          <ref type="dokument_url_html">http://data.riksdagen.se/dokument/GX02MJ325</ref>
          <ref type="dokumentstatus_url_xml">http://data.riksdagen.se/dokumentstatus/GX02MJ325</ref>
          <ref type="doc">http://data.riksdagen.se/fil/31B465A9-D41D-4399-96E5-E0B758D5DC1B</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-VRHymVx7EsX48sg7b5qmpS</idno>
            <name>Jan Lindholm</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-8NWtBty1cbAnBVYS8EA5Cb" type="signed"/>
        <correspContext corresp="i-8NWtBty1cbAnBVYS8EA5Cb">
          <note type="signatory" corresp="i-VRHymVx7EsX48sg7b5qmpS"/>
        </correspContext>
        <correspAction xml:id="i-FVzWy7sp4neFwQ5RdkM3i2" type="numbering">
          <date when="2009-10-06"/>
        </correspAction>
        <correspAction xml:id="i-EK2acUnvBvy5HwVB6Jis5S" type="submission">
          <date when="2009-10-02"/>
        </correspAction>
        <correspAction xml:id="i-MibAzisTatgprmt3tXZD27" type="transfer">
          <date when="2009-10-01"/>
        </correspAction>
        <correspAction xml:id="i-27Cwm8Ejr1Z9bMaWeaMSbF" type="assigned"/>
        <correspContext corresp="i-27Cwm8Ejr1Z9bMaWeaMSbF">
          <ref type="assignedTo">Miljö- och jordbruksutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-L8hRB7pwBmpLTAn7netqrg" type="motBody">
        <div xml:id="i-BA1zsZDYESLKbpbive68vF" type="motProposal" subtype="förslag">
          <head xml:id="i-SxxTaXJ2YyMKXBTURqtTYW">
            Förslag till riksdagsbeslut
          </head>
          <p xml:id="i-6X7Q25mGe4tvKx8CxZ5w99">
            Riksdagen tillkännager för regeringen som sin mening vad som
            anförs i motionen om behovet av att utveckla pantsystem till ett
            mer kraftfullt verktyg för medborgarna i det hållbara samhället.
          </p>
        </div>
        <div xml:id="i-HiyHzb4Qewt7EdvQ4mPgDJ" type="motContent">
          <head xml:id="i-7dCFcFJGLVCngqQtQm17aB" type="h1">
            Bakgrund
          </head>
          <p xml:id="i-6gKtwxsyjsDbrhEiRiykwu">
            Min nästan identiska motion i samma ämne från förra riksdagsårets
            allmänna motionstid har ännu inte behandlats, varför det kan tyckas
            onödigt att upprepa ett nästan identiskt krav. Utvecklingen går
            emellertid i rasande fart även om mycket av det man som ledamot
            uppfattar som nyheter mycket väl kan vara gammal skåpmat som bara
            råkat dyka upp i ny skepnad. Självklart är det även så att informationen
            och kunskapen kan uppfattas som ny för min egen del även om det
            handlar om en utveckling som har en längre historia.
          </p>
          <p xml:id="i-1LC6GSJrYNt5ZKRjqsJW1">
            Jag upprepar därför motionen men hänvisar även till fjolårets
            motion eftersom jag avser att korta ner texten och bara bifoga
            några mindre kompletteringar.
          </p>
          <head xml:id="i-Dr8cF2c4ADP6uKkLSHya8e" type="h1">
            Villkor för välfärdssamhället
          </head>
          <p xml:id="i-AuCwrBTXpARibrXq8kbRUM">
            Det finns nu 6,7 miljarder människor på jorden och vi blir ständigt
            fler. I debatten kan man fånga upp många olika prognoser för framtiden
            och en är att antalet människor på jorden troligen ska plana ut
            på 9 miljarder så småningom, fler ska vi inte bli. Samtidigt finns
            det kalkyler på hur många människor jorden långsiktigt kan försörja
            med den levnadsstandard och konsumtion som vi har inom EU, och
            då hamnar man på intervallet 0,81,5 miljarder individer. Den typen
            av prognoser kan självklart alltid ifrågasättas men säger ändå
            en del om villkoren för människan på jorden.
          </p>
          <p xml:id="i-ADQ4QbNghrZET9sEotzShy">
            Priset på många metaller har stigit snabbt under ett antal år
            fram till dess att den globala ekonomiska krisen slog till hösten
            2008. Självklart påverkar både högkonjunkturer och lågkonjunkturer
            priset på råvaror men vi ser även andra signaler som pekar på
            att en orsak är att knappheten på råvaror börjar bli ett problem.
            Allt fattigare fyndigheter tas i drift i takt med att de mest
            lättåtkomliga fyndigheterna sinar. Detta gäller inte bara olja
            utan många råvaror. Även om 2009 så här långt har varit ett år
            med låg efterfrågan så har efterfrågan på skrot legat högt och
            stölder av metaller fortsätter i oförminskad omfattning.
          </p>
          <p xml:id="i-CbjY3kbMhPMGyqXjd2Lo5j">
            Även livsmedelsförsörjningen är ansträngd. Haven är i stort sett
            utfiskade och 80 procent av alla bestånd anses hotade. Torsken
            som var billig mat på 1960-talet är idag en exklusiv fisk för
            de med god köpkraft. Så här kan man naturligtvis fortsätta att
            med flera exempel beskriva resursknapphet om man vill. Det skulle
            dock även kunna beskrivas som överuttag eller som överbefolkning.
          </p>
          <p xml:id="i-XcrpMhiUTN8i4Jm99sdyQu">
            Att försörja ett ständigt växande antal människor på en begränsad
            planet där individerna hela tiden dessutom förväntar sig ökad
            konsumtionskraft per capita är en svår, för att inte säga omöjlig
            uppgift. I väntan på att mänskligheten och kanske i första hand
            dess ledare ska förstå detta så gäller det att vi hela tider finner
            smarta och resurssnåla lösningar.
          </p>
          <head xml:id="i-XY3rMr96kEoBqZ6JGWW88J" type="h1">
            Vad handlar motionen om
          </head>
          <p xml:id="i-DGJLvXknz7mo6hkwtrM4iF">
            Pant känner vi alla till som ett system för öl- och läskburkar
            samt för några andra dryckesförpackningar. Vi som är äldre kommer
            kanske ihåg Systembolagets pantsystem för sina förpackningar.
            Någon kanske tänker på pantbanken eller på pantsättning av fastigheter
            vid huslån.
          </p>
          <p xml:id="i-78c6x8Y1M3exiu8CvRxdCz">
            Pantsystem för att minska råvarubehovet, materialsvinnet, nedskräpningen,
            miljöförstöringen, energiförbrukningen, belastningen på ekosystemen
            och i slutändan kostnaden för konsumenten är det som denna motion
            handlar om. Panten utgör ju ingen kostnad för konsumenten om hon
            eller han inte är tvungen att låna till panten.
          </p>
          <head xml:id="i-V1PPYsNEc4mLi8dv3FKhKZ" type="h1">
            Några exempel på tänkbara områden för nya pantsystem
          </head>
          <p xml:id="i-DZsKGHjHA87SbVZzQJD6XS">
            Jag hänvisar här huvudsakligen till fjolårets motion i samma
            ämne där jag som exempel på möjliga nya användningsområden för
            panter nämnde läkemedel. Jag upprepar inte argumentationen men
            vill tillägga att den privatisering av apoteken som regeringen
            avser genomdriva inte ska ses som ett hinder för mitt förslag.
          </p>
          <p xml:id="i-FSzUUEsT28VEQBD5Q7DYDt">
            I fjolårets motion nämnde jag även inbyggda batterier i presentartiklar
            som tyvärr ofta hamnar i fel avfallsfraktion liksom hushållselektronik
            som har blivit en snabbt växande del av våra sopor och som lätt
            blir felhanterade. Många av de problem som en felaktig hantering
            av dessa produkter leder till kan undvikas med ett bra och tydligt
            pantsystem.
          </p>
          <p xml:id="i-2KF5S9mSy82PWE6Rrb6XFc">
            Framväxten av bilpooler är ett exempel på att allt fler inser
            att sällanbruk sprodukter inte måste vara privatägda. Här pekar
            jag i fjolårets motion ut exempel där en pant kan minska svinnet
            och sluta kretsloppet för många produkter i detta segment. Ytterligare
            exempel i fjolårets motion var konsumentförpackningar där panter
            förekommer i vissa delar men uppenbarligen många gånger med för
            låga belopp. Att en utveckling av pantsystem även skulle kunna
            minska kommunernas kostnader för städning av allmänna ytor nämndes
            även i motionen.
          </p>
          <p xml:id="i-YW8UXFf1kdeqTwn8Acx9bX">
            Till detta vill jag nu lägga att det under våren och sommaren
            2009 har förekommit många upprörande artiklar i många landsortstidningar
            om den tilltagande nedskräpningen i naturen. Trots lågkonjunkturen
            så skräpas det ner även med produkter som har pantvärde. Det är
            en tydlig signal att pantbeloppen där de förekommer är för lågt
            satta. Samma problem gäller skrotningspremier för gamla bilar.
            Allt för många bilar förorenar vår natur, ibland som utbrända
            vrak som svårligen kan identifieras. Det är uppenbart att det
            krävs betydande motivation för att människor ska upphöra med att
            sprida sopor i vår miljö. Efter ett besök i Kairo inser jag i
            och för sig att vi i Sverige ligger långt före andra länder när
            det gäller att inte skräpa ner, men trots detta är situationen
            alarmerande.
          </p>
          <p xml:id="i-Kkska127EvK6DYPkwyKPfQ">
            En annan kunskap som tillkommit sedan förra årets motion är nedskräpningen
            av haven. Jag syftar då både på de mikroskopiska plastfibrer som
            filtrerats fram i våra egna vatten och de tusentals kvadratmil
            stora sammanhängande avfallsöar som lokaliserats i världshaven.
            En lösning på att toalettavfall i fritidsbåtar töms i våra hav
            skulle kanske vara att införa kärl med pant som en obligatorisk
            komponent i båtar med toalett. Förslaget är ogenomtänkt men jag
            vill väcka till nytänkande för att få heltäckande fungerande lösningar.
            Panter kan finnas i många skepnader.
          </p>
          <p xml:id="i-S84gfMccMNnGqQsrjWq7Es">
            Ska vi klara miljö- och klimatutmaningarna så är det nämligen
            viktigt att vi slutar skapa oss en mängd onödigt arbete. Det är
            dumt att tillverka fler mediciner än nödvändigt och spola ner
            hälften i avloppen om de i verkligheten många gånger är användbara
            i kanske mer än tio år. Det är dumt att tvingas rena vatten som
            inte skulle behöva förorenas från början. Det är dumt att ha en
            bil som för det mesta står och rostar om man i stället kan dela
            den med andra. Det är dumt att inte återvinna allt papper och
            därmed minska belastningen på skogen, och visst förmultnar hamburgerresterna
            i skogen men de kan i stället bli biogas till våra bilar om vi
            hanterar avfallet på ett smartare sätt. Allt kan naturligtvis
            inte kopplas till pantsystem, men väl utvecklade sådana kan förhoppningsvis
            påverka en livsstil som tyvärr verkar bli allt mer av släng-karaktär.
            (Observera att jag inte skriver slit och släng eftersom det första
            steget inte är relevant längre när en del produkter ska vara färdigslitna
            redan vid köptillfället och andra produkter köps enbart för att
            ägas och inte för att brukas.)
          </p>
          <head xml:id="i-WndaMiHx74qTvJXrKVBL1o" type="h1">
            Förslag
          </head>
          <p xml:id="i-HAvPhUtvZQS2Nog87pEoJ1">
            I övrigt hänvisar jag till den utförligare argumentationen i
            fjolårets motion. Även om hemställanspunkten i årets motion är
            något justerad så är målet detsamma. Vi vet alla att vi har ont
            om tid och att utmaningarna är stora. Tekniska lösningar uppfattas
            som bekväma och man förlitar sig gärna till sådana. Det är emellertid
            uppenbart att beteendeförändringar också är nödvändiga om ett
            mindre miljö- och klimatbelastande samhälle ska kunna växa fram
            ur den kris vi befinner oss i. Mot bakgrund av detta är det av
            stor betydelse om regeringen kunde lägga kraft på att utveckla
            pantsystem som ett mer omfattande verktyg för oss alla att som
            konsumenter agera mer i linje med den kunskap vi numera har skaffat
            oss men som är så svår att tillämpa. Detta bör ges regeringen
            till känna.
          </p>
        </div>
        <div xml:id="i-WXkAuD6njZ7xqDoFPP9A2b" type="motSignatures">
          <list xml:id="i-Lf8KeHEnWhf82LmDmA6t32">
            <item xml:id="i-JN8fdBm3wdLLMKYf4z6MQJ" who="i-VRHymVx7EsX48sg7b5qmpS">
              Jan Lindholm (mp)
            </item>
          </list>
        </div>
      </div>
    </body>
  </text>
</TEI>
