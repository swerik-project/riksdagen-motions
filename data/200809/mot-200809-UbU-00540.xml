<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200809-UbU-00540">
  <teiHeader>
    <fileDesc>
      <titleStmt>
        <title>Religionsutbildningens betydelse för internationell kommunikation</title>
        <author corresp="i-5jLvgtZLz4tn3NhaKToY29">av Holger Gustafsson (kd)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Religionsutbildningens betydelse för internationell kommunikation</title>
          <idno type="rdwebb">GW02Ub540</idno>
          <rs type="number">Ub540</rs>
          <orgName type="comitteeAbbreviation">UbU</orgName>
          <ref type="dokument_url_text">http://data.riksdagen.se/dokument/GW02Ub540/text</ref>
          <ref type="dokument_url_html">http://data.riksdagen.se/dokument/GW02Ub540</ref>
          <ref type="dokumentstatus_url_xml">http://data.riksdagen.se/dokumentstatus/GW02Ub540</ref>
          <ref type="doc">http://data.riksdagen.se/fil/E47ED127-173B-4D3B-98D9-1F424EF535DD</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-5jLvgtZLz4tn3NhaKToY29</idno>
            <name>Holger Gustafsson</name>
            <state type="partyAffiliation" ref="Q213654">
              <desc>KD</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-VQ3VmhNtzVY4oqBTyNcw6j" type="signed"/>
        <correspContext corresp="i-VQ3VmhNtzVY4oqBTyNcw6j">
          <note type="signatory" corresp="i-5jLvgtZLz4tn3NhaKToY29"/>
        </correspContext>
        <correspAction xml:id="i-7Ha3i76DictGqEpNmF998n" type="numbering">
          <date when="2008-10-08"/>
        </correspAction>
        <correspAction xml:id="i-93NswZAAZgvkqCvP8u9o5s" type="submission">
          <date when="2008-10-07"/>
        </correspAction>
        <correspAction xml:id="i-9bgNjDPHfd1YndB27adpA1" type="transfer">
          <date when="2008-10-07"/>
        </correspAction>
        <correspAction xml:id="i-EBptgKgaM3fVUKKdJ49BQk" type="assigned"/>
        <correspContext corresp="i-EBptgKgaM3fVUKKdJ49BQk">
          <ref type="assignedTo">Utbildningsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-QXsxLAAnw6gVCzm47kacog" type="motBody">
        <div xml:id="i-G3SVsRnhMJNEnXyAEpVDVt" type="motProposal" subtype="förslag">
          <head xml:id="i-R4JRCnM1f2Z14rC4yitpiA">
            Förslag till riksdagsbeslut
          </head>
          <list xml:id="i-YDvEbvi5rPDLFFW9e8WCJW" style="ol">
            <item xml:id="i-LDAJRaqNYpdkeC9qgwJEe3">
              Riksdagen tillkännager för regeringen som sin mening vad som
              anförs i motionen om religionsutbildningens betydelse för internationell
              kommunikation och dialog över religions- och kulturgränser.
            </item>
            <item xml:id="i-5bvJt16DC63zoeNUPWXRBw">
              Riksdagen tillkännager för regeringen som sin mening vad som
              anförs i motionen om vikten av att fördjupa svensk politisk och
              diplomatisk utbildning med målsättningen att bättre förstå religioners
              betydelse för internationella relationer. 1
            </item>
          </list>
          <p xml:id="i-NC1nAmmeqMoy95dwkaJxWv">
            1 Yrkande 2 hänvisat till KU.
          </p>
        </div>
        <div xml:id="i-6fSkfHJxAcWsHCkXAH2kJx" type="motContent">
          <head xml:id="i-FFuUNxBVxJiW9GKRgvf4gx" type="h1">
            Motivering
          </head>
          <p xml:id="i-3AwLGn5STUe759NeAJiWzb">
            Till försvar för religionsfriheten står de mänskliga rättigheterna,
            såsom de bl.a. kommer till uttryck i FN:s och Europarådets rättighetsförklaringar.
            Europakonventionen ingår sedan 1995 i svensk lagstiftning genom
            medlemskapet i EU. Rättighetsförklaringarna står som garanter
            för att mänskliga fri- och rättigheter inte ska inskränkas lagstiftningsvägen.
          </p>
          <p xml:id="i-LokrMWQtXUuS4fdxF7Ve88">
            Religionsfriheten är inte en perifer mänsklig rättighet utan
            en av demokratins mest centrala. Till religionsfriheten knyter
            FN:s allmänna förklaring om de mänskliga rättigheterna även grundläggande
            friheter som tanke- och samvetsfrihet. Artikel 18 i FN-deklarationen
            lyder: Envar har rätt till tankefrihet, samvetsfrihet och religionsfrihet.
            Denna rätt innefattar frihet att byta religion eller tro och att
            ensam eller i gemenskap med andra offentligt eller enskilt utöva
            sin religion eller tro genom undervisning, andaktsövningar, gudstjänst
            och iakttagande av religiösa sedvänjor.
          </p>
          <p xml:id="i-7emhQWRqSkkrvpPa9ffj9p">
            Som politiskt sekulärt land har Sverige och de nordiska länderna
            fått allt svårare att förstå religioners betydelse i internationella
            relationer. Sverige fick religionsfrihet så sent som 1951. Fram
            till 1858 gällde konventikelplakatet i Sverige, som förbjöd andra
            religiösa möten än husandakten och Svenska statskyrkans gudstjänst.
            Sverige bedöms i dag allmänt vara världens mest sekulariserade
            land. Religiösa människor och grupper riskerar därför, i högre
            grad än någon annan grupp, att mötas av oförståelse och diskriminering
            i vårt land. Kunskap om och förståelse för religiösa grupper riskerar
            att bli en blind fläck såväl hos allmänhet som i offentlig maktutövning.
            Men religiösa människor och grupper har rätt att bli respekterade
            för sin tros- och samvetsövertygelse även i Sverige.
          </p>
          <p xml:id="i-2ScBsqLMDPPXYSYvHQsKeM">
            Yttrandefriheten måste vara överlägset viktigast i ett samhälle.
            Den är grunden för demokratin. Yttrandefrihet är en förutsättning
            för ett demo-kratiskt statsskick.
          </p>
          <p xml:id="i-3abmc5huZnWPoqf9viMJ4R">
            I Europakonventionen om mänskliga rättigheter står skrivet om
            yttrandefriheten: Denna rätt innefattar åsiktsfrihet samt frihet
            att ta emot och sprida uppgifter och tankar utan offentlig myndighets
            inblandning och oberoende av territoriella gränser.
          </p>
          <p xml:id="i-Aj1HpdFzu93fJkPx8ieoD7">
            Muhammedbilderna i Jyllands-Posten var tolv satirteckningar som
            publicerades i den danska dagstidningen Jyllands-Posten den 30
            september 2005 . Bilderna sades föreställa profeten Muhammed .
            Syftet med publiceringen var enligt tidningen att väcka debatt
            kring press - och yttrandefriheten . Publiceringen ledde till
            häftiga protester från muslimska grupper, som bland annat hävdade
            att bilderna var kränkande, rasistiska och ett uttryck för islamofobi
            . Libyen , Saudiarabien och Iran drog tillbaka sina ambassadörer
            från Danmark och i flera länder bojkottades danska produkter.
            Efter att ha fått motta ett flertal mordhot gick två av tecknarna
            under jorden. Med ökad kunskap och förståelse om religioners inneboende
            dynamik och kraft kan man bättre hantera den fundamentala rätten
            till yttrandefrihet, genom att besitta rätten men av hänsyn till
            andra människors tro och övertygelse visa ansvaret att avstå från
            hets mot vad medmänniskor upplever som heligt och därmed undvika
            kränkningar av deras tro och övertygelse. Istället kan man nå
            en förtroendefull dialog över religions- och nationsgränser.
          </p>
          <p xml:id="i-NL5s5bk2gcUWmPkbqBQ2ib">
            På samma sätt som det finns en negativ koppling mellan överträdelser
            mot de mänskliga rättigheterna och hoten mot fred och säkerhet,
            finns det en positiv koppling mellan religionsfrihet och respekten
            för övriga mänskliga rättigheter. Sveriges utrikespolitik omfattar
            inte bara kampen för internationell rätt och mänskliga rättigheter,
            utan också utvecklingsarbete och handel etc. En viktig del i arbetet
            är spridandet av demokrati och demokratiska värden. Även dessa
            områden berörs av bristen på religionsfrihet. I en studie av 59
            länder som nyligen presenterades vid Harvard University har forskarna
            kunnat belägga ett tydligt samband mellan förekomsten av religionsfrihet
            och ekonomisk utveckling. Vi behöver inte gå längre än till vårt
            eget land för att se vilken betydelse fri religionsutövning har
            haft för framväxten av demokratiska värden och det demokratiska
            samhället. Internationella undersökningar visar att för mellan
            85 och 95 procent av världens befolkning är religionen en del
            av livet. Detta gör att religionsfriheten inte är en perifer rättighetsfråga
            för en liten minoritet av världens befolkning. Tanke-, samvets-
            och religionsfrihet är inte av marginell betydelse, utan ligger
            tvärtom i själva centrum av den mänskliga erfarenheten. Sveriges
            uppgift bör vara att utveckla dialogen mellan religioner och kulturskillnader.
          </p>
          <p xml:id="i-Ggp3FmrhMHcKLbQR6z22To">
            Framtiden, globaliseringen, beroendet av omvärlden och kontakterna
            över nationsgränser fordrar seriösa och djuplodande dialoger baserade
            på ömsesidig respekt, öppenhet och tolerans. Religion som fenomen
            är viktigt för människor. I ett sekulariserat land som Sverige
            kan vi ha svårt att förstå den centrala roll som religionen intar
            i samhällen utanför vårt land. Därför är det av stor vikt att
            religionskunskap ges tillräckligt utrymme i svensk grundskola
            och gymnasium. Religionsfriheten är en viktig mänsklig rättighet.
            Religionen och livsåskådningen berör det innersta i en människa
            och är ett uttryck för människans andliga behov. Därför slår ofta
            kränkningar av religionsfriheten hårt. I den mer sekulariserade
            västvärlden har begreppet kommit att mer och mer betyda friheten
            från religion, medan friheten till en religion inte anses vara
            lika viktig. Det religiösa uttryckets plats i det offentliga rummet
            eller den offentliga debatten betraktas med skepsis, och inte
            sällan med förakt. Detta är problematiskt dels därför att ett
            sådant synsätt leder till kränkningar av människors rätt, dels
            till att misstänksamhet odlas. Dessutom så underlättar inte denna
            inställning pluralism och integration mellan människor med olika
            kulturer och religiös övertygelse. I andra delar av världen är
            friheten från religion ofta den springande punkten. Religionen
            används inte sällan som ett förtryckarinstrument och som ett sätt
            att härska över människor inte minst kvinnor. En kontinuerlig
            dialog mellan företrädare för olika religioner är ett måste för
            att undvika motsättningar. Det är viktigt att stärka kunskap och
            förståelse för religioners betydelse i internationella relationer.
            Synnerligen angelägen är kunskapen och insikten hos internationella
            svenska aktörer som politiker och diplomater. Därför är det viktigt
            att riksdagen tillkännager för regeringen som sin mening vad som
            anförs i motionen om religionsutbildningens betydelse för internationell
            kommunikation och dialog över religions- och kulturgränser.
          </p>
        </div>
        <div xml:id="i-5etoXHEMRzp14BPsXZxV2g" type="motSignatures">
          <list xml:id="i-MjS9qrufRqruW8XxXANgSN">
            <item xml:id="i-7CHn4S2GS1TM5Q1vb3A4oE" who="i-5jLvgtZLz4tn3NhaKToY29">
              Holger Gustafsson (kd)
            </item>
          </list>
        </div>
      </div>
    </body>
  </text>
</TEI>
