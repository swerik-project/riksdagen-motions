<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201718-MJU-00283">
  <teiHeader>
    <fileDesc>
      <titleStmt>
        <title>Biokolmetoden</title>
        <author corresp="i-VRHymVx7EsX48sg7b5qmpS">av Jan Lindholm (MP)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2017/18:283 av Jan Lindholm (MP)</title>
          <idno type="rdwebb">H502283</idno>
          <rs type="number">283</rs>
          <orgName type="comitteeAbbreviation">MJU</orgName>
          <ref type="dokument_url_text">http://data.riksdagen.se/dokument/H502283/text</ref>
          <ref type="dokument_url_html">http://data.riksdagen.se/dokument/H502283</ref>
          <ref type="dokumentstatus_url_xml">http://data.riksdagen.se/dokumentstatus/H502283</ref>
          <ref type="docx">http://data.riksdagen.se/fil/5439604C-E62F-49FC-B084-B42D6419D481</ref>
          <ref type="pdf">http://data.riksdagen.se/fil/33A09C70-E000-4145-9BC4-77CD88C0C3D7</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-VRHymVx7EsX48sg7b5qmpS</idno>
            <name>Jan Lindholm</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="committeeProcessing"/>
        <correspAction xml:id="i-NQ2RA7XjAwuCosKurBmNeA" type="signed"/>
        <correspContext corresp="i-NQ2RA7XjAwuCosKurBmNeA">
          <note type="signatory" corresp="i-VRHymVx7EsX48sg7b5qmpS"/>
        </correspContext>
        <correspAction xml:id="i-QXRbqurs4i9LAkXxMPqmCx" type="submitted">
          <date when="2017-09-26"/>
          <time when="15:24:55"/>
        </correspAction>
        <correspAction xml:id="i-FFF3Y58PWp9guWrSZbwMxi" type="reviewed">
          <date when="2017-09-26"/>
          <time when="16:29:03"/>
        </correspAction>
        <correspAction xml:id="i-FMcBPjV34mQVZoLpJUQhgW" type="referred">
          <date when="2017-10-13"/>
        </correspAction>
        <correspAction xml:id="i-J5cRiAhZf9v71fKgd1q587" type="assigned">
          <date when="2018-06-20"/>
          <time when="17:35:11"/>
        </correspAction>
        <correspContext corresp="i-J5cRiAhZf9v71fKgd1q587">
          <ref type="assignedTo">Miljö- och jordbruksutskottet</ref>
        </correspContext>
        <correspAction xml:id="i-BNU9oDGKBGFQyHc8dBPE4f" type="behandlas_i"/>
        <correspContext corresp="i-BNU9oDGKBGFQyHc8dBPE4f">
          <ref type="uppgift">2017/18:MJU1</ref>
          <ref type="ref_dok_id">H501MJU1</ref>
          <ref type="ref_dok_typ">bet</ref>
          <ref type="ref_dok_rm">2017/18</ref>
          <ref type="ref_dok_bet">MJU1</ref>
          <ref type="ref_dok_titel">Utgiftsområde 20 Allmän miljö- och naturvård</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-MtHdhsNo1MNDiyEmjjJNLZ" type="behandlas_i"/>
        <correspContext corresp="i-MtHdhsNo1MNDiyEmjjJNLZ">
          <ref type="uppgift">2017/18:MJU26</ref>
          <ref type="ref_dok_id">H501MJU26</ref>
          <ref type="ref_dok_typ">bet</ref>
          <ref type="ref_dok_rm">2017/18</ref>
          <ref type="ref_dok_bet">MJU26</ref>
          <ref type="ref_dok_titel">Klimatpolitik</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-D5xdwDXj7EaDXQmRyHmhMa" type="behandlas_i"/>
        <correspContext corresp="i-D5xdwDXj7EaDXQmRyHmhMa">
          <ref type="uppgift">2017/18:MJU22</ref>
          <ref type="ref_dok_id">H501MJU22</ref>
          <ref type="ref_dok_typ">bet</ref>
          <ref type="ref_dok_rm">2017/18</ref>
          <ref type="ref_dok_bet">MJU22</ref>
          <ref type="ref_dok_titel">Klimatpolitik</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-XhGPBxnXnaqB4EwtYNd8cK" type="motHeader">
        <div xml:id="i-R2zdtFSwarxWUyhnbJiibp" type="motTitle">
          Motion till riksdagen 2017/18:283 av Jan Lindholm (MP) Biokolmetoden
        </div>
      </div>
      <div xml:id="i-LUfN5PBRfi9k1QSLE2Uu8M" type="motBody">
        <div xml:id="i-Aywc2G3hDJde5NfzHCztgG" type="motProposal" subtype="förslag">
          <head xml:id="i-VnNCnHa2vTjsTYzoHkz8g6">
            Förslag till riksdagsbeslut
          </head>
          <list xml:id="i-NpoGyoC6meTG8k8VhZM3bm" style="ol">
            <item xml:id="i-Ucx7btXW1rtx8jxciGgLZw">
              Riksdagen ställer sig bakom det som anförs i motionen om vikten
              av att minska mängden klimatpåverkande gaser i atmosfären och
              tillkännager detta för regeringen.
            </item>
            <item xml:id="i-9nHsjh2GSf32RKuArucm5z">
              Riksdagen ställer sig bakom det som anförs i motionen om att
              värna biologisk produktionsförmåga och tillkännager detta för
              regeringen.
            </item>
            <item xml:id="i-HoKrDwt7k3eKppGbdEek9L">
              Riksdagen ställer sig bakom det som anförs i motionen om behovet
              av fortsatt forskning och utveckling av frågor kring biokolteknik
              och tillkännager detta för regeringen.
            </item>
            <item xml:id="i-BaouKFo8hyrDqzSkMAkFER">
              Riksdagen ställer sig bakom det som anförs i motionen om styrmedel
              för att stimulera bruket av biokolteknik och tillkännager detta
              för regeringen.
            </item>
            <item xml:id="i-QSos4jU4pxaYvbmHDYVQrQ">
              Riksdagen ställer sig bakom det som anförs i motionen om vikten
              av att utkräva ansvar från alla länder i FN-systemet att bidra
              till finansieringen av IPCC:s arbete och tillkännager detta för
              regeringen.
            </item>
          </list>
        </div>
        <div xml:id="i-9EurTTmtfQDqcQGFjKSeLi" type="motContent">
          <head xml:id="i-8bRGrvH1WEDbRB5FHxUVu5" type="h1">
            Inledning
          </head>
          <p xml:id="i-KBUVpucLkkoXpiHxR1AZHj">
            Intill högar av kvistar och ris på Högdalens återvinningscentral
            i Stockholm står en ny biokolanläggning. Via en stor tratt ska
            finfördelat flis från grenar och kvistar matas in i en syrefattig
            reaktor där det förkolnar i en så kallad pyrolysprocess. Så inleds
            en artikel om en pilotanläggning för Biokolmetoden i tidningen
            Ny teknik den 16 mars i år.
          </p>
          <p xml:id="i-JL86VwpcWKi61QVfePXUMf">
            Projektet är ett samverkansprojekt mellan Fortum Värme och Stockholm
            Vatten och Avfall. Det har kommit till stånd tack vare ett stöd
            från Bloomberg Philanthropies och skall hinna utvärderas redan
            i år. Anläggningen minskar koldioxidutsläppen med mellan 600 och
            700 ton per år om man jämför med att motsvarande mängd bränsle
            skulle förbrännas i en avfallspanna. Tidningen uppger att Fortum
            Värme är så optimistiska att de redan har planer på att bygga
            en storskalig anläggning.
          </p>
          <head xml:id="i-VmKWDMygWL5yHbVSrqoAQ1" type="h1">
            Tidigare behandling
          </head>
          <p xml:id="i-Ew2jB5wSfFhF21WkrrGUGj">
            Motioner med liknande förslag och motiveringar har tidigare avvisats
            av riksdagen. Den version av motionen som lämnas in nu hösten
            2016 har enbart genomgått några mindre justeringar i förhållande
            till tidigare motionstexter och årets motion i ämnet har bara
            kompletterats något.
          </p>
          <p xml:id="i-WABXuNtq1Zi2bREtwziWm1">
            För vart år som går så blir det allt mer angeläget att metoder
            som innebär att man fastlägger kol från atmosfären börjar användas.
            Biokolmetoden är beprövad och kräver inte någon omfattande forskning
            eller utveckling för att kunna börja användas till skillnad från
            de storskaliga tekniska metoder (CCS) som oljebolagen arbetar
            med. Vi har inte tid att vänta på att CCS-metoden blir användbar,
            vi borde ha börjat för länge sedan med att plocka CO2 ur atmosfären
            i storskalig form. Ingen kan längre sväva i okunskap om effekterna
            av vårt oansvariga sätt att inte vårda vår enda planet.
          </p>
          <p xml:id="i-NN6Ei2GmArTdYvSWnUKY7W">
            Förhoppningsvis har tiden och förbättringen av den allmänna bildningsnivån
            påverkat så att fler har förmåga att förstå innehållet i motionen
            denna gång. Av den anledningen upprepas förslaget trots tidigare
            motgångar.
          </p>
          <head xml:id="i-R3bYtc396PzdGd532Dfusn" type="h1">
            Politik för teknik som sänker halten koldioxid i atmosfären
          </head>
          <p xml:id="i-Xviz4VDeNiMTHGVDrdgrgq">
            För 150 år sedan var koldioxidhalten i det globala lufthavet
            ca 282 ppm, dvs. av en miljon liter luft utgjorde 282 liter koldioxid.
            Genom förbränning av fossila bränslen, som kol, olja och fossilgas,
            samt genom omfattande skogsavverkningar har vi människor sedan
            dess höjt lufthavets koldioxidhalt, så att den sommaren 2012 uppmättes
            till 397 ppm. Med nuvarande utsläpp fortsätter halten att stiga
            med cirka 2 ppm per år. Tyvärr har man 2016 uppmätt värden som
            tyder på att vi redan med marginal passerat 400 ppm. I augusti
            2016 låg den genomsnittliga globala nivån på 404,07 ppm enligt
            en samanställning av Nasa. Enstaka mätvärden under 2016 har legat
            över 407 ppm. Månadsmedelvärdet 2016 var 403,94 ppm och den senaste
            månadsuppgiften jag hittat är att nivån var 406,42 i februari
            i år enligt NOAA.
          </p>
          <p xml:id="i-YCn14E9SGLwZ73Paqr4adH">
            Denna förändring på mer än 100 ppm på 150 år motsvarar den förändring
            i atmosfärens koldioxidhalt som kunnat uppmätas i isprover från
            de fyra senaste istiderna, fast då åt andra hållet. Förenklat
            kan man alltså säga: ca 180 ppm under istider, ca 280 ppm under
            mellanistider och nu 400 ppm under vad då? Man får gå mycket långt
            tillbaka i jordens historia för att hitta säkra bevis på den sistnämnda
            nivån. Det är därför det är så oroande. Se grafen nedan.
          </p>
          <p xml:id="i-UF629yZiRMv1jdW1nrfi7f">
            Med allt högre halter av växthusgaser, av vilka koldioxiden är
            den dominerande, tilltar det vi benämner växthuseffekt. Utstrålningen
            av energi från jorden minskar mer än instrålningen, vilket gör
            att jordens medeltemperatur långsamt stiger. Temperaturförändringen
            sker emellertid långsammare än förändringen av växthusgaser, vilket
            innebär att den atmosfär vi redan har på jorden motsvaras av en
            betydligt högre temperatur än den nuvarande. Detta innebär att
            även om ökningen av växthusgaser totalt skulle upphöra kommer
            temperaturen att fortsätta att stiga under många år innan den
            temperatur uppnås då instrålning och utstrålning av energi åter
            är i balans. Det kan misstolkas som att det då skulle råda harmoni
            för våra ekosystem men så är självklart inte fallet. Det innebär
            balans på en klimatnivå som ekosystemen inte är anpassade för
            vilket innebär att vi inte kan förutse vilka försörjningsförutsättningar
            vi då kommer att tvingas leva med.
          </p>
          <p xml:id="i-EnMtnXJ1FVQnxkaxKFfgnX">
            Medeltemperaturen vid jordytan är nu ca 0,87 grader Celsius högre
            än den var under förindustriell tid eller innan människan började
            använda fossil energi i större omfattning. Enligt Nasas mätningar
            är 2015 det varmaste året som uppmätts. De tio varmaste åren sedan
            säkra globala temperaturmätningar startade har inträffat efter
            år 2000. Se bilden.
          </p>
          <p xml:id="i-EGsfKQkNx96S8JaqX6uwKc">
            Redan denna ganska måttliga temperaturhöjning har gett påtagliga
            effekter, till exempel att havsytan stigit med nära 8 centimeter
            under perioden 1961–2003, och att stora delar av Arktis som tidigare
            varit täckt av is under sommaren numera består av öppet vatten.
            Den förändringen innebär att en mindre del av instrålningen av
            sol under sommaren reflekteras av isen tillbaka mot himlen och
            att en större del av energin från solen absorberas i vattnet.
            När undertecknad för bara åtta år sedan påpekade detta i en debattartikel
            i tidningen Ny Teknik gick i princip hela Sveriges ingenjörskår
            emot mig, idag har nog de flesta insett att albedoeffekten har
            betydelse.
          </p>
          <p xml:id="i-WfGMC6cuP6dc6N7WUPQjdJ">
            Den redan utsläppta mängden växthusgaser innebär att jordens
            medeltemperatur, som redan påpekats, kommer att fortsätta öka.
            Ökningen uppskattas under detta århundrade leda till en temperaturhöjning
            på 1,1 grader i förhållande till temperaturen under förindustriell
            tid. Det är alltså effekten av redan skedda utsläpp utan hänsyn
            taget till eventuella ”tipping points” eller indirekta effekter
            som exempelvis den förändrade albedoeffekten som beskrivits ovan
            när isytor blir mörka havsytor under en växande del av året. Temperaturen
            kommer därför troligen att öka mer än av forskningen uppskattat
            till år 2100.
          </p>
          <p xml:id="i-PhRzannX7qpLsimdirx1GV">
            Till den ovan i texten angivna temperaturhöjningen ska sedan
            läggas effekten av alla de utsläpp av växthusgaser som pågår och
            som kommer att pågå under många år trots alla ansträngningar att
            minska utsläppen av klimatpåverkande gaser. Även om några länder
            gör stora ansträngningar att minska sina utsläpp så ökar utsläppen
            från andra länder. Vissa mätningar tyder på att den totala globala
            utsläppsnivån nu har slutat öka utan är tämligen konstant. Det
            är självklart glädjande om så är fallet men innebär trots allt
            att halterna av klimatpåverkande gaser fortsätter att öka i atmosfären.
            Det innebär i sin tur en fortsatt ökningstakt av de konsekvenser
            forskarna beskriver. Vi har därför väldigt lite tid på oss att
            globalt bryta denna hotfulla utveckling.
          </p>
          <p xml:id="i-3pMULVmW89dABXeWrtjQQW">
            FN:s klimatpanel har i sina tidigare prognoser redovisat en vetenskaplig
            osäkerhet i de bedömningar den gör vilket även ligger till grund
            för de olika scenarier den presenterar i sina rapporter. Uppföljningar
            tycks visa på att den verkliga utvecklingen följer det minst önskvärda
            av alternativen. Nya forskarrön, sedan IPCC:s senaste rapport,
            antyder att även det värsta alternativet kan vara en underskattning
            av med vilken hastighet klimatförändringen sker. Förhoppningsvis
            kommer vi att ha mer kunskap om detta snart.
          </p>
          <p xml:id="i-9JS9GozfY3sH5mD9HtasDA">
            EU hade före Parismötet 2015 beslutat att medeltemperaturhöjningen
            måste begränsas till +2 grader Celsius i förhållande till förindustriell
            tid. Vetenskapliga rådet för klimatfrågor accepterade i sin underlagsrapport
            till Klimatberedningen, ”Vetenskapligt underlag för klimatpolitiken”
            (Miljövårdsberedningens rapport 2008:03), ”att EU:s tvågradersmål
            är en rimlig utgångspunkt för utsläppsminskande åtgärder, men
            det går inte att utesluta att även lägre temperaturökningar ger
            allvarliga effekter”. Rådet framhöll samtidigt ”att för att tvågradersmålet
            sannolikt ska klaras, behöver koncentrationen stabiliseras på
            en nivå om ca 400 ppm CO2 ” samt ”att vid en stabilisering på
            450 ppm CO2e är det en betydande risk att vi inte klarar tvågradersmålet”.
            Detta måste i dag betraktas som mycket optimistiska bedömningar
            och visar hur svårt det är för etablerad vetenskap att hantera
            ny information. Den av EU etablerade ”försiktighetsprincipen”
            borde tillämpas på detta område.
          </p>
          <p xml:id="i-F3bHi1UXdfQM3rNar8tYQx">
            Man bör därför lägga märke till den reservation som Vetenskapliga
            rådet gör, nämligen att ”det går inte att utesluta att även lägre
            temperaturökningar ger allvarliga effekter”. För denna farhåga
            finns sedan några år stöd från en växande skara vetenskapsmän.
            Man varnar: ”risken är stor att jorden som vi känner den inte
            tål mer än högst 350 ppm CO2e i lufthavet”, en uppfattning som
            exempelvis Tällberg Forum står bakom.
          </p>
          <p xml:id="i-szy28LBUC1MPFqdQkVVay">
            (Det lilla e:et som har smugit sig in i framställningen på några
            ställen, för att inte förvränga våra källor, står för en omräkning
            av alla klimatpåverkande gasers effekt till den påverkan den angivna
            nivån av enbart CO2 skulle ha. Eftersom de kemiska föreningarna
            har olika varaktighet i atmosfären och olika ursprung, där exempelvis
            metanläckage från tidigare frusen mark är en sekundäreffekt och
            beskrivs som en ”tipping point”, så påverkar självklart mixen
            av utsläppta klimatgaser bedömningen av hur konsekvenserna kan
            komma att se ut.)
          </p>
          <p xml:id="i-MdKwpXJBdLxcUcKxufNdfX">
            Till detta kan läggas att det i februari 2009 genomförda mötet
            mellan en stor del av världens klimatforskare i Köpenhamn antyder
            att situationen är mycket allvarligare än vi föreställde oss bara
            för ett par år sedan. Risken är stor att klimatförändringarna
            snart kommer att förstärka sig själva och därmed förvärra situationen
            ytterligare i form av plötsliga, oförutsedda förändringar.
          </p>
          <p xml:id="i-QweDeUqT9oXpYhR3WwqTaC">
            I några remissyttranden över Klimatberedningens betänkande har
            nödvändigheten av att få ned CO2e-halten till högst 350 ppm påpekats.
            Regeringen torde även utifrån andra källor vara väl medveten om
            allvaret i frågan men har i proposition 2008/09:162 En sammanhållen
            klimat- och energipolitik – Klimat valt att bortse från detta.
            Regeringen borde i sitt förslag till riksdagen ha satt upp som
            mål att ”svensk klimatpolitik bör bidra till att koncentrationen
            av växthusgaser i atmosfären på lång sikt stabiliseras på en nivå
            om högst 350 miljondelar per volymenhet koldioxidekvivalenter
            (ppmv CO2e)”.
          </p>
          <p xml:id="i-PeNpEgYYeGxd1qeQhRfiB2">
            Mot bakgrund av de förutsättningar som redovisats ovan var det
            ett stort framsteg när Parismötet 2015 beslutade om en formulering
            som innebär en ambition om att temperaturökningen inte kan tillåtas
            överstiga 1,5 grader vilket ungefärligen motsvarar en CO2e halt
            i atmosfären på 350 ppmv.
          </p>
          <p xml:id="i-BqnKVk75nsY4afJTvQCCgA">
            Att ett flertal länder, enligt svenska media, under sommaren
            2017 beslutat att inte längre bidra ekonomiskt till arbetet i
            den internationella klimatpanelen IPCC är oroväckande. Kan det
            vara så illa att det inte enbart är Trump som inte vill ha kunskap
            om verkligheten. Fortsatt faktainsamling och analyser för att
            löpande förstå klimatförändringen och dess konsekvenser anser
            jag är ett måste för att det globala samhället ska klara av att
            ta meningsfulla beslut.
          </p>
          <p xml:id="i-7xDf3CnPeekGeJ1bCjgtrV">
            Självklart innebär även en nivå på 350 ppmv CO2e på lång sikt
            en annan planet än den människan utvecklats på och anpassats till.
            Vilka konsekvenser det på sikt innebär för människans möjligheter
            att skapa goda livsbetingelser är naturligtvis omöjligt att ha
            en säker uppfattning om. Under de senaste åren har smittspridning,
            liksom ökad spridning av invasiva arter, på nya sätt blivit en
            av de frågor man diskuterar bland annat som en konsekvens av det
            nya klimatet.
          </p>
          <p xml:id="i-Sg1bnZMK1u2FktkSSCP81U">
            Parismötet 2015 valde alltså att ta ett beslut som ställer höga
            krav. En maximal temperaturhöjning om två grader men med ambitionen
            att inte överskrida 1,5. Beslutet signalerar antingen en kraftigt
            ökad insikt om problembilden eller en meningslös signalpolitik.
          </p>
          <p xml:id="i-2TWai4yngQQXCgQkMsrDio">
            Om beslutet i Paris skall tas på allvar så krävs omedelbara och
            kraftfulla åtgärder. Det räcker inte att enbart arbeta med utsläppsregler
            och anpassningar, det krävs även förebyggande åtgärder samt att
            vi börjar städa upp efter oss. Vi måste aktivt börja samla ihop
            och deponera en del av det kol vi redan spridit för vinden.
          </p>
          <p xml:id="i-5eD7bJnuoYAEGGXjShkUJh">
            Vi behöver tillämpa en metod för att plocka kol från atmosfären
            och i stabil form återföra det till marken. Det finns en metod
            för detta som kan tillämpas i många former och på bred front.
            Metoden kallas för biokolmetoden. (Ibland sammankopplas biokolmetoden
            med Terra Preta som egentligen är beteckningen på den jordkvalitet
            som kan skapas med hjälp av biokolmetoden och inte en beteckning
            på själva tekniken.)
          </p>
          <p xml:id="i-WoKmCZWo9ADau2V1JT2AoF">
            Självklart krävs ett stort antal övriga åtgärder för att vända
            den utveckling som inledningsvis presenterats här. Biokolmetoden
            ska bara ses som en komponent i ett paket som måste omfatta ett
            stort antal åtgärder som inte kan beskrivas i en enskild motion.
            Biokolmetoden borde dock vara betydligt mer tilltalande än CCS
            som så många sätter sin förhoppning till. Biokolmetoden ger en
            minst tusenårig Terra Preta medan farhågorna är stora när det
            gäller läckage från CCS-lager.
          </p>
          <head xml:id="i-LLfcQTAqVgx9HHKU7ru6vK" type="h1">
            Biokolmetoden
          </head>
          <p xml:id="i-D5izw4YobDPScQptr4d9py">
            Den naturligaste metod vi har tillgång till för att fånga in
            kol från lufthavet i några större mängder vid den koncentration
            som råder är den som växterna står för. Genom fotosyntesen tas
            årligen kol upp från atmosfären som till volym vida överstiger
            de utsläpp som mänskliga aktiviteter ger. Del av denna koldioxid
            går dock åter till atmosfären genom djurens betande och nedbrytning
            av växter. Totalt är dock ett friskt ekosystem en bra metod för
            deponi av kol som väl kompletterar biokolmetoden.
          </p>
          <p xml:id="i-EqEWEHzdNuDCUqXzXWeQJ1">
            Den snabbt ökande halten av växthusgaser i atmosfären visar dock
            att naturen inte på egen hand klarar av att hantera det tekniska
            samhällets belastning. Vi måste därför komplettera ekosystemens
            förmåga med aktiva system för koldeponering.
          </p>
          <p xml:id="i-SBSt8zCQNjrnisBhWsBq6k">
            Genom att låta en del av växtbiomassan pyrolyseras, det vill
            säga uppvärmas (till 400 grader), utan lufttillträde – förkolas
            – överförs det kol växterna tagit upp till en stabil form som
            i jord kan vara kvar i tusentals år utan att det återkommer till
            lufthavet. Dessutom visar det sig att pyrolyserat växtkol (biokol)
            blandat i jord har mycket gynnsamma effekter på markens mikroorganismer
            och på jordens egenskaper som sådana. Detta stabila kol, inom
            vetenskapen kallat för biokol (från engelskan: biochar), ska inte
            sammanblandas med det organiska kol som också är en mycket viktig
            jordkomponent men som omsätts inom några få år och därmed hela
            tiden måste ersättas.
          </p>
          <p xml:id="i-KfgnBbQhYDR1ZQZt4eoutY">
            Framställning av växtkol är en metod som har varit känd lika
            länge som konsten att göra upp eld, men den började användas i
            stor skala först på järnåldern. I dagens läge är det emellertid
            viktigt att undvika sådana kolningsmetoder som ger utsläpp av
            organiska föroreningar (metan, tjärämnen, PAH etc.). Lyckligtvis
            är detta enkelt. Man kan helt enkelt förbränna dessa gaser och
            få värme och/eller kondensera dem för användning som industriråvaror.
          </p>
          <p xml:id="i-Jw2MqCaPGJQiUZDGhisJPy">
            Vid kolningen överförs upp till 40 procent av den ursprungliga
            biomassan till växtkol. Resten blir tjärämnen och värme. Det betyder
            att man både kan reducera lufthavets kolhalt och förbättra jordmånen
            samtidigt som man nyttjar en stor del av biomassans energiinnehåll.
          </p>
          <p xml:id="i-8zYLB85bccv9priJkrB4SM">
            Praktiskt taget all användning av biobränslen skulle kunna kombineras
            med kolning, för att därmed leverera biokol till förbättring av
            jordbruksmark och samtidigt avskilja kol från atmosfären. Även
            fordonsdrift kan kombineras med kolning. Koldioxidnegativa transporter
            är alltså ingen utopi.
          </p>
          <head xml:id="i-5aUbFxzmBJt2Fm8oLrstgC" type="h1">
            Vad bör då göras
          </head>
          <p xml:id="i-GFof225etDirgFxbAump1z">
            En omfattande biokolanvändning bör komma i gång så snart som
            möjligt. Sveriges klimatpolitik bör snarast införa detta som ett
            viktigt komplement till utsläppsreduktion. Trots den kunskap som
            finns i Sverige på området, av vilket motionen enbart kunnat förmedla
            små brottstycken, så finns det självklart som på alla kunskapsområden
            behov av fördjupningar och utveckling.
          </p>
          <p xml:id="i-2FJMjzyGLdoHEDbFmvVekS">
            Mer kunskap om den praktiska användningen av biokol i jordbruket
            borde upparbetas. Inte minst bör de positiva effekterna vad gäller
            näringsläckage från åkermark som bruk av biokol bör ge upphov
            till studeras. Att avkastningen per hektar ökar kraftigt är väl
            känt men mer exakt för olika jordar och grödor i Sverige bör studeras.
          </p>
          <p xml:id="i-4ihjHPQt4HDSnnVkpz12Mn">
            Tekniken för framställning av biokol är enkel men det finns mycket
            att göra för att optimera tekniken så att integration fullt ut
            mellan möjliga avsaluprodukter som fordonsgas, värme och biokol
            kan ske på ett så kostnadseffektivt sätt som möjligt.
          </p>
          <p xml:id="i-2uKGowNyc735XxYvXZoxqb">
            Även när det gäller systemekologisk forskning finns det luckor
            vad gäller hur olika ekosystem kan stärkas genom rätt användning
            av biokol. Det är mycket möjligt att Terra Preta kan byggas upp
            i områden där avsikten varken är livsmedels- eller skogsproduktion.
            Hur olika ekosystems förmåga att fastlägga kol ur atmosfären,
            helt enkelt i vilken grad olika arters fotosyntes eventuellt påverkas
            av användning av biokol, bör även det studeras.
          </p>
          <p xml:id="i-SWfbxWmAmCGogiUHr5qJoN">
            Riksdagen bör mot bakgrund av ovan redovisade kunskaps- och utvecklingsbehov
            ge regeringen till känna som sin uppfattning att dessa bör tillmötesgås.
          </p>
          <p xml:id="i-K2NnypyL475YzxPExxtRyy">
            Det finns dock redan idag tillräckligt med kunnande för att politiken
            ska våga ta steget att utforma styrmedel för att gynna en utveckling
            där biokol blir en naturlig del i vårt klimatarbete. Därför bör
            ett system med statsstöd för biokolanvändning införas.
          </p>
          <p xml:id="i-93kEtECs5seXh7CVfGaAma">
            Mest rättvist vore att fastläggning av kol med denna metod kompenseras
            med en ersättning av samma storlek som utsläpp från fossilt kol
            beskattas via koldioxidskatten. (Metoden kan liknas vid momssystemets
            nettoberäkning.) På så sätt skulle ett incitament uppkomma som
            leder till både en ekonomisk utveckling, en reduktion av klimathotet
            och en jordbruksmark med lägre behov av insatsvaror och ökad avkastning.
            En åtgärd som hanterar både den ekonomiska och den ekologiska
            krisen samtidigt utgör en ovanlig men kraftfull möjlighet för
            mänskligheten.
          </p>
          <p xml:id="i-12neJZWAUekRev1xzuZMf4">
            För att introducera denna teknik behövs rätt styrmedel. Riksdagen
            bör därför ge regeringen i uppdrag att föreslå lämpliga åtgärder.
            Dessa bör bestå dels av teknik för fastläggning av ur atmosfären
            återvunnet växtkol och det bör klassas som en klimatåtgärd, dels
            av skatteregler som stödjer tekniken. Det sistnämnda skulle exempelvis
            kunna innebära att koldioxidminskningar ersätts i samma storleksordning
            som koldioxidutsläpp beskattas. Regeringen bör även titta på behoven
            av stöd för ombyggnad av befintliga kraftvärmeverk och andra förbränningsanläggningar
            till pyrolys. Förmodligen finns det även fler styrmedel som kan
            påskynda en sådan utveckling.
          </p>
          <p xml:id="i-TMYL9KZVPMVieHtbmqc5qE">
            Riksdagen bör således ge regeringen till känna som sin uppfattning
            att ovan redovisade verktyg är mycket intressanta och att en utveckling
            i den riktning motionen förordar bör stödjas på alla sätt och
            inte enbart med de medel motionen föreslår.
          </p>
          <p xml:id="i-HLWj3YgJCKqAp2iNahVh6Z">
            Ett nytt krav i motionen detta år har sin grund i informationen
            om att ett antal länder nu drar undan sin medfinansiering av IPCC:s
            arbete. Den värsta form av skandal jag kan tänka mig är den när
            politiker säger nej till kunskap vilket är det uppenbara motivet
            i detta fall. Sverige måste inom ramen för FN ställa tuffa krav
            på att alla medlemsländer bidrar till att IPCC kan fortsätta sitt
            arbete med kunskapsuppbyggnad kring klimatproblematiken. Att den
            planerade rapporten till 2022 inte skulle kunna levereras på grund
            av att politiker inte vågar se sanningen om klimatet är oerhört
            förnedrande för hela mänskligheten. Riksdagen måste uppmana regeringen
            att driva finansieringskravet hårt i alla de internationella relationer
            där det kan vara meningsfullt att göra.
          </p>
          <head xml:id="i-WXQoyDZo1cx5Vu5YHbN8CA" type="h1">
            Slutord
          </head>
          <p xml:id="i-4ifGDfd5LsQduVnomFMuTk">
            Motionen har sedan den skrevs huvudsakligen i denna form till
            allmänna motionstiden 2014 spridits bland forskare och en kampanj
            startades för att utöva tryck på riksdagsledamöter att sätta sig
            in i motionens budskap. Forskarsamhället har ju inte någon motionsrätt
            i riksdagen men motionen har delvis tagits fram i nära samarbete
            med forskargrupper på områden som motionen berör. Förhoppningen
            är att de mail som riksdagsledamöter fått från forskare för att
            öka fokus på denna motion skall göra nytta. Motionen har alltså
            i år kompletterats något och upprepas med syftet att med tiden
            vinna kammarens gillande. Om motionen varit svensk politik vid
            Parismötet så kanske vi redan haft anläggningar på plats.
          </p>
          <p xml:id="i-H6Psiv64ERYphXwwL8YiHS">
            För mer information om biokoltekniken se följande länkar:
          </p>
          <head xml:id="i-Ty9FwQosvJWrMbZ74kC1L5" type="h1">
            http://www.fobo.se/kunskap/miljo/odlaren_terra_preta_2010.pdf
          </head>
          <head xml:id="i-HYPqUJZ5NUJEQnizLqJSfL" type="h1">
            http://www.ja.se/?p=39744&amp;pt=110&amp;m=3433
          </head>
          <head xml:id="i-XdPvyV59fMtkb8osi8E787" type="h1">
            http://biokol.webblogg.se/2012/april/en-introduktion-vad-ar-biokol-varfor-ar-det.html
          </head>
          <head xml:id="i-81r6dPmvvqKWLTLN8PKaht" type="h1">
            http://www.sero.se/Filer/Informationsmaterial/Microsoft-Word---Biokol-for-en-finare-framtid.pdf
          </head>
          <head xml:id="i-PnpFTNd4dfaiJ8VqozrHHH" type="h1">
            http://www.rikareliv.info/Biokol.htm
          </head>
          <head xml:id="i-7yRqETie2Uz3XSckvRCoNV" type="h1">
            http://omstallningsigtuna.se/45_biokol_infoblad.doc
          </head>
        </div>
        <div xml:id="i-T9jd6GoUvJ6iSvfZ5noekG" type="signatureBlock">
          <list xml:id="i-C1fg7jaGLPpYzkFbw7t5Lf">
            <item xml:id="i-X1UUkt9TXFvCbNHPvp8GFG" type="signature">
              Jan Lindholm (MP)
            </item>
          </list>
        </div>
      </div>
    </body>
  </text>
</TEI>
