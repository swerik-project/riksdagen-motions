<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200203/mot_200203_MJ_0001/mot_200203_MJ_0001-0001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            2002/03 mnr: MJ1
          </p>
          <p>
            pnr: m1028
          </p>
          <p>
            Motion till riksdagen 2002/03:MJ1
          </p>
          <p>
            (ny gr-Anders Johansson och Henrik von Sydow (m med anledning
            av prop. 2001/02:189
          </p>
          <p>
            En ny djurskyddsmyndighet
          </p>
          <p>
            1 Förslag till riksdagsbeslut
          </p>
          <p>
            1.
          </p>
          <p>
            Riksdagen avslår propositionen såvitt avser att inrätta en ny
            djurskyddsmyndighet. Riksdagen tillkännager för regeringen som
            sin mening vad i motionen anförs om djurskyddsinspektörer. Riksdagen
            tillkännager för regeringen sin mening vad i motionen anförs om
            att det inte bör inrättas ett s.k. djurskyddstillsynsregister.
            Riksdagen tillkännager för regeringen som sin mening vad i motionen
            anförs om en god man i djurhållning. Riksdagen tillkännager för
            regeringen som sin mening vad i motionen anförs om införande av
            generella funktionskrav på bekostnad av detaljstyrning.
          </p>
          <p>
            2 Inledning
          </p>
          <p>
            I propositionen föreslås inrättandet av en ny djurskyddsmyndighet.
            Myndigheten skall ansvara för såväl livsmedelsproducerande som
            icke livsmedelsproducerande djur. Som en konsekvens av den nya
            myndigheten föreslås att det djurskyddsuppdrag som Jordbruksverket
            har lyfts över till djurskyddsmyndigheten.
          </p>
          <p>
            3 Ett gott djurskydd är värt att slå vakt om
          </p>
          <p>
            3.1 Det politiska och det personliga ansvaret
          </p>
          <p>
            Alla djurägare har ansvar för sina djur, oavsett orsaken till
            varför man har djur. Sällskapsdjur, försöksdjur, livsmedelsdjur
            — alla skall behandlas med
          </p>
          <p>
            [PA Lä
          </p>
          <p>
            MOT. 2002/03
          </p>
          <pb facs="riksdagen-motions-pdf/data/200203/mot_200203_MJ_0001/mot_200203_MJ_0001-0002.pdf"/>
          <p>
            2002/03:MJ1
          </p>
          <p>
            respekt. Djurplågeri får inte förekomma, och hänsyn skall tas
            för att skapa naturliga miljöer. Det finns naturligtvis ett egenvärde
            i att djuren mår bra. Dessutom är det en förutsättning för att
            de livsmedel vi utvinner av djuren skall hålla god kvalitet. Medvetenheten
            om att människan i sin djurhållning behöver skydda och vårda djuren
            uppstod inte genom politiska beslut. Den har funnits lika länge
            som människan har ägnat sig åt husdjursskötsel. Därför är det
            en självklarhet för de flesta djurägare att husdjuren skall omhändertas
            på ett sätt som får dem att må bra. Vår politiska strävan att
            skapa drägliga villkor för djuren får inte hindras av vetskapen
            att de flesta djur i människans hägn mår bra, men vi bör heller
            inte glömma bort det. Det politiska ansvaret inträder i de fall
            då djurplågeri trots allt inträffar.
          </p>
          <p>
            3.2 Djurskyddsmyndighet motverkar sitt syfte
          </p>
          <p>
            Den svenska djurskyddslagstiftningen är i grunden bra. Det är
            tillämpningen som i vissa fall brister. Djurplågeri kan inte hindras
            med en aldrig så bra djurskyddsmyndighet, om inte tillsynen och
            kontrollen fungerar. Den politiska prioriteringen bör i stället
            ligga på detta område. En prioritering via en ny myndighet motverkar
            sitt syfte då djurskyddsansvaret delas upp på fler aktörer. Det
            som alla ansvarar för, ansvarar ingen för. Fler aktörer innebär
            ökad byråkrati, ökade kostnader samt risk för dubbelarbete. Ännu
            en myndighet skulle motverka det eftersträvansvärda i att samla
            näraliggande frågor under ett paraply. Därför finns det ett stort
            värde i att djurskyddet behålls inom Jordbruksverket.
          </p>
          <p>
            3.3 Satsa på djurskyddsinspektörer i stället
          </p>
          <p>
            Goda arbetsvillkor för djurskyddsinspektörerna är en bättre väg
            än fler byråkrater på fler myndigheter. Myndighetsbeslutet är
            aldrig bättre än dess genomförande; där fyller inspektören sin
            uppgift. För det första måste det finnas tillräckligt många djurskyddsinspektörer
            och för det andra tillräckliga utbildningsresurser för att tillsynen
            skall kunna vara effektiv. Djurskyddsinspektörerna behöver dessutom
            praktisk erfarenhet av djurskötsel för att kunna bedöma hur djuren
            har det. Avslutningsvis måste även inspektörerna ha förmåga att
            sköta kontakterna med djurägarna på ett smidigt sätt, utan att
            vara undfallande för eventuella fel i djurhållningen.
          </p>
          <p>
            3.4 Ytterligare detaljförslag i propositionen
          </p>
          <p>
            Vi vänder oss allmänt emot den ökande tendens bland myndigheter
            och verk att föreslå förändringar av lagen. Vi avstyrker därför
            propositionens förslag att djurskyddsmyndigheten skall ägna sig
            åt sådan verksamhet.
          </p>
          <pb facs="riksdagen-motions-pdf/data/200203/mot_200203_MJ_0001/mot_200203_MJ_0001-0003.pdf"/>
          <p>
            Vidare avstyrker vi förslaget om ett s.k. djurskyddstillsynsregister
            med uppgifter om olika typer av djurhållare. Även om ett sådant
            register marginellt skulle kunna främja djurskyddet, anser vi
            inte att staten bör föra register över skötsamma djurägare. Den
            uppskattade kostnaden för registret — 5 miljoner kronor — kan
            i stället med fördel användas till utveckling av djurskyddsinspektörerna.
            Avslutningsvis i detta stycke avstyrker vi förslaget att ”mnyndigheten
            kan bedöma vilken typ av forskning som behöver initieras och var
            orskningsuppdraget bör utföras.” Forskning om djurskydd, och f.ö.
            all annan orskning, påverkas negativt om den styrs av det offentliga.
            Offentligt styrd orskning har en inbyggd skevhet. Enkelt uttryckt
            går den ut på att orskningsresultat som ger vid handen ett status
            quo eller en förbättring ger iten uppmärksamhet. Liten uppmärksamhet
            ger i sin tur små eller obefintliga anslag. Om djurskyddsmyndigheten
            får ett stort inflytande inom sitt område i den vetenskapliga
            världen, finns det en risk att vetenskapen kommer att leverera
            slutsatser av två arter: dels dem som menar att problemen är större
            än de i själva verket är, dels dem som menar att myndighetens
            arbete är örträffligt.
          </p>
          <p>
            4 Två förslag till ett bättre djurskydd 4.1 God man
          </p>
          <p>
            Utöver fler och bättre utbildade djurskyddsinspektörer, bör det
            införas ett system med en god man i djurhållning. I flertalet
            fall med vanskötsel av djur beror det inte på någon slags sadistisk
            läggning hos djurägaren, utan snarare andra sociala problem. Människor
            som tidigare varit duktiga djurhållare förvandlas till det motsatta
            på grund av personliga motgångar, sjukdom eller liknande. En god
            man skulle kunna förhindra att situationen — för såväl djuren
            som djurägaren — förvärras ytterligare. Den gode mannen skulle
            kunna hjälpa till i kontakterna med myndigheter, samt återupprättandet
            av god djurhållning. Myndighetsutövningens karaktär berör knappast
            de sociala tragedier som ofta ligger bakom dålig djurhållning.
            Det är en brist, eftersom den kunskapen kan leda till förbättrad
            djurhållning.
          </p>
          <p>
            4.2 Ja till helhet — nej till detaljer
          </p>
          <p>
            Djurskyddet måste utgå från en helhetssyn för hur djuren har
            det. Antalet centimeter för en kos liggplats säger föga om dess
            välbefinnande. Helhetsperspektivet ger en mer korrekt bild av
            djurens villkor. Detta perspektiv gagnas inte av detaljstyrning.
            Det finns många olika lösningar för hur exempelvis en ladugård
            kan se ut så att djuren mår bra. Vi vill därför införa ett generellt
            funktionskrav på exempelvis en ladugård, snarare än som i dag
            ha många detaljregler.
          </p>
          <p>
            2002/03:MJ1
          </p>
          <pb facs="riksdagen-motions-pdf/data/200203/mot_200203_MJ_0001/mot_200203_MJ_0001-0004.pdf"/>
          <p>
            2002/03:MJ1
          </p>
          <p>
            Stockholm den 7 oktober 2002
          </p>
          <p>
            Bengt-Anders Johansson (m) Henrik von Sydow (m)
          </p>
        </div>
      </div>
    </body>
  </text>
</TEI>
