<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-198081--01874">
  <teiHeader>
    <fileDesc>
      <titleStmt>
        <title>om regionalpolitiken för Norrbotten, m. m.</title>
        <author>av Georg Andersson m. fl.</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>om regionalpolitiken för Norrbotten, m. m.</title>
          <idno type="rdwebb">G4021874</idno>
          <rs type="number">1874</rs>
          <ref type="dokument_url_text">http://data.riksdagen.se/dokument/G4021874/text</ref>
          <ref type="dokument_url_html">http://data.riksdagen.se/dokument/G4021874</ref>
          <ref type="dokumentstatus_url_xml">http://data.riksdagen.se/dokumentstatus/G4021874</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-Xrj5P46hsif4EVQjEQc8eH</idno>
            <name>GEORG ANDERSSON</name>
            <state type="partyAffiliation" ref="Q105112">
              <desc>s</desc>
            </state>
          </person>
          <person gender="man">
            <idno>i-RhK7jwyF7YTEXMoQMKuYsb</idno>
            <name>ARNE NYGREN</name>
            <state type="partyAffiliation" ref="Q105112">
              <desc>s</desc>
            </state>
          </person>
          <person gender="woman">
            <idno>i-VN8XwZzCEwCzeU3auzzX7t</idno>
            <name>LILLY HANSSON</name>
            <state type="partyAffiliation" ref="Q105112">
              <desc>s</desc>
            </state>
          </person>
          <person gender="man">
            <idno>i-L1i6pppXgrN6KaCEEuucGt</idno>
            <name>MARTIN SEGERSTEDT</name>
            <state type="partyAffiliation" ref="Q105112">
              <desc>s</desc>
            </state>
          </person>
          <person gender="man">
            <idno>i-883dSCGaDRjsxydnQYZSoY</idno>
            <name>KARL-ERIK HÄLL</name>
            <state type="partyAffiliation" ref="Q105112">
              <desc>s</desc>
            </state>
          </person>
          <person gender="man">
            <idno>i-HGfALYBg5SLYb8z1er3XK1</idno>
            <name>CURT BOSTRÖM</name>
            <state type="partyAffiliation" ref="Q105112">
              <desc>s</desc>
            </state>
          </person>
          <person gender="man">
            <idno>i-QqXbp2e1YXZjhRDVpAxspZ</idno>
            <name>NILS-OLOF GRÖNHAGEN</name>
            <state type="partyAffiliation" ref="Q105112">
              <desc>s</desc>
            </state>
          </person>
          <person gender="woman">
            <idno>i-9JsxBiraiBoy2MDeoaZACy</idno>
            <name>HAGAR NORMARK</name>
            <state type="partyAffiliation" ref="Q105112">
              <desc>s</desc>
            </state>
          </person>
          <person gender="man">
            <idno>i-967Q9DmWbuMgaG62XNQNDR</idno>
            <name>ROLAND BRÄNNSTRÖM</name>
            <state type="partyAffiliation" ref="Q105112">
              <desc>s</desc>
            </state>
          </person>
          <person gender="man">
            <idno>i-2Mf7WKdcHrqFKbwM3gXcPT</idno>
            <name>RUNE JONSSON</name>
            <state type="partyAffiliation" ref="Q105112">
              <desc>s</desc>
            </state>
          </person>
          <person gender="man">
            <idno>i-46LLWebYKm5cJqrPxg8KPw</idno>
            <name>SVEN LINDBERG</name>
            <state type="partyAffiliation" ref="Q105112">
              <desc>s</desc>
            </state>
          </person>
          <person gender="woman">
            <idno>i-8bCQKT71VdBcHzz8yFjbEs</idno>
            <name>FRIDA BERGLUND</name>
            <state type="partyAffiliation" ref="Q105112">
              <desc>s</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-YVZFJGAWXdQUPQu5JwFoGb" type="signed"/>
        <correspContext corresp="i-YVZFJGAWXdQUPQu5JwFoGb">
          <note type="signatory" corresp="i-Xrj5P46hsif4EVQjEQc8eH"/>
          <note type="signatory" corresp="i-RhK7jwyF7YTEXMoQMKuYsb"/>
          <note type="signatory" corresp="i-VN8XwZzCEwCzeU3auzzX7t"/>
          <note type="signatory" corresp="i-L1i6pppXgrN6KaCEEuucGt"/>
          <note type="signatory" corresp="i-883dSCGaDRjsxydnQYZSoY"/>
          <note type="signatory" corresp="i-HGfALYBg5SLYb8z1er3XK1"/>
          <note type="signatory" corresp="i-QqXbp2e1YXZjhRDVpAxspZ"/>
          <note type="signatory" corresp="i-9JsxBiraiBoy2MDeoaZACy"/>
          <note type="signatory" corresp="i-967Q9DmWbuMgaG62XNQNDR"/>
          <note type="signatory" corresp="i-2Mf7WKdcHrqFKbwM3gXcPT"/>
          <note type="signatory" corresp="i-46LLWebYKm5cJqrPxg8KPw"/>
          <note type="signatory" corresp="i-8bCQKT71VdBcHzz8yFjbEs"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/198081/mot_198081__1874/mot_198081__1874-001.pdf"/>
      <fw xml:id="i-CZvodS2JGdgbwWPnSpScsm">
        Motion 1980/81:1874
      </fw>
      <div xml:id="i-XVWH8hPVoMPoP8e5RNm36M" type="motHeader">
        <div xml:id="i-Qwmmsq5Cer35wvcs2LFkg8" type="motTitle"/>
        <div xml:id="i-7WMzfhfAhfNS789Fukiodc" type="motSubmissionInfo"/>
      </div>
      <div xml:id="i-Tku5QgX1j6nfCQp2Sv22TB" type="motBody">
        <div xml:id="i-7rXs3ATJLDzLiNYhMmBZUC">
          <p xml:id="i-Be6LTTqszzQznEecjgawUL">
            14
          </p>
          <p xml:id="i-L2fHSTCpSGQDWVMrZbzbhX">
            av Georg Andersson m. fl. om regionalpolitiken för Norrbotten,
            m. m.
          </p>
          <p xml:id="i-VYwyPDKRSNSJJxo1jxkpBF">
            Den regionala obalansen i fråga om sysselsättning och service
            blir alltmer besvärande. Någon regionalpolitik värd namnet förs
            inte längre. Stora delar av Norrland utarmas. Regeringens rekommendationer
            om ökad rörlighet uppfattas av många norrlänningar som en uppmaning
            att överge sin hembygd och flytta till storstadsregionerna. Men
            motståndet mot flyttlasspolitiken har växt sig starkt hos befolkning-
            en. Den blir alltmer medveten om de negativa effekterna av flyttlasspoliti-
            ken. Samtidigt växer medvetenheten om de värden som finns att
            ta till vara i Norrland — och inte minst dess inland. Den positiva
            utveckling som kunde avläsas under början av 1970-talet måste
            kunna återskapas. Men för detta krävs en samordnad och målmed-
            veten regionalpolitik. Strävan till regonal balans måste vara
            ett överordnat mål i samhällsarbetet inom alla sektorer. Vi föreslår
            i det följande en rad åtgärder i syfte att bidra till en bättre
            regional balans. Det gäller insatser inom offentlig sektor, kommunikations-
            området, forskning och lokaliseringspolitik.
          </p>
          <p xml:id="i-UCdekfKsFNHbonr75aHsFp">
            Regionalpolitisk forskning
          </p>
          <p xml:id="i-CNCan2YkuqLJkBpPiTmFiS">
            Strukturomvandlingen under 1970-talet har visat att näringspolitiska
            åtgärder inte kan utformas utan noggrann anpassning till de regionalpolitiska
            målen. Samtidigt är det uppenbart att användningen av de regionalpolitiska
            medlen ibland lett till näringspolitiskt olämpliga resultat. Kommunikations-
            förbättringar är likaså ofta avgörande för möjligheten att uppnå
            en önskvärd effekt av regionalpolitiska stödåtgärder. Samordning
            av näringspolitik, kommunikationspolitik och regionalpolitik är
            därför nödvändig om vi i ett läge av långsam tillväxt i de totala
            resurserna skall uppnå målen för regional utveckling. Den forskning
            och utbildning som utförs vid universitet och högskolor uppmärksammar
            inte dessa samordningsproblem i tillräcklig utsträckning. Ett
            stöd för sådan, över sektorsgränser orienterad, regional forskning
            är därför angeläget. Det är också angeläget att förbättra de regionalpolitiska
            organens kontakter med forskning och utvecklingsarbete. Detta
            är särskilt viktigt för de regionalpolitiska organ som verkar
            inom det inre stödområdet. Umeå universitet är genom sin lokalisering
            och forsk- ningsprofil särskilt lämpat att tillfredsställa de
            ovan formulerade kraven på den regionalpolitiska forskningen.
            Riksdagen bör uttala sig för att ovan- nämnd forskning kan byggas
            ut vid Umeå universitet.
          </p>
          <pb facs="riksdagen-motions-pdf/data/198081/mot_198081__1874/mot_198081__1874-002.pdf"/>
          <fw xml:id="i-G6dH276ogUP9xegrC4s69B">
            Mot. 1980/81:1874 18
          </fw>
          <p xml:id="i-DhHt4Z8zKaUd6A39awfpGr">
            Ökat stöd till skoglig forskning vid den skogsvetenskapliga fakulteten
            i Umeå
          </p>
          <p xml:id="i-KgZcjE7Vq4BAwQ17T1yLD1">
            Svensk skogsnäring tillhör, trots att många av våra traditionella
            närings- grenar har ekonomiska svårigheter, de näringsgrenar som
            fortfarande är mycket viktiga för det svenska folkhushållet. Näringsgrenen
            kommer även fortsättningsvis, bl. a. genom möjligheterna att i
            en nära framtid utnyttja skogen som energikälla, att spela en
            stor roll för nationen som helhet och det norrländska näringslivet
            i synnerhet. I början av 1970-talet fattade den dåvarande socialdemokratiska
            regering- en beslut om att bl.a. i regionalpolitiskt syfte utlokalisera
            dåvarande skogshögskolan från Stockholm till Umeå. Av olika skäl
            kom utlokalisering- en att bli ofullständig; något mindre än hälften
            av den skogsvetenskapliga fakultetens verksamheter finns f. n.
            i Umeå. På grund av skogsnäringens stora betydelse för norrländskt
            och svenskt näringsliv och den goda miljö för vetenskapligt samarbete
            med Umeå universitet som finns på de natur- och samhällsvetenskapliga
            områdena är det angeläget att utlokaliseringen av den skogsvetenskapliga
            fakulteten inte förfuskas. Lokaliseringen till Umeå har visat
            sig vara ytterst värdefull, eftersom några av de mest välskötta
            skogsindustriföretagen är lokaliserade till de fyra nordligaste
            länen. Dessa företag är för sin fortsatta lönsamhet, och en därigenom
            tryggad sysselsättning, beroende av ett samspel med skoglig forskning
            utlokaliserad till Norrland. Mot denna bakgrund bör, enligt vår
            mening, forskningen kring skogsnä- ringens problem förstärkas.
            Det gäller såväl ekonomisk som biologisk och teknisk forskning.
            Den skogsvetenskapliga fakulteten i Umeå bör därför byggas ut
            under de närmaste åren. Detta bör riksdagen som sin mening ge
            regeringen till känna.
          </p>
          <p xml:id="i-Gd4bbTPewGfuXu2YkTZzfT">
            Forskningsråd
          </p>
          <p xml:id="i-UvbUS25LDYJ1M7R6cXJB9E">
            Forskningssamverkanskommitténs (FOSAM) förslag Högskolan i FOU-
            samverkan presenterades i december 1980 och remissbehandlas f.
            n. Inom ramen för FOSAM:s utredningsverksamhet har fr. o. m. budgetåret
            1978/79 bedrivits försöksverksamhet med näringslivskontakt för
            forskare inom högskolan. Försöksverksamheten riktar sig i första
            hand till små och medelstora företag samt myndigheter. En samlad
            utvärdering av denna verksamhet beräknas föreligga vid årsskiftet
            1981-1982. Varken FOSAM eller regeringen har anvisat hur medel
            för en eventuell fortsatt verksamhet fr. o. m. budgetåret 1981/82
            skulle kunna utformas. Den försöksverksamhet som pågått i Umeå
            högskoleregion har omfattat ca 15 samarbetsprojekt. Den redan
            inledda utvärderingen har entydigt pekat på utomordentligt goda
            erfarenheter och det är nu redan en kö av projekt
          </p>
          <pb facs="riksdagen-motions-pdf/data/198081/mot_198081__1874/mot_198081__1874-003.pdf"/>
          <fw xml:id="i-DDPJhzakCrFkphpgNFLfu4">
            Mot. 1980/81:1874 16
          </fw>
          <p xml:id="i-7gtXx47C7Lci7fuck8BeLb">
            som inte kan genomföras på grund av att försöksverksamheten upphör
            i och med innevarande budgetår. Riksdagen har nyligen fattat beslut
            om Norrlandsfondens framtida roll inom samhällets industri- och
            regionalpolitiska organisation (prop. 1980/ 81:51, NU 1980/81:22).
            Det vore naturligt enligt vår mening att Norrlandsfonden, som
            har ett ansvarsområde som täcker de fyra nordligaste länen, fick
            i uppgift att ställa medel till förfogande för att fortsättningsvis
            driva verksamheten med kontaktforskare till små och medelstora
            företag samt myndigheter. Detta skulle medföra att fonden initierade
            studier av långsiktiga utvecklingsper- spektiv för de fyra nordligaste
            länen. Vi anser att Norrlandsfonden bör få möjlighet att till
            sig knyta ett regionalt forskningsråd, som även kunde tjäna som
            ett idé- och beredningsorgan till Norrlandsfondens styrelse. Detta
            regionala forskningsråd, som förutom representanter för fonden
            bör ha representation från Umeå universitet och högskolan i Luleå,
            torde kunna medverka till att initiera utvecklingsinsatser av
            betydelse för landsdelens utveckling.
          </p>
          <p xml:id="i-DFUkrd7TzX5dMqzvYULaKz">
            Servicesektorn i regionalpolitiken
          </p>
          <p xml:id="i-8RKpDKiab1BS3CvEMrgRYb">
            Under 1970-talets senare del har industrins investeringar och
            utbyggnad av kapaciteten ständigt minskats. Möjligheterna till
            utlokalisering av industri- anläggningar har därmed fortlöpande
            begränsats. Expansionen har i stället skett inom olika serviceområden,
            däribland företag som producerar tjänster åt andra företag och
            organisationer. Hit hör exempelvis informations- och databehandlande
            verksamheter, konsultverksamhet inom teknik och mark- nadsservice
            men också forsknings- och utvecklingsenheter inom industrikon-
            cernerna. Senare års regionala forskning har visat att denna typ
            av infrastruktur är avgörande för produktiviteten i industrins
            varuproduktion. Ett stöd till industrianläggningar utan motsvarande
            utbyggnad av de omnämnda typerna av företagsservice är därför
            inte förenligt med långsiktiga mål för närings- politiken. De
            regionalpolitiska stödåtgärderna är av tradition riktade mot industrin.
            Med undantag av turistnäringen har stöd till serviceproducerande
            företag knappast förekommit, och de stödformer som tillämpas är
            inte heller lämpliga om de skulle utsträckas till de nämnda servicenäringarna.
            Sådan företagsorienterad serviceproduktion är utomordentligt kontaktin-
            tensiv men har föga behov av fast realkapital, som särskilt stöds
            av lokaliseringspolitiken. Ett stöd till servicelokalisering förutsätter
            därför en helt annan konstruktion med tyngdpunkten i stöd till
            personkontakter och telekommunikation gentemot marknader och centra
            för forskning och utveckling. Flera av Norrlands större regioner
            har under 1970-talet fått en starkt
          </p>
          <pb facs="riksdagen-motions-pdf/data/198081/mot_198081__1874/mot_198081__1874-004.pdf"/>
          <fw xml:id="i-QgqtWV9MSSi6ed8fyztqHY">
            Mot. 1980/81:1874 17
          </fw>
          <p xml:id="i-61D4KZ4wAzQuFLXAZ29g6M">
            utbyggd offentlig utbildnings-, forsknings- och utvecklingskapacitet.
            Ett stöd till etablering av kvalificerad tjänsteproduktion kan
            i dessa regioner medverka till att de utbildnings- och forskningspolitiska
            satsningarna under 1970-talet får en meningsfull närings- och
            regionalpolitisk uppföljning under 1980-talet. En direkt stimulanseffekt
            kan uppnås om Statsföretag AB samtidigt får i uppdrag att till
            dessa regioner lokalisera lämpliga servicefunktioner.
          </p>
          <p xml:id="i-QFEzJnGAqtc11znCaAYLBE">
            Utbyggnad av flygtrafiknätet i Norrland
          </p>
          <p xml:id="i-FzisKgbKVbMVgYqL4CL6rV">
            Inrikesflyget har väsentlig regionalpolitisk betydelse. Eftersom
            de geogra- fiska avstånden utgör en grundläggande svårighet för
            särskilt Norrland och dess inland, är det viktigt att flyget som
            transportlösning i möjligaste mån eliminerar de geografiska nackdelarna.
            En hög ekonomisk aktivitet i en region förutsätter livliga kontakter
            såväl inom regionen som med andra regioner, vilket genererar behov
            av goda transportlösningar. En politik för regional balans måste
            därför innebära åtgärder för att få en regionalekon- omiskt effektiv
            flygtrafik. I dag kännetecknas linjeflygnätet av en långtgående
            koncentration till nord-sydliga linjer med Stockholm som given
            knutpunkt för dem alla. Utvecklingen synes gå mot att antalet
            mindre flygplatser i landet minskar, samtidigt som ett alltmer
            storstadsorienterat flygnät växer fram. Denna utveckling står
            i strid med de av riksdagen antagna regionalpolitiska målsättningarna.
            Det finns ytterligare förhållanden som gör situationen än olyckligare.
            De allt intensivare svensk-norska kontakterna som en följd av
            den norska oljan och ett utvidgat tekniskt-industriellt samarbete
            skapar behov av öst-västliga flyglinjer. Samarbetet som inletts
            inom ramen för ”mittnorden” är ett gott exempel på detta. Det
            finns dessutom en rad speciella förhållanden som var för sig kan
            motivera vissa specifika flyglinjer. Som exempel kan nämnas införlivandet
            av Jämtland i Umeå regionsjukhus verksamhetsområde. Om denna förändring
            inte kombineras med förbättrade flygförbindelser Umeå- Östersund
            kan allvarliga problem uppkomma. I det geografiskt stora område
            som Norrland utgör måste linjeflygnätet utformas så att de inomregionala
            förbindelserna förbättras. Riksdagen bör göra ett principuttalande
            om vikten av utbyggnad av inrikesflyget i enlighet med vad vi
            anfört.
          </p>
          <p xml:id="i-TwZxLt8fxan4izGG6RwqkT">
            Den statliga förvaltningen
          </p>
          <p xml:id="i-3vqYHLommyJcprvY9PZdcg">
            Regeringens politik formas med hjälp av statsdepartementen, kommitté-
            väsendet och de centrala ämbetsverken. Den statliga reformpolitiken
            under de senaste årtiondena har inneburit att den centrala förvaltningsorganisatio-
            nen har vuxit snabbt och blivit alltmer omfattande. Samtidigt
            har den fått allt
          </p>
          <pb facs="riksdagen-motions-pdf/data/198081/mot_198081__1874/mot_198081__1874-005.pdf"/>
          <fw xml:id="i-HJyArnTZxMf1YXryKu8D9N">
            Mot. 1980/81:1874 18
          </fw>
          <p xml:id="i-5n7zD328h3YCTpJW1a7g4L">
            större handlingsfrihet genom ett mera rambetonat anslagssystem
            och genom att lagstiftningen gått i riktning mot ramlagstiftning.
            Denna utveckling har gått hand i hand med en ”decentraliseringsprocess”
            som inneburit ett decentraliserat verkställighetsansvar, något
            som kunde ha varit naturligt med hänsyn till denna omfördelning
            av arbetsuppgifter mellan central, regional och lokal nivå. Tvärtom
            har ämbetsverken härigenom fått ökat utrymme för att initiera
            policy-skapande utredningar som tidigare uteslutan- de ankommit
            på kommittéväsendet. Decentralisering av verkställighetsan- svar
            har kombinerats med en stark tillväxt av de centrala ämbetsverken
            under de senaste åren. Att den politiska ledningen frånhänt sig
            styrningen av viktiga faktorer i samhällsutvecklingen har varit
            till stort förfång för den regionala utveckling- en. Situationen
            har blivit särskilt problematisk i ett skede där statsmakterna
            noga måste pröva alternativa användningar av tillgängliga resurser.
            Med hänsyn till att behovet av regionalpolitiska insatser kommer
            att öka i en framtid med knappa resurser krävs att den politiska
            styrningen av förvaltningen förstärks. Detta i sin tur förutsätter
            att underlagen till regeringens handlande utarbetas genom anlitande
            av kommittéer, vilkas sekretariat inte regelmässigt rekryteras
            från eller lokaliseras till Stock- holm. En lokalisering av utredningssekretariaten
            och serviceenheter för sådana sekretariat till hovrätts- och högskoleorter
            skulle vara en regionalpolitisk åtgärd av stor betydelse. Förutom
            den stimulans detta skulle medföra för dessa orter skulle utredningsförslagen
            sannolikt vara mer oberoende av förhärskande byråkratiska synsätt,
            Genom ett ökat inflytande över de centrala ämbetsverken skapas
            även förutsättningar för att differentiera besparingsinsatserna
            under kommande år så att ämbetsverken ges direktiv att göra nedskärningarna
            i de centrala förvaltningarna. De arbetsuppgifter som därigenom
            inte kan fullföljas på den centrala nivån kan decentraliseras
            till regionala och lokala statliga organ, som med bibehållna resursramar
            på detta sätt åläggs ökade åtaganden. Denna differentiering av
            besparingsinsatserna bör med andra ord som mål ha att bryta koncentrationstendenserna
            inom statlig förvaltning. Riksdagens konstitutionsutskott har
            med anledning av motioner i författ- ningsfrågor m. m. (KU 1978/79:38,
            skr 1977/78:257) särskilt uppmärksam- mat ämbetsverkens och affärsverkens
            ställning från konstitutionella utgångs- punkter, vilket i sin
            tur resulterade i tilläggsdirektiv till förvaltningsutred- ningen.
            I dessa direktiv nämns inte explicit några krav på att analysera
            hur förvaltningen skall vara uppbyggd för att underlätta ett genomförande
            av regionala politiska mål. Med hänsyn till att det statsfinansiella
            läget sedan år 1978/79 allvarligt försämrats framstår det mer
            angeläget än någonsin att anpassa förvaltnings- organisationen
            och styrsystemet till kraven på hög effektivitet med ett bibehållande
            av de regionalpolitiska ambitionerna. Mot den bakgrunden bör
          </p>
          <pb facs="riksdagen-motions-pdf/data/198081/mot_198081__1874/mot_198081__1874-006.pdf"/>
          <fw xml:id="i-HpzDf5XqLNdf2VuRfitNLs">
            Mot. 1980/81:1874 19
          </fw>
          <p xml:id="i-Wmy6YbK9ABm9hK3iieYFge">
            regeringen genom ytterligare tilläggsdirektiv till förvaltningsutredningen
            speciellt uppmärksamma samhällsförvaltningen utifrån regionalpolitiska
            utgångspunkter.
          </p>
          <p xml:id="i-RfqsoeteXziy8BRoXiDVNQ">
            Den förändring av samhällsförvaltningen som här antytts skulle
            väsentli- gen underlätta genomförandet av en politik för regional
            utveckling. Med hänvisning till det anförda hemställer vi”
          </p>
          <p xml:id="i-St7L3MbzkYyRKKzNwYakSP">
            I
          </p>
          <p xml:id="i-CtvmzuCfjs888NiKWYuMdh">
            att riksdagen som sin mening ger regeringen till känna vad som
            anförts beträffande behovet av resurser för forskning rörande
            sambandet mellan näringspolitik, kommunikationspolitik och regionalpolitik,
            att riksdagen hos regeringen begär förslag till utformning av
            ett stöd till lokalisering av anläggningar för företags- och annan
            produktionsservice i Norrland, att riksdagen som sin mening ger
            regeringen till känna vad som anförts beträffande decentralisering
            av sekretariat inom kom- mittéväsendet till hovrätts- och högskoleorter,
            att riksdagen som sin mening ger regeringen till känna vad som
            anförts beträffande utformningen av den statliga förvaltningen
            i syfte att åstadkomma en bättre regional balans.
          </p>
          <p xml:id="i-W74hJLX9pviRcL7hD8CjeN" type="date">
            Stockholm den 27 januari 1981
          </p>
          <div xml:id="i-7YXMdiinw6H4VEkjVVQXGE" type="signatureBlock">
            <p who="i-Xrj5P46hsif4EVQjEQc8eH" type="signature">
              GEORG ANDERSSON (s)
            </p>
          </div>
          <p xml:id="i-EApWGnE4wbPKeetCVa2cus">
            ARNE NYGREN (s) HAGAR NORMARK (s) LILLY HANSSON (s) ROLAND BRÄNNSTRÖM
            (s) MARTIN SEGERSTEDT (s) RUNE JONSSON (s) KARL-ERIK HÄLL (s)
            SVEN LINDBERG (s) CURT BOSTRÖM (s) FRIDA BERGLUND (s)
          </p>
          <p xml:id="i-4kk5gXCj9Br5im1dUFBLzj">
            NILS-OLOF GRÖNHAGEN (s)
          </p>
          <p xml:id="i-BFtoHd81YA5CcF3pYHZ6Dc">
            " Se även motionerna 1980/81:1875-1876.
          </p>
        </div>
      </div>
    </body>
  </text>
</TEI>
