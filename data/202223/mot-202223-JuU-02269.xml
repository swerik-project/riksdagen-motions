<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202223-JuU-02269">
  <teiHeader>
    <fileDesc>
      <titleStmt>
        <title>Revidering av ordningslagen</title>
        <author corresp="i-6EELQ8G6wLhYTcTKBKGQdF">av Daniel Helldén (MP)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2022/23:2269 av Daniel Helldén (MP)</title>
          <idno type="rdwebb">HA022269</idno>
          <rs type="number">2269</rs>
          <orgName type="comitteeAbbreviation">JuU</orgName>
          <ref type="dokument_url_text">https://data.riksdagen.se/dokument/HA022269/text</ref>
          <ref type="dokument_url_html">https://data.riksdagen.se/dokument/HA022269</ref>
          <ref type="dokumentstatus_url_xml">https://data.riksdagen.se/dokumentstatus/HA022269</ref>
          <ref type="pdf">https://data.riksdagen.se/fil/EACE2A62-5621-47AB-889B-5DAFAFD8C767</ref>
          <ref type="docx">https://data.riksdagen.se/fil/B6300EC0-A839-49A6-8A39-65E112D71D0B</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-6EELQ8G6wLhYTcTKBKGQdF</idno>
            <name>Daniel Helldén</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-SNwJKuShZhEiBq7Nkb2ufs" type="signed"/>
        <correspContext corresp="i-SNwJKuShZhEiBq7Nkb2ufs">
          <note type="signatory" corresp="i-6EELQ8G6wLhYTcTKBKGQdF"/>
        </correspContext>
        <correspAction xml:id="i-4p8b723kE86aASGJJSvzc7" type="submitted">
          <date when="2022-11-23"/>
          <time when="16:55:15"/>
        </correspAction>
        <correspAction xml:id="i-F1U6rADzt9HcUQBAZyNoYA" type="reviewed">
          <date when="2022-11-23"/>
          <time when="20:04:30"/>
        </correspAction>
        <correspAction xml:id="i-4hJxvdELFe7cNUfAKoVAoG" type="referred">
          <date when="2022-12-01"/>
        </correspAction>
        <correspAction xml:id="i-DdcNupFViRcARiNTeqV4AY" type="assigned">
          <date when="2023-10-23"/>
          <time when="13:06:39"/>
        </correspAction>
        <correspContext corresp="i-DdcNupFViRcARiNTeqV4AY">
          <ref type="assignedTo">Justitieutskottet</ref>
        </correspContext>
        <correspAction xml:id="i-E3npKPPnhr6bnPFFt9itve" type="behandlas_i"/>
        <correspContext corresp="i-E3npKPPnhr6bnPFFt9itve">
          <ref type="uppgift">2022/23:JuU10</ref>
          <ref type="ref_dok_id">HA01JuU10</ref>
          <ref type="ref_dok_typ">bet</ref>
          <ref type="ref_dok_rm">2022/23</ref>
          <ref type="ref_dok_bet">JuU10</ref>
          <ref type="ref_dok_titel">Polisfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">
          Motion till riksdagen 2022/23:2269 av Daniel Helldén (MP) Revidering
          av ordningslagen
        </div>
      </div>
      <div type="motBody">
        <div type="motSummary">
          <head xml:id="i-6QcBZ644RMUL4dJkrPPwKt">
            Sammanfattning
          </head>
          <p xml:id="i-Cvsf6zvwBpYZkBxEaycwWE">
            I promemorian föreslås att kommunen ges rätt att besluta om ianspråktagande
            av offentlig plats för annat ändamål än det upplåtna när kommunen
            äger eller förvaltar den offentliga platsen. I de fall där den
            offentliga platsen ägs och förvaltas av annan än kommunen behåller
            Polismyndigheten beslutanderätten.
          </p>
          <p xml:id="i-Wqh2b6tb7ZiM8oQiNnGipZ">
            I de fall där beslutanderätten ligger hos kommunen ska Polismyndigheten
            beredas tillfälle att yttra sig över ansökan. När kommunen prövar
            ansökan ska den fästa särskild vikt vid de synpunkter som Polismyndigheten
            lämnar. Kommunen får förena sitt beslut med de villkor som behövs
            för att tillgodose de intressen som kommunen har att bevaka. Likaså
            får beslutet förenas med de villkor som kan vara påkallade av
            hänsyn till allmän ordning och säkerhet. Villkoren får inte lägga
            onödigt tvång på allmänheten eller på annat sätt göra obefogade
            inskränkningar i den enskildes frihet. På samma sätt som i dag
            ska kommunen kunna ta ut en avgift för ianspråktagandet av den
            offentliga platsen.
          </p>
          <p xml:id="i-9R1A3HLqnyH9q8cuNzxC7c">
            Kommunen kan återkalla ett tillstånd som den har meddelat. Återkallelsegrunderna
            anges uttömmande i lagförslaget. Exempel på när återkallelse kan
            tillgripas är om det är av särskild vikt för kommunen att tillståndet
            återkallas eller om tillståndshavaren åsidosatt sin skyldighet
            att betala avgift för upplåtelsen av den offentliga platsen.
          </p>
          <p xml:id="i-VjKYjzomTCivaRa1xHfHjc">
            Den som inte vidtar en åtgärd som denne är skyldig att utföra
            enligt 3 kap. ordnings­lagen, lokala föreskrifter eller beslut
            som har meddelats med stöd av vissa bestämmelser i nämnda kapitel
            kan föreläggas av kommunen att vidta åtgärden, om det ankommer
            på kommunen att fatta beslutet om ianspråktagande av den offentliga
            platsen. I ett före­läggande får vite sättas ut eller, om föreläggandet
            inte följs, anges att rättelse kan komma att vidtas på den försumliges
            bekostnad genom kommunens försorg.
          </p>
          <p xml:id="i-7Z3Ghwu3msgdxRQb5CRfRv">
            Beslut som kommunen har fattat enligt 3 kap. ordningslagen eller
            enligt föreskrifter som har meddelats med stöd av nämnda kapitel
            får överklagas genom förvaltnings­besvär hos allmän förvaltningsdomstol.
            Kommunens beslut gäller omedelbart, om inte annat har beslutats.
          </p>
        </div>
        <div xml:id="i-5tj3MBVZZDdP4SeUrpe3rZ" type="TOC">
          <head xml:id="i-3vFKJVbfctAf2ReJiJeHuF">
            Innehållsförteckning
          </head>
        </div>
        <div type="motProposal" subtype="förslag">
          <head xml:id="i-SwgGa8rjobQFw8b33juxkk">
            Förslag till riksdagsbeslut
          </head>
          <list>
            <item xml:id="i-K4yBxv5RyFLhWnS9prWMXk" sortKey="Yrkande 1">
              Riksdagen beslutar att ändra ordningslagen (1993:1617) i enlighet
              med vad som föreslås i bilaga 1 till motionen.
            </item>
          </list>
          <list>
            <item xml:id="i-31R6WuYkJuJqM9VVWrtrTA" sortKey="Yrkande 2">
              Riksdagen beslutar att ändra lagen (1957:259) om rätt för kommun
              att ta ut avgift för vissa upplåtelser av offentlig plats, m.m.
              i enlighet med vad som föreslås i bilaga 1 till motionen.
            </item>
          </list>
        </div>
        <div type="motContent">
          <head xml:id="i-WV1XWGmCBoNi8E2xhA6sZr" type="h1">
            Motivering
          </head>
          <p xml:id="i-5uFdx8TU6MmcuxAtk4T58x">
            Inom en kommun får en offentlig plats användas för det ändamål
            som den är avsedd för. Om den ska användas för något annat ändamål
            än avsett ska tillstånd sökas. Tillstånd ska till exempel sökas
            om man avser att placera ut containrar, uteserveringar, byggnads­ställningar
            eller byggsäckar (big bags) eller om man använder marken för systematisk
            utplacering av elsparkcyklar. Idag är det Polismyndigheten som
            enligt ordningslagen är tillståndsgivare för användande av offentliga
            platser. Polismyndigheten är också tillsynsmyndighet och har befogenheter
            enligt ordningslagen att ingripa i fall där tillståndshavaren
            har misskött sig eller då tillstånd inte finns. Kommunerna har
            inga rättsliga möjligheter att vidta några åtgärder enligt gällande
            rätt trots att kommunerna är markägare och har betydande intressen
            att ta hänsyn till när det gäller användande av offentliga platser.
            Inte sällan är detta allmänhetens förväntning på kommunen.
          </p>
          <p xml:id="i-BeYeAfhgMgkfy1Q6jMkG3W">
            Enligt gängse uppfattning är det kommunerna som ger tillstånd
            enligt ordningslagen. Men kommunerna är endast remissinstanser
            och saknar möjlighet att agera när tillstånd inte följs. Det gör
            att vid till exempel felaktig placering av så kallade byggsäckar
            på trottoarer eller olovlig uthyrning av elsparkcyklar på offentlig
            mark är det polisen som ska ombesörja att rättelse sker. Ett centralt
            problem med denna ordning är att polisen inte har tid eller resurser
            för att ombesörja detta, resurser som kommunerna enskilt eller
            tillsammans inom ramen för deras verksamhet kan prioritera att
            omhänderta. Polisen har andra uppgifter som de bedömer som viktigare
            och det är förståeligt.
          </p>
          <p xml:id="i-QnxK5y5w3TBq5TUSV1AMgV">
            För allmänheten är systemet ologiskt. Tillstånd krävs och när
            tillstånd inte söks eller inte följs är det ingen som beivrar
            det. En kommun uppfattas av allmänheten som den som borde göra
            något men står bakbunden. Därför bör systemet ändras så att rätt
            part ger tillstånd och därmed också ges rätt att beivra när tillstånden
            inte följs. Därmed skulle det bli logiskt för de sökande, kommunen,
            polisen och framför allt allmänheten. Detta är en rimlig ordning.
          </p>
          <p xml:id="i-WjgqZnBwtA2mdEUuQncYvM">
            En kommun bör i fråga om användande av offentliga platser ha
            de befogenheter som krävs för att kunna hantera tillståndsgivningen
            likt de befogenheter som kommunerna har idag i frågor inom deras
            andra verksamhetsområden, som tillstånds- och tillsyns­myndigheter
            vid exempelvis plan- och bygglagsfrågor och frågor med bäring
            på miljö­balken.
          </p>
          <p xml:id="i-C7TiC3BiihLikXUEYKheKQ">
            Om en kommun skulle ha möjlighet både att ge tillstånd för användande
            av offent­liga platser och att utöva tillsyn skulle kommunens
            skyldigheter och rättigheter som markägare, förvaltare och väghållare
            kunna tillvaratas på ett bättre sätt. En kommuns gator, trottoarer
            och torg skulle troligen bli mer framkomliga och säkra för alla
            sam­tidigt som de offentliga platserna skulle kunna nyttjas mer
            optimalt utifrån platsernas förutsättningar. De svårigheter som
            förekommit avseende användandet av offentliga platser skulle klart
            minska.
          </p>
          <head xml:id="i-MarKQ89wyq2R3Dh2RbY4BQ" type="h2">
            Förslag till ändringar i ordningslagen (1993:1617)
          </head>
          <p xml:id="i-75yiswxgTYMuEnMUkDKvya">
            I mitt tidigare uppdrag som trafikborgarråd i Stockholms stad
            stötte jag återkommande på de problem som dagens system orsakar.
            I syfte att hitta en rimlig lösning valde staden under min ledning
            att tillsammans med före detta hovrättsrådet och vice ord­förande
            i Svea hovrätt Kazimir Åberg arbeta fram en utredning för omvänd
            ordning för tillståndsgivning där kommunen ger tillstånd och polisen
            blir remissinstans. Under arbetets gång har dialog förts med Göteborg,
            Malmö och Uppsala kommun. Förslaget föreläggs nu riksdagen.
          </p>
          <p xml:id="i-Y7KRpPgPSmkHi4HDJof5im">
            Förslaget till ändring av ordningslagen som Kazimir Åberg arbetat
            fram, ”Kommunen som beslutsfattare vid ianspråktagande av offentlig
            plats” och som följer i bilaga 1 till motionen, innebär i grova
            drag följande:
          </p>
          <p xml:id="i-Gh1Kq2g74cPVtBLJfKa1EC">
            En kommun ges rätt att besluta om ianspråktagande av en offentlig
            plats för ett annat ändamål än det upplåtna, när kommunen äger
            eller förvaltar den offentliga platsen. I de fall där den offentliga
            platsen ägs och förvaltas av någon annan än kommunen behåller
            Polismyndigheten beslutanderätten. I de fall där beslutanderätten
            ligger hos kommunen ska Polismyndigheten beredas tillfälle att
            yttra sig över ansökan. När kommunen prövar ansökan ska den fästa
            särskild vikt vid de synpunkter som Polismyndigheten lämnar.
          </p>
          <p xml:id="i-AFZEi7EiXrm78kofjP8zKy">
            Kommunen får förena sitt beslut med de villkor som behövs för
            att tillgodose de intressen som kommunen har att bevaka. Beslutet
            får även förenas med de villkor som kan vara påkallade av hänsyn
            till allmän ordning och säkerhet. Villkoren får inte lägga onödigt
            tvång på allmänheten eller på annat sätt göra obefogade inskränkningar
            i den enskildes frihet. På samma sätt som i dag ska kommunen kunna
            ta ut en avgift för ianspråktagandet av den offentliga platsen.
          </p>
          <p xml:id="i-S9gyEca8hotcrjrhzqfidf">
            Kommunen kan återkalla ett tillstånd som den har meddelat. Återkallelsegrunderna
            anges uttömmande i lagförslaget. Exempel på när återkallelse kan
            användas är om det är av särskild vikt för kommunen att tillståndet
            återkallas eller om tillståndshavaren inte har uppfyllt sin skyldighet
            att betala en avgift för upplåtelsen av den offentliga platsen.
          </p>
          <p xml:id="i-2NgEYcNUqa41sHtVixkxRp">
            Den som inte vidtar en åtgärd som denne är skyldig att utföra
            enligt 3 kap. ordnings­lagen, lokala föreskrifter eller beslut
            som har meddelats med stöd av vissa bestämmelser i nämnda kapitel
            kan föreläggas av kommunen att vidta åtgärden, om det ankommer
            på kommunen att fatta beslutet om ianspråktagande av den offentliga
            platsen. I ett före­läggande får vite sättas ut eller, om föreläggandet
            inte följs, anges att rättelse kan komma att vidtas på den försumliges
            bekostnad genom kommunens försorg.
          </p>
          <p xml:id="i-DWqS6xa9hy4tXg7qAe2F7G">
            Beslut som kommunen har fattat enligt 3 kap. ordningslagen eller
            enligt föreskrifter som har meddelats med stöd av nämnda kapitel
            får överklagas genom förvaltnings­besvär hos en allmän förvaltningsdomstol.
          </p>
          <head xml:id="i-QfWZEJttAnMLsazv3kdR3t" type="h2">
            Förslag till ändring av lagen (1957:259) om rätt för kommun att
            ta ut avgift för viss upplåtelse av offentlig plats, m.m.
          </head>
          <p xml:id="i-cxZ4AHokEBY3nwGNqQJD3">
            Då ändringarna av ordningslagen påverkar lagen om rätt för kommun
            att ta ut avgift för viss upplåtelse av offentlig plats, m.m.
            behöver det ske en förändring även där. Ändringen är en konsekvensändring
            som inte förändrar det förhållande som gäller enligt nuvarande
            lagstiftning.
          </p>
          <head xml:id="i-gefqHCWKbUbx4xwgRvjTU" type="h2">
            Förslag till beslut
          </head>
          <p xml:id="i-4WW8MQ4iEArkhbygiMFQ4z">
            För att få till en funktionell och logisk ordning vad avser användande
            av offentliga platser bör en kommun ha de befogenheter som krävs
            för att kunna hantera tillstånds­givningen likt de befogenheter
            kommunerna har i frågor inom deras andra verksamhets­områden,
            som tillstånds- och tillsynsmyndigheter vid exempelvis plan- och
            bygglags­frågor och frågor med bäring på miljöbalken. Därför bör
            tillståndsgivningen för användande av offentliga platser flyttas
            över från polisen till den kommun som så önskar. Då ordningslagens
            utformning idag inte ger dessa befogenheter och därmed försvårar
            en ändamålsenlig hantering av upplåtande av offentliga platser
            är det min mening att riksdagen ska fatta beslut om att ändra
            ordningslagen i enlighet med bifogat förslag i bilaga 1.
          </p>
          <p xml:id="i-WGTWnHPpDesQ5YkABfRV9H">
            Då ändringarna i ordningslagen påverkar en lydelse i lagen om
            rätt för kommun att ta ut avgift för vissa upplåtelser av offentlig
            plats, m.m. är det min mening att riksdagen ska fatta beslut om
            att ändra lagen om rätt för kommun att ta ut avgift för vissa
            upp­låtelser av offentlig plats, m.m. i enlighet med bifogat förslag
            i bilaga 1.
          </p>
          <head xml:id="i-Ai7z6VubBvSno4ETmyYUud" type="h1">
            Bilaga 1 Kommunen som beslutsfattare vid ianspråktagande av offentlig
            plats
          </head>
          <head xml:id="i-3fgb1e1shrdyqW5dvBQpD8" type="h1">
            Sammanfattning
          </head>
          <list style="ol">
            <item xml:id="i-BbUGxAyUYi3jytykeK1Nm9">
              Kommunen som beslutsfattare vid ianspråktagande av offentlig
              plats Frågans tidigare behandling
            </item>
            <item xml:id="i-5FR6itVCyFouRJYxag5Haz">
              Offentlig plats på kvartersmark som inte är avsedd för hamnverksamhet
              en särskild problematik
            </item>
            <item xml:id="i-3jz2SRdjbCdbKFqLM7CFQU">
              Skäl för en omvänd beslutsordning Tänkbara lösningar för en ändrad
              beslutsordning Kommunen blir beslutsfattare för samtliga offentliga
              platser Kommunen ges möjlighet att själv avgöra om den ska vara
              beslutsfattare när den offentliga platsen ägs av kommunen eller
              står under dess förvaltning Kommunen som beslutsfattare för ianspråktagande
              av offentliga platser som ägs av kommunen eller står under dess
              förvaltning Ett klargörande avseende offentlig plats på kvartersmark
              i Stockholms stad
            </item>
            <item xml:id="i-CbTF2QzWpmt7greh1AgxDm">
              Konsekvenser av en omvänd beslutsordning Konsekvenser för kommunerna
              Konsekvenser för Polismyndigheten Konsekvenser för de som ansöker
              om tillstånd till ianspråktagande av offentlig plats och för allmänheten
            </item>
            <item xml:id="i-Frjv2ZpH9R55H6etcvouXF">
              Författningskommentar Förslag till lag om ändring i ordningslagen
              (1993:1617) Förslag till lag om ändring i lagen (1957:259) om
              rätt för kommun att ta ut avgift för vissa upplåtelser av offentlig
              plats, m.m.
            </item>
          </list>
          <head xml:id="i-UFfeMsjpe64aEiu8eYrLH3" type="h1">
            1 Kommunen som beslutsfattare vid ianspråktagande av offentlig
            plats
          </head>
          <p xml:id="i-FPrK8dVhMCA3w2HnBpJptt">
            Frågan vem av Polismyndigheten eller kommunen som ska besluta
            om tillstånd till att ta i anspråk offentlig plats har diskuterats
            från tid till annan. Enkelt uttryckt handlar frågeställningen
            om tillståndsfrågan främst är att anse som en fråga om allmän
            ordning och säkerhet – och då i första hand en fråga för polisen
            – eller om det är kommunens intresse av att bestämma över den
            mark som utgör offentlig plats och då i första hand mark som ägs
            av kommunen eller står under dess förvaltning som tillståndsregleringen
            i första hand bör ta sikte på.
          </p>
          <head xml:id="i-GyuUJrUhBHaGMGydgTH7Xt" type="h2">
            1.1 Frågans tidigare behandling
          </head>
          <p xml:id="i-S4b6iNpcfU5jUYKVJnT6zJ">
            I 1944 års betänkande med förslag till Allmän ordningsstadga
            m.m. (SOU 1944:48) föreskrevs beträffande saluhållande av varor
            att ingen utan magistratens tillstånd fick hålla varor till salu
            (6 §) eller uppföra kiosk eller automat för försäljning av varor
            på eller invid allmän plats (7 §). De föreslagna regleringarna
            återfanns sedan tidigare i lokala ordningsföreskrifter. I motiven
            till 7 § uttalades bland annat följande. ”Tillstånds­beviljande
            myndighet har i stad magistraten respektive kommunalborgmästaren
            ansetts böra vara. Härigenom har de sociala synpunkter, som otvivelaktigt
            spela en icke obetydlig roll vid hithörande tillståndsgivning,
            ansetts ha större möjlighet att göra sig gällande vid sidan av
            ordningssynpunkterna.” (Se a. betänkande s. 138.) Beträffande
            försäljningsverksamhet ansågs således kommunala synpunkter ha
            företräde framför ordningsaspekterna. Förslagen i betänkandet
            ledde inte till lagstiftning.
          </p>
          <p xml:id="i-3dbffiboCpT2wvfb8uVTXC">
            År 1954 avlämnades ett nytt betänkande med förslag till Allmän
            ordningsstadga m.m. (SOU 1954:37). I direktiven till den nya utredningen
            uttalade departementschefen bland annat följande. ”Storstädernas
            ordningsproblem påkallar på många punkter en annan och mera ingående
            reglering än motsvarande fråga i de små samhällena. Överhuvud
            får kravet på enhetlighet icke föranleda att i riksstadgan från
            lokala stadgor upptagas föreskrifter som icke kunna anses omfattade
            av en allmän folkmening. Sådana bestämmelser skulle innebära ett
            obefogat tvång på befolkningen i de orter, där de icke ansetts
            nödvändiga. Härtill kommer att då regleringen av detaljfrågor
            på detta område av ålder ansetts tillhöra kommunernas verksamhetssfär
            så böra kommunerna icke utan särskilda skäl berövas beslutanderätten
            i dessa frågor.” (Se a. betänkande s. 25.) I betänkandet föreslogs
            att allmän plats inte fick användas för upplag, avstjälpning eller
            försäljningsstånd och dylikt, om inte tillstånd lämnats av en
            myndighet som har att pröva frågan eller, om sådan myndighet saknas,
            av polismyndigheten. Inte heller annars fick allmän plats används
            för annat ändamål än det avsedda utan vederbörligt tillstånd.
            (Se 1 § i utredningens förslag.) Förslaget innebar således att
            polismyndigheten gavs en betydande roll som beslutande myndighet
            när det gällde att få ta i anspråk allmän plats för annat ändamål
            än det avsedda. I motiven till bestämmelsen uttalades att de särskilda
            ordningsangelägenheter som de föreslagna föreskrifterna avsåg
            i allmänhet är av sådan beskaffenhet att tillämpningen bör ankomma
            på polismyndighet. För att säkra upprätt­hållandet av den allmänna
            ordningen ansågs det också nödvändigt att polismyndigheten fick
            befogenhet att ingripa i särskilda fall. (Se a. betänkande s.
            53.) Förslagen i betänkandet låg till grund för utformningen av
            allmänna ordningsstadgan (1956:617).
          </p>
          <p xml:id="i-4DFqPZsxLVcoPHErfbFt4C">
            Beträffande tillståndsprocessen föreskrevs i 2 § allmänna ordningsstadgan
            att denna skulle handhas av polismyndigheten utom när det gällde
            upplåtelse för försäljnings­ändamål i Stockholm. I dessa fall
            var överståthållarämbetet tillståndsgivande myndighet. Under remissförfarandet
            hade ett stort antal synpunkter lämnats. Vissa remissinstanser
            förespråkade kommunen som tillståndsgivande myndighet medan andra
            förespråkade polismyndigheten. I denna fråga uttalade departementschefen
            bland annat att aktuella gator och andra allmänna platser ägs
            i regel av kommunen eller står under dess förvaltning. Det kan
            därför anses fullt befogat att kommunen får ett avgörande inflytande
            på frågan vem som ska nyttja marken. Departementschefen menade
            dock att bärande skäl talade för att polismyndigheten skulle få
            beslutanderätten eftersom aktuellt ianspråktagande måste främst
            ses från ordningssynpunkt och framför allt måste trafik­förhållandena
            beaktas. Vidare ville man undvika att allmänheten behövde ansöka
            om olika tillstånd vid olika myndigheter. Departementschefens
            slutliga ställningstagande blev att polismyndigheten skulle vara
            beslutande myndighet men att vederbörande kommunala myndighet
            skulle tillerkännas vetorätt. En sådan ordning ansågs tillgodose
            såväl de polisiära aspekterna som den kommunala självbestämmanderätten.
            I Stockholm infördes dock en särskild lösning. Där skulle ärenden
            angående upplåtelser för för­säljningsändamål handläggas av överståthållarämbetet
            och övriga ärenden av polis­kammaren. Dock gavs kommunen möjlighet
            att i lokal ordningsstadga föreskriva en annan reglering för tillståndsprövningen
            såvitt avsåg ansökan om ianspråktagande av allmän plats för sådana
            åtgärder som inte var reglerade i 2 § allmänna ordningsstadgan.
            (Se prop. 1956 nr 143 s. 81 ff.)
          </p>
          <p xml:id="i-VZuCVzJawWwEHeAA2v3JD">
            År 1977 tillkallade chefen för kommundepartementet efter regeringens
            bemyn­digande en särskild utredare med uppdrag att göra en översyn
            av allmänna ordnings­stadgan. Utredningen avlämnade sitt slutbetänkande
            i april 1985 (SOU 1985:24). Enligt den gällande regleringen skulle
            ansökan om tillstånd att få ta i anspråk allmän plats göras hos
            polismyndigheten medan kommunens intressen tillgodosågs genom
            en vetorätt. Utredningen konstaterade att den valda ordningen
            hade kritiserats. Det hade också hävdats att förfarandet med två
            olika myndighetsbeslut var byråkratiskt och krångligt för den
            enskilde och att handläggningen av ärenden om markdispositioner
            ofta tog lång tid. Ibland var tidsutdräkten så lång att ändamålet
            med ansökan hade förfallit när tillstånd beviljades.
          </p>
          <p xml:id="i-HQudzA3JuT6e3BvTTizATP">
            Utredningen förkastade ett system med kommunen som tillståndsmyndighet
            endast i ärenden rörande kommunal mark och polismyndigheten som
            tillståndsmyndighet i övrigt. En sådan ordning skulle inte bli
            så enkel och smidig som eftersträvades. Sammanfattningsvis stannade
            utredningen för att behålla den då gällande ordningen med polismyndigheten
            som beslutande myndighet för samtliga allmänna platser och en
            vetorätt för kommunen för allmänna platser som stod under kommunens
            förvaltning.
          </p>
          <p xml:id="i-8ZMdSpVZsJomP43T7igA2i">
            Under beredningen av en ny ordningslag konstaterade föredragande
            statsrådet att den gällande ordningen med polismyndigheten som
            tillståndsgivande myndighet och inhämtande av yttrande från kommunen
            borde behållas (prop. 1992/93:210 s. 107). Dock bör noteras att
            bland andra dåvarande Rikspolisstyrelsen i sitt remissyttrande
            ansåg att tillståndsförfarandet borde kastas om så att kommunerna
            blir tillståndsmyndigheter och polisen får yttra sig i ärendet
            (a. prop. s. 98).
          </p>
          <p xml:id="i-X8icDwTEDDzKyHSpE3DHt7">
            Efter det att ordningslagen trätt i kraft den 1 april 1994 har
            frågan om vilken myndighet som bör anförtros uppgiften att meddela
            tillstånd för ianspråktagande av offentlig plats behandlats i
            betänkandet Trygghet mot brott Rollfördelning och samverkan (SOU
            1995:146). I den aktuella frågan uttalades bland annat följande.
            ”Erfarenhetsmässigt finns det dock i synnerhet i de större kommunerna
            återkommande ärenden och ärendegrupper i vilka ordnings- och säkerhetssynpunkter
            sällan eller aldrig har någon betydelse. Exempel erbjuder de vid
            remissbehandlingen nämnda ärendena angående byggnadsställningar
            och skyltar samt åtminstone flertalet fall avseende uppställning
            av containrar. Vi anser inte att de principiella skäl som åberopades
            vid tillkomsten av ordningslagen utgör något hinder mot ett system
            enligt vilket sådana ärendegrupper överförs till kommunerna för
            beslut. Detta skulle medföra minskad belastning för polisen och
            från sökandenas synpunkt ägnat att förenkla proceduren.
          </p>
          <p xml:id="i-5ECu9RjFFKWKW32NzbUhYV">
            Vi tänker oss att systemet skulle kunna gestalta sig så att länsstyrelsen,
            på fram­ställning av den eller de polismyndigheter och kommuner
            som är berörda, preciserar de ärendegrupper beträffande vilka
            polisen inte skulle behöva kopplas in utan prövningen skulle stanna
            hos kommunen. Detta blir uppenbarligen en form av normgivning
            och länsstyrelsens beslut får enligt vanliga principer tas in
            i länets författningssamling. Naturligtvis kan det likväl tänkas
            förekomma att sökanden vänder sig till fel myndighet, men sökanden
            skall då hänvisas till behörig myndighet i enlighet med reglerna
            om myndigheternas serviceskyldighet.
          </p>
          <p xml:id="i-5u95UfTyba4GzNnqkWn6Ve">
            Men vi vill betona att detta system uppenbarligen inte passar
            i alla kommuner och inte bör vara något obligatorium. Bl.a. torde
            det få krävas att kommunen förfogar över jurister som kan biträda
            vid ärendenas prövning. Det är också klart att ett beslut om att
            överföra vissa ärendegrupper till kommunal prövning inte bör vara
            oåterkalleligt utan att det kan behöva omprövas beroende på de
            praktiska erfarenheterna. […]
          </p>
          <p xml:id="i-7pNNR7V25TNMtXefAFwd5N">
            Den nu skisserade lösningen är som redan sagts i främsta rummet
            avsedd för fall då ordnings- och säkerhetssynpunkter normalt inte
            gör sig gällande och polisen alltså över huvud taget inte skulle
            behöva kopplas in på frågorna. Självfallet går det emellertid
            inte att bortse från att sådana synpunkter kan komma in i bilden
            i en del sådana fall som skulle komma omfattas av en överflyttning
            till kommunen. Ett exempel kan vara de förut berörda fallen avseende
            uppställning av containrar, som visserligen oftast torde vara
            problemfria men som många gånger erfarenhetsmässigt har visat
            sig kunna inrymma svårbedömda ordningsfrågor. Vi föreslår därför
            att kommunen skall inhämta yttrande från polismyndigheten, om
            det inte är uppenbart att frågan ej behöver bedömas från ordnings-
            eller säkerhetssynpunkter. Avstyrker polismyndigheten ansökan,
            bör tillstånd inte få meddelas. Om polismyndigheten för tillstyrkan
            uppställer villkor, bör tillstånd meddelas endast om det förenas
            med dessa villkor.” (Se a. bet. s. 89 f.)
          </p>
          <p xml:id="i-W2ZBrVbpQnqfUjBHRdrUm4">
            Förslagen i betänkandet har inte lett till lagstiftning.
          </p>
          <head xml:id="i-Uxkq6FBMkqhnYcaktKYxPA" type="h1">
            2 Offentlig plats på kvartersmark som inte är avsedd för hamnverksamhet
            – en särskild problematik
          </head>
          <p xml:id="i-9ST4yMfmA5dNB9wovtZpNm">
            I 3 kap. 2 § andra stycket 2 ordningslagen föreskrivs att Polismyndigheten
            inte ska höra kommunen i ett tillståndsärende, om ärendet avser
            områden som i detaljplan redovisas som kvartersmark för hamnverksamhet
            och dessa har upplåtits för ändamålet hamn­verksamhet och är tillgängliga
            för allmänheten. I förarbetena till bestämmelsen motiv­erade föredragande
            statsrådet bestämmelsen enligt följande:
          </p>
          <p xml:id="i-L1X7akFHVaNiQC9eXRtQFP">
            I de fall då kvartersmark som förvaltas av kommunen blivit offentlig
            plats har detta skett endast genom att kommunen har tillåtit viss
            trafik på området eller platsen för exempelvis allmän parkering.
            Den situationen skiljer sig således inte från de fall där marken
            ägs av en enskild fastighetsägare. En sådan fastighetsägare kan
            fritt upplåta sin mark för skilda ändamål, även om marken utgör
            offentlig plats enligt ordningslag­stiftningen. Då det gäller
            kvartersmark som står under kommunens förvaltning har kommunen
            inte heller en sådan begränsad förfoganderätt som anses gälla
            i fråga om gator och liknande offentliga platser. Detta synsätt
            är emellertid inte direkt tillämpligt på kvartersmark som kommunen
            upplåtit för hamnverksamhet. Kommunens möjlighet att fritt förfoga
            över sådana områden kan sägas vara begränsad på samma sätt som
            gäller för bl.a. gator.
          </p>
          <p xml:id="i-UPDjdKTfY2jT6VAMhY5gZ5">
            Mot den bakgrunden anser jag att det inte bör finnas något hinder
            mot att en kommun – med undantag för kvartersmark som upplåtits
            för hamnverksamhet – med nyttjanderätt upplåter kvartersmark som
            står under dess förvaltning och är offentlig plats. Även i dessa
            fall bör emellertid en prövning göras från ordnings- och säker­hetssynpunkt.
            Polismyndighetens prövning vid ianspråktagande av offentlig plats
            bör därför omfatta även kvartersmark som står under kommunens
            förvaltning och har upplåtits genom civilrättsligt nyttjanderättsavtal.
            Jag anser emellertid att det i sådana fall blir överflödigt att
            inhämta yttrande från kommunen. (Se prop. 1992/93:210 s. 108.)
          </p>
          <p xml:id="i-9WJbccS3tX8ir8sYzmkKd4">
            Den gällande ordningen för med sig problem för Stockholms stad.
            I korthet kan problemet beskrivas enligt följande. Stockholms
            stads trafikkontor tar emot och besvarar Polismyndighetens remisser
            enligt delegation. Polisen genomför i praktiken ingen utredning
            om huruvida platsen som ansökan berör är en offentlig plats eller
            om kommunen äger eller förvaltar marken innan remissen skickas
            till trafikkontoret. Bedömningen av om ansökan berör en offentlig
            plats samt om sökt plats står under kommunal förvaltning genomförs
            i stället av trafikkontorets markupplåtare. Merparten av polisens
            remisser berör mark som trafikkontoret ska avge yttrande över.
            Men kontoret får också in tillståndsansökningar där staden inte
            ska höras.
          </p>
          <p xml:id="i-9FRysTb95YxRqHE3nnD3KD">
            Gör trafikkontoret bedömningen att ansökan avser en offentlig
            plats inom kvarters­mark som ägs av staden kontaktas stadens exploateringskontor
            som informeras om att tillståndsansökan inkommit. Därefter skickas
            ansökan tillbaka till polisen utan stadens yttrande. Trafikkontoret
            bifogar kontaktuppgifter till exploateringskontorets tjänsteman
            i sitt svar till Polismyndigheten. På så vis kan polisen knyta
            markägaren och tillstånds­sökanden till varandra. Polisen utfärdar
            alltjämt ett tillstånd enligt ansökan med krav på markägarens
            godkännande för att tillståndet ska bli gällande. Exploateringskontorets
            tjänsteman får sedan komma överens med tillståndssökanden omförutsättningarna
            för tecknandet av nyttjanderättsavtal. Den beskrivna turordningen
            medför en risk för att tillståndssökanden startar den verksamhet
            som tillståndet avser innan ett nyttjande­rättsavtal har ingåtts
            med markägaren (exploateringskontoret). Stockholms stad har upplevt
            flera sådana problem genom åren, inte minst vid nybyggnationer
            på områden öppna för allmän samfärdsel, där förvaltningen av marken
            ännu inte överlämnats till staden.
          </p>
          <head xml:id="i-KpgCedk4B8eefmhw3L5X7h" type="h1">
            3 Skäl för en omvänd beslutsordning
          </head>
          <p xml:id="i-o3R4h88jTGievUEyKuQ9X">
            Nuvarande ordning med Polismyndigheten som beslutande myndighet
            och yttrande från kommunen när fråga är om offentlig plats som
            förvaltas av kommunen med möjlighet för kommunen att utnyttja
            rätten till veto har varit gällande i drygt 60 år. Ordningslagen
            har varit i kraft i 25 år. Användningen av det offentliga rummet
            har förändrats drastiskt under denna tid. Användningen av offentlig
            plats för annat ändamål än den upplåtna har med tiden blivit avsevärt
            mer omfattande. Exempel på sådana användningsområden är byggetableringar,
            uteserveringar, inslag av reklam, försäljningsstånd, containrar,
            byggsäckar, m.m. Det är av stor betydelse för kommunerna att kunna
            ha ett betydande inflytande över hur de offentliga platserna utnyttjas
            för att på bästa sätt kunna svara för bland annat underhåll av
            platsen. Framför allt är det av vikt för kommunerna att kunna
            agera när platsen används utan tillstånd eller då tillståndshavaren
            inte följer givna villkor eller inte tar bort etableringen efter
            utgånget tillstånd. Kommunernas utrymme att agera i dessa situationer
            är begränsat till att påtala förhållandena för Polismyndig­heten,
            som i allmänhet saknar resurser att vidta de åtgärder som ordningslagen
            erbjuder. Exempel på sådana åtgärder är föreläggande att vidta
            rättelse eller ta bort en etablering på uppställarens bekostnad.
            Att kommunerna i princip saknar möjlighet att agera vid misskötsamhet
            när den offentliga platsen tas i anspråk försvårar påtagligt deras
            möjlighet att fullgöra sina skyldigheter som förvaltare av den
            offentliga platsen. Det är i första hand till kommunerna som allmänheten
            vänder sig med synpunkter på bland annat framkomlighet. Allmänheten
            har inte alltid lätt att ta till sig förhållandet att kommunen
            inte kan agera mot missförhållanden på mark som den själv äger
            eller förvaltar.
          </p>
          <p xml:id="i-NfVdc4vtisRQoo2GzqV3Yx">
            Polismyndighetens arbetsförhållanden har drastiskt förändrats
            under de senaste decennierna. Arbetsbelastningen är betydligt
            högre än vid ordningslagens tillkomst. Den 1 januari 2015 ersattes
            21 lokala polismyndigheter med sju polisregioner och Polis­myndigheten
            blev en myndighet. Polisens lokala förankring är således inte
            densamma som före reformen 2015. En förändrad beslutsordning avseende
            tillstånd för att få ta i anspråk offentlig plats skulle innebära
            att polisen i ökad utsträckning skulle kunna koncentrera sig på
            myndighetens centrala verksamhet. Det kan noteras att dåvarande
            Rikspolisstyrelsen i sitt remissyttrande i samband med beredningen
            av ordningslagen argumenterade för en annan beslutsordning än
            den genomförda. I remissvaret har myndigheten framhållit att flertalet
            av ansökningarna om att få utnyttja offentlig plats saknar anknytning
            till allmän ordning och säkerhet. Mot den bakgrunden ansåg myndigheten
            att kommunerna skulle kunna ta över ansvaret för att besluta i
            ansökningar om att få ta i anspråk offentlig plats.
          </p>
          <head xml:id="i-YLinqVU2YSUwQ3qSV7UH7U" type="h2">
            3.1 Tänkbara lösningar för en ändrad beslutsordning
          </head>
          <p xml:id="i-HJmSA85p92pq8KiH1pS9gu">
            Tre alternativ framstår som tänkbara om en förändring av beslutsordningen
            genomförs. Ett första alternativ skulle kunna vara att kommunen
            ges rätt att besluta om ianspråk­tagande av samtliga offentliga
            platser inom kommunen. En sådan ordning skulle således innebära
            att kommunen fattar beslut om ianspråktagandet också när den offentliga
            platsen ägs och förvaltas av någon annan än kommunen, exempelvis
            av staten eller av ett privat subjekt. Ett annat alternativ kan
            vara att kommunen själv får välja om den önskar vara beslutsfattare
            rörande offentliga platser som ägs av kommunen eller som står
            under dess förvaltning. Tar kommunen inte på sig detta ansvar
            så behålls den ordning som nu gäller enligt ordningslagen. Slutligen
            kan man tänka sig att kommunen beslutar i ansökningar där den
            offentliga platsen ägs eller förvaltas av kommunen.
          </p>
          <p xml:id="i-GDaEMpLbUgXRXFFu5nbwFV">
            En förändrad beslutsordning med kommunen som beslutande myndighet
            förutsätter att Polismyndigheten ges möjlighet att yttra sig över
            ansökan med hänsyn till aspekterna allmän ordning och säkerhet.
          </p>
          <head xml:id="i-Pte21hjqSMqeh3xtXJHk3G" type="h3">
            3.1.1 Kommunen blir beslutsfattare för samtliga offentliga platser
          </head>
          <p xml:id="i-SGUEyzrLezzpJkxDmQ3HP2">
            En ordning där kommunen helt tar över ansvaret från Polismyndigheten
            när det gäller tillståndsprövningen för ianspråktagande av offentlig
            plats oavsett om platsen förvaltas av kommunen eller av någon
            annan har inte tidigare varit föremål för närmare diskussion.
            Kommunens intresse av ett ökat inflytande över användningen av
            offentlig plats är begränsat till sådana platser som ägs eller
            förvaltas av kommunen. Kommunen har inget eget intresse av hur
            offentliga platser som ägs och förvaltas av staten eller någon
            annan sköts. Därtill kommer att det måste anses vara alltför långtgående
            att kommunen skulle ges ett inflytande över hur den privata marken
            utnyttjas. Liksom i dag skulle vid ett beslutsförfarande som diskuteras
            här alltjämt innebära att – för utnyttjande av mark som ägs och
            förvaltas av någon annan än kommunen – markägarens tillstånd kommer
            att krävas. Ett förfarande där kommunen beslutar om användningen
            av också den privata marken skulle således involvera såväl kommunen
            som Polismyndigheten och den privata markägaren. En sådan beslutsordning
            skulle bli mer byråkratisk än den nuvarande och inte tillföra
            ett mervärde.
          </p>
          <head xml:id="i-8cvXGn4jKa9qPs3jTFvrpw" type="h3">
            3.1.2 Kommunen ges möjlighet att själv avgöra om den ska vara
            beslutsfattare när den offentliga platsen ägs av kommunen eller
            står under dess förvaltning
          </head>
          <p xml:id="i-6muZNUZXpezdCUgw2JVBnu">
            Frågan har behandlats i betänkandet Trygghet mot brott Rollfördelning
            och samverkan (SOU 1995:146). Den ordning som föreslogs i betänkandet
            innebar att länsstyrelsen, på framställning av den eller de polismyndigheter
            <ref target="i-3CpfrNgrpevKgPieFXdkZ5">
              [1]
            </ref>
          </p>
          <p xml:id="i-HRBxBVNrCWbPBJKUtigUAn">
            Utredningens förslag har inte lett till lagstiftning.
          </p>
          <p xml:id="i-AbjidQSnJ44cdgjBnGFwy">
            En förändrad beslutsordning i linje med den av utredningen föreslagna,
            det vill säga där kommunen och Polismyndigheten kommer överens
            om i vilka ärenden som kommunen ska fatta beslut synes innebära
            enbart nackdelar. Här ska nämnas några. Flera sökanden, exempelvis
            byggföretag, är verksamma inom flera kommuner. En övervägande
            risk är att olika beslutsordningar gäller i de kommuner där bolaget
            är verksamt med åtföljande merarbete för bolaget. Vidare är Polismyndigheten
            numera indelad i polisregioner och polisområden. Ett polisområde
            omfattar flera kommuner. Detta innebär i sin tur att för någon
            kommun inom polisområdet gäller att kommunen fattar beslut för
            ianspråktagande av offentlig plats som ägs av eller står under
            dess förvaltning medan för andra kommuner inom polisområdet gäller
            det omvända. En sådan lösning kan inte anses främja eller underlätta
            polisarbetet. Sammanfattningsvis kan konstateras att skäl saknas
            att vidare överväga en ordning som innebär valfrihet för kommunerna
            att bestämma om de vill överta ansvaret som beslutsfattare vid
            ianspråktagande av offentlig plats som ägs av kommunen eller står
            under dess förvaltning från Polismyndigheten.
          </p>
          <head xml:id="i-5MqBb9vJMb1KqwMGB5pSef" type="h3">
            3.1.3 Kommunen som beslutsfattare för ianspråktagande av offentliga
            platser som ägs av kommunen eller står under dess förvaltning
          </head>
          <p xml:id="i-KMRiUHVCqeneZZn7Z2Lbfz">
            Sedan ordningslagens ikraftträdande har offentliga platser kommit
            att få flera och vitt skilda användningsområden. Vid flera användningsområden
            har ordnings- och säkerhetssynpunkter ingen eller mycket liten
            betydelse. Som exempel kan nämnas tillstånd för uppförande av
            byggnadsställningar, skyltar, försäljningsstånd och containrar.
            I dessa fall uppstår problem när sådana etableringar kommer till
            stånd utan att tillstånd söks, i tillståndet uppställda villkor
            inte följs eller etableringen inte tas bort när tiden för tillståndet
            har gått ut. Polismyndighetens resurser är inte tillräckliga för
            att vidta de åtgärder som ordningslagen ger utrymme för i nu nämnda
            situationer. Sagda överträdelser kan däremot ofta innebära att
            kommunen inte kan fullgöra sitt ansvar som ägare eller förvaltare
            av den offentliga platsen. Med en ordning där kommunen är beslutsfattare
            för ianspråktagande av offentliga platser bör således också följa
            att kommunen ges möjlighet att vidta de åtgärder som nu ankommer
            på Polismyndigheten. Som exempel kan nämnas att utfärda förelägganden
            och på bekostnad av den som utnyttjar den offentliga platsen utan
            tillstånd eller i strid med givet tillstånd bortforsla aktuell
            egendom.
          </p>
          <p xml:id="i-JkESG2YeuJYP4RZc2hTsgF">
            Här kan också noteras att dåvarande Rikspolisstyrelsen under
            beredningen av ordningslagen i sitt remissyttrande ansåg att tillståndskravet
            borde kastas om så att kommunerna blir tillståndsmyndigheter och
            polisen får yttra sig i ärendet (se prop. 1992/93:210 s. 98).
          </p>
          <p xml:id="i-P9YHxuaXsLhZp2vpiEcFpL">
            Mot den här beskrivna beslutsordningen kan invändningar riktas.
            Att införa två parallella beslutsordningar – en med kommunen som
            beslutsfattare när den offentliga platsen ägs av kommunen eller
            står under dess förvaltning och en med Polis­myndigheten som beslutande
            myndighet i övriga fall – kan framstå som besvärande främst för
            sökanden. I sammanhanget ska hållas i minnet att en övervägande
            del av de offentliga platserna ägs av kommunen eller står under
            dess förvaltning och det är i allmänhet dit som sökanden först
            vänder sig i tillståndsärendet. Också den nuvarande ordningen
            innebär att kommunen har att hänvisa sökanden till Polismyndigheten.
            Med en ändrad beslutsordning skulle detta behöva göras i avsevärt
            färre situationer. Vidare innebär en ansökan om att få ta i anspråk
            offentlig plats att sökanden ofta måste inhämta andra tillstånd
            som kommunen ansvarar för. Exempelvis kan nämnas bygglov för bodetableringar
            i samband med byggnation eller uppförande av försäljningsstånd.
            Därtill kommer att Polismyndigheten i mycket stor utsträckning
            vänder sig till kommunen för att få tillgång till uppgifter om
            hur den offentliga platsen är markerad i detaljplan. Slutligen
            kan lyftas fram att allmänheten ofta vänder sig till kommunen
            när en offentlig plats anses otillåtet utnyttjad i tron att kommunen
            kan agera eftersom marken står under dess förvaltning. Att kommunen
            saknar nödvändiga verktyg i dessa situationer är inte alltid lätt
            att förmedla till allmänheten.
          </p>
          <p xml:id="i-U9s3FBYbE7rDjkig5wHpxA">
            En annan invändning mot en förändrad beslutsordning som förts
            fram under årens lopp är att mindre kommuner kan sakna resurser
            för att hantera beslutsfattandet. I det sammanhanget ska noteras
            att kommunerna – enligt gällande ordning – ska yttra sig till
            Polismyndigheten under ansökningsförfarandet. Således kräver redan
            nuvarande ordning att kommunerna har en viss beredskap för att
            hantera ansökningarna. Kommuner som så önskar kan dessutom samverka
            kring beslutsfattandet genom avtalssamverkan (se 9 kap. 37 och
            38 §§ kommunallagen [2017:725]). I förarbetena till kommunallagen
            uttalade regeringen att avtalssamverkan kan användas för att tillgodose
            en kommuns eller ett landstings behov av att anlita en annan kommun
            eller ett annat landsting för att utföra dess uppgifter på något
            specifikt område. Avtalssamverkan kan exempelvis avse utredning
            och beslutsfattande i olika ärenden som innefattar myndighetsutövning
            och som annars typiskt sett är delegerade till tjänstemän i den
            egna kommunen. (Se prop. 2017/18:151 s. 28 f.)
          </p>
          <p xml:id="i-RrBUjwAdgdcEqRa17vnEwF">
            Sammanfattningsvis kan konstateras att en ordning där kommunen
            beslutar om ianspråktagande av offentliga platser som ägs av kommunen
            eller står under dess förvaltning med åtföljande verktyg för att
            kunna agera när platsen nyttjas i strid med meddelat beslut eller
            utan beslut skulle avsevärt underlätta kommunens uppgift som ägare
            eller förvaltare av den offentliga platsen. Samtidigt skulle polisens
            arbete renodlas och dess resurser skulle kunna användas till arbetsuppgifter
            som mer är inriktade på allmän ordning och säkerhet än hantering
            av ansökningar om att få ta i anspråk offentlig plats som ägs
            av kommunen eller står under dess förvaltning.
          </p>
          <head xml:id="i-APsuCdMF8VAXYGWbPaEz76" type="h3">
            3.1.4 Ett klargörande avseende offentlig plats på kvartersmark
            i Stockholms stad
          </head>
          <p xml:id="i-AJEacVY84nfEMdeBR2GdjU">
            Stockholms stad vill med en ordning där staden är beslutande
            myndighet avseende flertalet offentliga platser alltjämt kunna
            upplåta offentlig plats inom stadens kvartersmark med nyttjanderätt.
            Den i promemorian föreslagna lydelsen täcker även fortsättningsvis
            in begreppet förvaltning, vilket fortsatt möjliggör för staden
            att svara för offentlig plats som ägs av annan än staden men som
            står under kommunal förvaltning. Men många landområden inom staden
            är kvartersmark enligt stads- eller detaljplan med ett oklart
            förvaltningsansvar. Exempelvis finns det många detaljplanelagda
            trafik­områden som inte är upplåtna för sitt ändamål och dit allmänheten
            har tillträde. Dessa områden faller inte in under reglementen
            för de kommunala förvaltningar som har en delegerad driftorganisation.
            Vissa av dessa områden är att betrakta som mer eller mindre naturmark
            och andra kan vara hårdgjorda ytor som vuxit fram efter årtionden
            av diversifierad markanvändning på platsen. Ingen aktiv förvaltning
            såsom snöröjning, renhållning och reinvestering sker från staden
            på dessa platser men platserna används återkommande för allmän
            samfärdsel och utgör offentlig plats enligt 1 kap. 2 § första
            stycket 4 ordningslagen. Gemensamt för dessa områden är dock att
            de ägs av Stock­holms stad.
          </p>
          <p xml:id="i-6SFQcGQ2wjrWCenGzcnJAS">
            Det finns också landområden inom stadens kvartersmark eller utom
            detaljplanelagt område som definieras som offentlig plats enligt
            sist nämnda lagrum eller har jämställts med offentlig plats i
            lokala ordningsföreskrifter och som redan är upplåtna med nyttjanderätt/tomträtt
            till andra kommunala bolag. Förvaltningsansvaret för dessa områden
            är inte helt enkla att reda ut. Vidare är det oklart om förvaltning
            utförd av entreprenörer upphandlade av kommunala aktiebolag går
            att jämställa med det förvaltningsansvar som åligger kommunen
            som huvudman för allmänna platser enligt plan- och bygglagen (2010:900).
            <ref target="i-CgvTM8M9aVXp7L4PUqnTsx">
              [2]
            </ref>
          </p>
          <p xml:id="i-5TeecsrYGsJt3AD6AS2AoR">
            Det beskrivna problemet skulle inte uppkomma om lagtexten förtydligades
            på så sätt att kommunen blir beslutsfattare i tillståndsärendet
            om marken ägs av kommunen eller står under dess förvaltning. På
            så vis får kommunen kontroll över samtliga tillstånds­frågor som
            berör all offentlig plats på kommunal mark, oavsett förvaltningsansvar,
            samt på annans mark som står under kommunal förvaltning.
          </p>
          <head xml:id="i-SP7yN3sWRM3tepqUdZpZk4" type="h1">
            4 Konsekvenser av en omvänd beslutsordning
          </head>
          <p xml:id="i-Jtai2xTZ1uvxn4DfkUZ7P5">
            Den föreslagna ordningen med kommunerna som beslutsfattare för
            ansökningar om ianspråktagande av offentlig plats som ägs av kommunen
            eller står under dess förvaltning innebär konsekvenser för såväl
            kommunerna som Polismyndigheten samt för de som ansöker om tillstånd
            liksom för allmänheten.
          </p>
          <head xml:id="i-YAUA1nNaQJ9AwEXuSrwWn1" type="h2">
            4.1 Konsekvenser för kommunerna
          </head>
          <p xml:id="i-RLKRxkAkKkMPNcV4xUjaLu">
            Kommunerna kan antas behöva avsätta något mera tid för beslutsfattandet
            än enligt nuvarande regelverk. Emellertid har kommunerna redan
            i dag att yttra sig över Polismyndighetens remiss i tillståndsärendet.
            Merarbetet kan på goda grunder antas inte bli särskilt betydande.
            Därtill kommer att kommunen inte behöver förse Polis­myndigheten
            med underlag i form av sådant som detaljplaner, som ofta sker
            i dag.
          </p>
          <p xml:id="i-PUmdXNpArAGqU3REdSjxtV">
            Enligt dagens regler kan kommunens yttrande till Polismyndigheten
            angripas endast genom laglighetsprövning. En ordning med kommunen
            som beslutande myndighet innebär att kommunens beslut kan angripas
            genom förvaltningsbesvär. Att hantera sådana besvär kan antas
            komma att innebära ett merarbete. Hur omfattande detta merarbete
            kommer att bli låter sig inte att helt lätt beräkna. Detta merarbete
            måste emellertid vägas mot att kommunen ges helt andra verktyg
            att agera mot dem som på olika sätt missbrukar ianspråktagande
            av den offentliga platsen än de som står till buds i dag. Exempelvis
            kommer kommunen inte att vara beroende av Polismyndighetens bedömning
            när återkallande av tillstånd aktualiseras. Detsamma gäller när
            det kommer till att utfärda förelägganden eller vidta åtgärder
            på den försumliges bekostnad.
          </p>
          <p xml:id="i-33FptSHhDTzzS77w6QmvJy">
            Vad gäller bortforsling av egendom kan följande lyftas fram.
            I dagsläget synes Polismyndigheten använda möjligheten att forsla
            bort egendom – exempelvis när tiden för tillståndet gått ut –
            användas i endast ringa omfattning. Ges kommunen denna möjlighet
            kan antas att en sådan åtgärd kommer att vidtas i större utsträckning
            än nu. Detta för med sig ökade kostnader för kommunerna i form
            av transporter men också förvaring av det bortforslade godset.
            Det kan befaras att sådant som byggsäckar med avfall kommer att
            bli kvar på den offentliga platsen och inte forslas bort av den
            som ställt upp byggsäcken på platsen. Vederbörande kan kalkylera
            med att kommunen kommer att frakta bort säcken. Att kräva ersättning
            i dessa fall kan bli svårt när den som ställt ut byggsäcken inte
            har ansökt om tillstånd för ianspråktagandet. Dock kan antas att
            kommunerna kommer att i högre grad än Polismyndigheten avsätta
            resurser för att lokalisera de som missköter användandet av offentlig
            plats.
          </p>
          <head xml:id="i-DdA11FB92Bf1G7M8KauMFC" type="h2">
            4.2 Konsekvenser för Polismyndigheten
          </head>
          <p xml:id="i-UnWtVBnvvMBCxzezctoYaz">
            För Polismyndighetens del kommer en förändrad beslutsordning
            innebära att resurser kan frigöras för annat polisiärt arbete.
            Polismyndighetens yttranden till kommunen i tillståndsförfarandet
            ska inte kunna överklagas. Polismyndigheten kommer således inte
            att fatta några överklagbara beslut när kommunen är beslutsfattare.
            En möjlighet att kunna överklaga Polismyndighetens yttrande till
            kommunen i tillståndsprocessen synes inte vara påkallad eftersom
            kommunens beslut – som ska grundas också på Polis­myndighetens
            yttrande – kan överklagas genom förvaltningsbesvär.
          </p>
          <p xml:id="i-8CpDAK27xVdrdNy9rMah46">
            Kvarstår gör emellertid polisens ansvar att agera straffrättsligt
            när kriminaliserade överträdelser av ordningslagstiftningen förekommer.
            Detta ansvar förblir detsamma som i dag.
          </p>
          <head xml:id="i-AnRt3BbamSzFTJs3B176Vi" type="h2">
            4.3 Konsekvenser för de som ansöker om tillstånd till ianspråktagande
            av offentlig plats och för allmänheten
          </head>
          <p xml:id="i-L1NAxt8SamECRpidivMtqX">
            Sökandena torde i allt väsentligt ansöka om tillstånd för ianspråktagande
            av offentlig plats som ägs av kommunen eller står under dess förvaltning.
            Ansökningar som avser byggetableringar, försäljningsstånd och
            uteserveringar och som är vanligt före­kommande är sällan knutna
            till offentliga platser som inte ägs eller förvaltas av en kommun.
          </p>
          <p xml:id="i-5e8SpRxXRPGxdj4PudwwPV">
            Redan enligt den nuvarande ordningen vänder sig sökandena i stor
            omfattning först till kommunen i tron att det är kommunen som
            är den beslutande myndigheten. Kom­munen har då att hänvisa sökanden
            till Polismyndigheten. En sådan omgång skulle bli överflödig med
            kommunen som beslutsfattare i ärenden där den offentliga platsen
            ägs eller förvaltas av kommunen.
          </p>
          <p xml:id="i-SsGVB4YNzAk91PCmmEFU6h">
            Vidare innebär en ansökan om att få ta i anspråk offentlig plats
            att sökanden ofta måste inhämta andra tillstånd som kommunen ansvarar
            för. Exempelvis kan nämnas bygglov för bodetableringar i samband
            med byggnation eller uppförande av försälj­ningsstånd. Med kommunen
            som tillståndsmyndighet behöver sökanden endast ha kontakt med
            kommunen och inte också med Polismyndigheten.
          </p>
          <p xml:id="i-DHAuowRccakNrBdggN4deo">
            Allmänheten vänder sig ofta till kommunen med klagomål när allmänheten
            anser att den offentliga platsen används på ett sätt som strider
            mot det upplåtna ändamålet. Detta framstår som naturligt eftersom
            allmänheten utgår ifrån att kommunen har möjlighet att agera eftersom
            marken ägs eller förvaltas av kommunen. Att kommunen enligt den
            nuvarande ordningen inte har möjlighet att agera är inte alltid
            lätt att förklara för allmänheten på ett sätt som vinner allmänhetens
            acceptans. Införs en beslutsordning i enlighet med vad som föreslås
            i denna promemoria har kommunen tillgång till nödvändiga verktyg
            för att kunna möta allmänhetens synpunkter om hur den offentliga
            platsen utnyttjas.
          </p>
          <head xml:id="i-Wg9346X6u9zQGjME3mRzeU" type="h1">
            5 Författningskommentar
          </head>
          <head xml:id="i-QBp99syd8dq4TcnFSRTb98" type="h2">
            5.1 Förslag till lag om ändring i ordningslagen (1993:1617)
          </head>
          <head xml:id="i-YTyLpsiBE4nGY8PjKC9wtJ" type="h3">
            3 kap. 1 §
          </head>
          <p xml:id="i-Vp7FXy4jrkoXcLAmftjizr">
            En offentlig plats inom detaljplanelagt område som inte ägs av
            en kommun eller står under dess förvaltning får användas på ett
            sätt som inte stämmer överens med det ändamål som platsen har
            upplåtits för endast efter Polismyndighetens tillstånd. En offentlig
            plats inom detaljplanelagt område som ägs av en kommun eller står
            under dess förvaltning får inte utan tillstånd av kommunen användas
            på ett sätt som inte stämmer överens med det ändamål som platsen
            har upplåtits för. Tillstånd behövs dock inte, om platsen tas
            i anspråk endast tillfälligt och i obetydlig omfattning och utan
            att inkräkta på någon annans tillstånd.
          </p>
          <p xml:id="i-XmUL1jpNrr8agpxd13oWVg">
            I fråga om allmänna vägar gäller kravet på Polismyndighetens
            tillstånd endast sådana åtgärder som inte är reglerade i väglagen
            (1971:948).
          </p>
          <head xml:id="i-DELVEVwSfsqLCMmhWmJhPQ" type="h1">
            _ _ _ _ _
          </head>
          <p xml:id="i-Ua24V1jddEbtqAr9fyZfHa">
            Vilka platser som utgör offentlig plats enligt ordningslagen
            följer av 1 kap. 2 §. I första stycket föreskrivs att med offentlig
            plats avses
          </p>
          <list style="ol">
            <item xml:id="i-7dszKwiDdBtWtYySDapEFB">
              allmänna vägar,
            </item>
            <item xml:id="i-UEPjz3abj2KFGZ5EqsWs1a">
              gator, vägar, torg, parker och andra platser som i detaljplan
              redovisas som allmän plats och som har upplåtits för sitt ändamål,
            </item>
            <item xml:id="i-AGJsysD5xF7oqHMzdtLb1X">
              områden som i detaljplan redovisas som kvartersmark för hamnverksamhet,
              om de har upplåtits för detta ändamål och är tillgängliga för
              allmänheten, samt
            </item>
            <item xml:id="i-2JHuur8wu5qo6SNPwBW7iH">
              andra landområden och utrymmen inomhus som stadigvarande används
              för allmän trafik.
            </item>
          </list>
          <p xml:id="i-7oZupTZfssxEZFpbdYWGyd">
            I andra stycket uttalas att en kommun efter regeringens bemyndigande
            får föreskriva
            <ref target="i-2xUXSioss4CQfnGeg85DGC">
              [3]
            </ref>
          </p>
          <p xml:id="i-VxLM1UUfSmVhsQKjUHELM5">
            I första stycket i förevarande paragraf regleras under vilka
            förutsättningar som tillstånd krävs för att få ta i anspråk en
            offentlig plats. Sålunda kan utläsas att tillstånd aldrig krävs
            för nyttjande av offentlig plats, om nyttjandet sker i enlighet
            med det ändamål som platsen har upplåtits för. Det innebär till
            exempel att har den offentliga platsen upplåtits för torghandel
            får sådan ske utan krav på tillstånd för att få ta platsen i anspråk
            för detta ändamål.
          </p>
          <p xml:id="i-QiJZkYyiXKnQChB5xUHWLK">
            Rätten att meddela tillstånd för ianspråktagande av den offentliga
            platsen för annat ändamål än det upplåtna har delats upp mellan
            Polismyndigheten och kommunen. Polismyndigheten meddelar sådana
            tillstånd när fråga är om offentlig plats inom detaljplanelagt
            område som ägs av annan än kommunen och där förvaltningen sköts
            av någon annan än kommunen. Som exempel kan nämnas att den offentliga
            platsen ägs av ett privat subjekt och förvaltas av detsamma. Dock
            behöver ägandet och förvaltningen inte ligga i samma subjekts
            hand.
          </p>
          <p xml:id="i-DkNbMQtJs5cYf1j3snHK9U">
            Noteras ska att Polismyndigheten meddelar andra tillstånd, till
            exempel för sprängning och skjutning med eldvapen inom område
            som omfattas av detaljplan och inte endast ianspråktagande av
            offentlig plats för andra ändamål än det upplåtna. Aktuellt förslag
            innebär ingen förändring i detta avseende.
          </p>
          <p xml:id="i-4aeSAKfr8gJcJVHw7FXusm">
            Kommunen, på andra sidan, är den som meddelar tillstånd för ianspråktagande
            av offentlig plats när platsen ägs av kommunen eller står under
            dess förvaltning. Det rör sig främst om områden som är särskilt
            angivna under 1 kap. 2 § första stycket 2.
          </p>
          <p xml:id="i-CxJsoSs5koTb2Bz6Q8N1w2">
            I första stycket tredje meningen i förevarande paragraf föreskrivs
            att tillstånd inte behövs, om platsen tas i anspråk endast tillfälligt
            och i obetydlig omfattning och utan att inkräkta på någon annans
            tillstånd. Detta undantag gäller såväl för offentlig plats där
            Polismyndigheten meddelar tillstånd som när en kommun meddelar
            sådant tillstånd.
          </p>
          <p xml:id="i-2Yfay8RDbQyggjsf6m7WJx">
            Polismyndigheten meddelar tillstånd rörande allmänna sammankomster
            och offentliga tillställningar enligt 2 kap. ordningslagen. Denna
            ordning är oförändrad. Här ska framhållas att enbart det förhållandet
            att offentlig plats tas i anspråk för en allmän sammankomst eller
            offentlig tillställning medför inte att bestämmelserna om krav
            på tillstånd för att få använda offentlig plats blir tillämpliga.
            Bestämmelserna om krav på tillstånd för platsens ianspråktagande
            blir tillämplig först när där uppförs särskilda anordningar. I
            samband med att Polismyndigheten hanterar ett ärende om allmän
            sammankomst eller offentlig tillställning kan också fråga uppkomma
            om ianspråk­tagande av offentlig plats. Exempelvis kan arrangören
            av ett politiskt möte vilja ställa upp ett bokbord. Här kan undantagsregeln
            i första stycket tredje meningen i förevarande paragraf bli tillämplig.
            Särskilt tillstånd för ianspråktagandet krävs då inte. Sådant
            tillstånd får anses obehövligt också i fall då undantagsregeln
            inte är tillämplig men ianspråktagandet av den offentliga platsen
            är begränsat. Polismyndighetens prövning av ansökan om att få
            anordna allmän sammankomst eller offentlig tillställning från
            ordningssynpunkt bör då anses som tillräcklig. Först när ianspråktagandet
            av den offentliga platsen blir mer omfattande, exempelvis då en
            scen ska uppföras, har sökanden att vända sig till kommunen med
            en ansökan om att få ta den offentliga platsen i anspråk för det
            ändamålet.
          </p>
          <p xml:id="i-69BVii1psWkKxGE8cNN7WQ">
            I förevarande paragraf har begreppet ”allmänt vedertaget” utmönstrats.
            Begreppet fanns redan i allmänna ordningsstadgan (1956:617). Någon
            förklaring till begreppets innebörd har inte lämnats vare sig
            i de utredningar som föregått stadgan eller i för­arbetena till
            stadgan. Begreppet har sedan förts över till ordningslagen utan
            någon motivering. Begreppet har inte heller behandlats i doktrinen.
            Inte heller har det varit föremål för prövning i högsta instans.
            Mot bakgrund av förändringarna i plan­bestämmelser liksom hur
            offentlig plats nyttjas i dag får begreppet allmänt vedertaget
            anses ha spelat ut sin roll.
          </p>
          <head xml:id="i-AvhzkHYvveVuSYiVshZ8iD" type="h3">
            3 kap. 2 §
          </head>
          <p xml:id="i-95TTpA4Zmc5Hghre2kSnkt">
            Innan tillstånd ges att ta i anspråk offentlig plats som ägs
            av en kommun eller står under dess förvaltning ska kommunen bereda
            Polismyndigheten tillfälle att yttra sig.
          </p>
          <head xml:id="i-8nN4KrnkVnVSHzNG46ZrCg" type="h1">
            _ _ _ _ _
          </head>
          <p xml:id="i-2s9juokEeU1oqGSeBqwmz6">
            Där kommunen fattar beslut om användning av den offentliga platsen
            ska kommunen bereda Polismyndigheten tillfälle att yttra sig.
            Polismyndighetens yttrande ska behandla sådant som rör den allmänna
            ordningen och säkerheten liksom det som är av betydelse för trafiken.
            Polismyndigheten bör således på lämpligt sätt inhämta synpunkter
            från sådana aktörer som räddningstjänst och verksamhetsutövare
            för kollektivtrafiken. Begreppet allmän ordning och säkerhet inbegriper
            bland annat sökandens lämplighet för det sökta tillståndet. Om
            sökanden inte är lämpad att bedriva den tilltänkta verksamheten
            kan det på goda grunder antas att kravet på allmän ordning och
            säkerhet inte kommer att uppfyllas.
          </p>
          <p xml:id="i-BNckXhDk6N51YSxWHk2g8f">
            Det är inte ett åliggande för Polismyndigheten att yttra sig
            i tillståndsärendet, men det får förutsättas att så sker regelmässigt.
          </p>
          <p xml:id="i-L6gXpsaADbMNcnnMTn9Rde">
            Finner kommunen att Polismyndigheten inte inhämtat synpunkter
            från aktörer för vilka tillgängligheten till den offentliga platsen
            är av avgörande betydelse står det kommunen fritt att själv höra
            dessa aktörer.
          </p>
          <head xml:id="i-6V4nkbLvbXDoikax7AEJns" type="h3">
            3 kap. 14 §
          </head>
          <p xml:id="i-Ja1L7bmQaXsTawwmHpefzo">
            Vid en prövning av en ansökan om tillstånd som avses i detta
            kapitel eller i en lokal föreskrift och som Polismyndigheten har
            att besluta om ska myndigheten beakta vad som krävs av hänsyn
            till trafiken samt till allmän ordning och säkerhet. Om ansökan
            avser tillstånd att ta i anspråk en offentlig plats för visst
            ändamål, ska särskild hänsyn tas till gångtrafikens intresse.
          </p>
          <p xml:id="i-QW2cPVcRKWcJE1Em7ExAP2">
            Ett beslut av Polismyndigheten om tillstånd får förenas med de
            villkor som behövs av hänsyn till trafiken samt till allmän ordning
            och säkerhet. Villkoren får inte lägga onödigt tvång på allmänheten
            eller på annat sätt göra obefogade inskränkningar i den enskildes
            frihet.
          </p>
          <head xml:id="i-Uf8Cb5bCo9Xc5zQGw5wW3h" type="h1">
            _ _ _ _ _
          </head>
          <p xml:id="i-EiGNVjpdW9daAYPe6sjj6j">
            Paragrafens tillämpningsområde är begränsat till de ianspråktaganden
            av offentlig plats och andra tillstånd enligt 3 kap. ordningslagen
            eller lokal ordningsföreskrift där Polismyndigheten är tillståndsgivande
            myndighet. I övrigt är innehållet i paragrafen oförändrat och
            någon förändring av tillämpningen av densamma är inte avsedd.
          </p>
          <head xml:id="i-WjXEtqs18iVV8v38rW4WsZ" type="h3">
            3 kap. 15 §
          </head>
          <p xml:id="i-Hizh57HmQHwBGrYvvQhTyv">
            När en kommun prövar en ansökan om tillstånd att ta i anspråk
            en offentlig plats för visst ändamål, ska kommunen beakta vad
            som krävs av hänsyn till trafiken samt till allmän ordning och
            säkerhet. Kommunen ska fästa särskild vikt vid de synpunkter som
            Polismyndigheten lämnar.
          </p>
          <p xml:id="i-PLYSUKYBRxvNoFkHtSsus2">
            Kommunen får i sitt beslut ange de villkor som behövs för att
            tillgodose de intressen som kommunen har att bevaka i fråga om
            skötseln av den offentliga platsen, markanvändning, stadsbild,
            miljö och trafik samt de villkor som är påkallade av hänsyn till
            allmän ordning och säkerhet som kan vara föranledda av de synpunkter
            som Polismyndigheten lämnar. Villkoren får inte lägga onödigt
            tvång på allmänheten eller på annat sätt göra obefogade inskränkningar
            i den enskildes frihet.
          </p>
          <p xml:id="i-Ec1Zk3ozCfkSt2D84njpxJ">
            I fråga om ersättning för användningen av en offentlig plats
            gäller särskilda bestämmelser.
          </p>
          <head xml:id="i-TbWuK32Eckmz9WYR7zzH9K" type="h1">
            _ _ _ _ _
          </head>
          <p xml:id="i-Do7EoDfEH2ccxUqHvkuPEj">
            Paragrafen behandlar den situationen där en kommun har att pröva
            en ansökan om att få ta i anspråk en offentlig plats för ett annat
            ändamål än det som platsen är upplåten för.
          </p>
          <p xml:id="i-XSELLLakQYJ41aCxd8KX8b">
            Upprätthållande av allmän ordning och säkerhet liksom trafikförhållandena
            är av central betydelse vid tillståndsgivningen. Det är därför
            av särskild vikt att kommunen vid sin prövning av ansökan beaktar
            de synpunkter som Polismyndigheten har lämnat i sitt yttrande.
            Detta följer av första stycket. Kan inte kravet på allmän ordning
            eller säkerhet upprätthållas genom villkor, ska ansökan avslås.
            Likaså ska ansökan avslås om Polismyndigheten i sitt yttrande
            pekar på att sökandens vandel är sådan att veder­börande inte
            bör ges sökt tillstånd med hänsyn till att ordningen och säkerheten
            riskerar att inte kunna upprätthållas.
          </p>
          <p xml:id="i-5jAbzbCvhc25GGxR2Ev2L1">
            I andra stycket föreskrivs att kommunen får förena sitt beslut
            med villkor. Ett villkor kan vara föranlett av de synpunkter som
            Polismyndigheten har lämnat. Det kan till exempel vara ett villkor
            enligt vilket en sökt företeelse (exempelvis förevisning eller
            försäljning av en produkt som är av stort publikt intresse) får
            förekomma endast under en begränsad tid för att undvika ordningsstörning.
          </p>
          <p xml:id="i-FesKCFcohddpxpEdQSgMTK">
            Flertalet av de villkor som kan vara aktuella torde vara av betydelse
            för de intressen som kommunen har att bevaka. Beträffande dessa
            villkor kan sägas att deras utformning får vara beroende av lokala
            förhållanden och den politiska målsättningen inom kommunen. De
            villkor som kommunen kan ställa upp från kommunal utgångspunkt
            är sådant som rör skötseln av den offentliga platsen, markanvändning,
            stadsbild, miljö och trafik (vilket inkluderar gångtrafiken vars
            intressen särskilt bör beaktas).
          </p>
          <p xml:id="i-EjHdWvStzNbrB97h1WmBsh">
            Villkoren ska främst ta sikte på sådant som behövs för att kommunen
            ska kunna fullgöra sin uppgift som ägare eller förvaltare av marken.
            Det kan vara fråga om villkor som syftar till bland annat att
            underlätta renhållning, ledningsdragning och gatuarbeten. Kommunen
            får emellertid inte ställa upp villkor om sådant som redan följer
            av lag eller annan författning eller som kan regleras med stöd
            av annan författning. Exempel på otillåtna villkor är skyldighet
            att betala avgift för upplåtelsen eller att inhämta ytterligare
            tillstånd som kan krävas för den sökta verksamheten på platsen.
            Däremot kan beslutet förenas med villkor om att platsen ska återställas
            efter tillståndstidens slut, krav på skötsel av område som till
            följd av tillståndet inte är tillgängligt för kommunens ordinarie
            driftorganisation och krav på att funktioner som brunnslock, brandposter
            och belysning inte får blockeras eller förändras utan medgivande
            från kommunen. (Se också På rätt plats, SKR:s handbok om upplåtelser
            av offentlig plats, s. 54 ff.)
          </p>
          <p xml:id="i-PmJGNgWK22RymkuHjFPbig">
            Ett villkor får inte lägga onödigt tvång på allmänheten eller
            på annat sätt göra obefogade inskränkningar i den enskildes frihet.
            Det ska således vara fråga om villkor som verkligen behövs. I
            vilka fall ett villkor ska anses innebära onödigt tvång eller
            obe­fogad inskränkning har överlämnats åt rättstillämpningen (se
            Åberg, Ordningslagen Kommentarer och rättspraxis, 4:e uppl., s.
            223).
          </p>
          <p xml:id="i-UFYJQyrLttKckfXeo8TBta">
            I tredje stycket har tagits in en bestämmelse om att det gäller
            särskilda regler för ersättning för användningen av en offentlig
            plats. Dessa regler återfinns i 1 § lagen (1957:259) om rätt för
            kommun att ta ut avgift för vissa upplåtelser av offentlig plats,
            m.m.
          </p>
          <head xml:id="i-K8scrUqNZ3AkBuhs6gr4Jn" type="h3">
            3 kap. 16 §
          </head>
          <p xml:id="i-HmYFf1MkZCMdCLLPPDGWzq">
            Beslut enligt 14 och 15 §§ gäller för viss tid eller tills vidare.
            Beslutet ska innehålla de villkor som Polismyndigheten har meddelat
            enligt 14 § andra stycket eller de villkor som kommunen har meddelat
            enligt 15 § andra stycket. Beslut i fråga om mark som inte ägs
            av en kommun eller står under dess förvaltning ska också innehålla
            en upplysning om att medgivande av markägare eller nyttjanderättshavare
            kan behövas.
          </p>
          <head xml:id="i-7XoDVjgNhVM6695XMsNGAL" type="h1">
            _ _ _ _ _
          </head>
          <p xml:id="i-69wLJykxAf62QBN14jLR2y">
            Ändringarna i paragrafen är föranledda av att kommunen ges rätt
            att besluta om tillstånd att använda offentlig plats som ägs av
            kommunen eller står under dess förvaltning.
          </p>
          <head xml:id="i-8AvvYLAb62bMidcvjLuCyS" type="h3">
            3 kap. 18 §
          </head>
          <p xml:id="i-HcXBCHge9W3DiqJKf9GWzx">
            Polismyndigheten får återkalla ett tillstånd som myndigheten
            har meddelat,
          </p>
          <list style="ol">
            <item xml:id="i-BTYEHjRUstH9hefJStfr94">
              om villkor som enligt 14 § andra stycket gäller för tillståndet
              har åsidosatts i inte ringa mån och tillståndshavaren inte vidtar
              rättelse genast efter tillsägelse eller inte kan anträffas efter
              rimlig efterforskning,
            </item>
            <item xml:id="i-WcKShodeYfF1sHbSBqRSBi">
              om tillståndet gäller tills vidare och återkallelse är påkallad
              av hänsyn till trafiken eller till allmän ordning och säkerhet,
              eller
            </item>
            <item xml:id="i-MNFjyi2PuFpu4msFXgXU9b">
              om tillståndet gäller för bestämd tid och det är av väsentlig
              betydelse för trafiken eller för allmän ordning och säkerhet att
              det återkallas.
            </item>
          </list>
          <head xml:id="i-LokKYo8bB4WJPmHYv1Xeqe" type="h1">
            _ _ _ _ _
          </head>
          <p xml:id="i-4KG3MQ1dFxLvG48kefmTDv">
            Paragrafen reglerar återkallelse av beslut i de fall där Polismyndigheten
            är den myndighet som meddelat tillståndet.
          </p>
          <p xml:id="i-6L8dm1igUSBmvYAHMYku7T">
            Paragrafen har anpassats till förutsättningen att kommunen ges
            rätt att meddela tillstånd till användning av offentlig plats
            som ägs av kommunen eller står under dess förvaltning.
          </p>
          <head xml:id="i-CGupKgEGqiKjXtJqGKAS8z" type="h3">
            3 kap. 18 a §
          </head>
          <p xml:id="i-VzV85CgKdKvxEXdFvsBHwR">
            Kommunen får återkalla ett tillstånd som den har meddelat,
          </p>
          <list style="ol">
            <item xml:id="i-R2eq5r9nVAmC7nystSBofZ">
              om villkor som enligt 15 § andra stycket gäller för tillståndet
              har åsidosatts i inte ringa mån och tillståndshavaren inte vidtar
              rättelse genast efter tillsägelse eller inte kan anträffas efter
              rimlig efterforskning,
            </item>
            <item xml:id="i-WkM29AuuKGvMqETvizus5w">
              om tillstånd har meddelats enligt 1 § och det är av särskild
              vikt för kommunen att det återkallas,
            </item>
            <item xml:id="i-CYaouMAzCGJodUsqae7j2e">
              om tillståndet gäller tills vidare och återkallelse är påkallad
              av hänsyn till trafiken eller till allmän ordning och säkerhet,
            </item>
            <item xml:id="i-ENEjGdM897ZH5gUmyo97b9">
              om tillståndet gäller för bestämd tid och det är av väsentlig
              betydelse för trafiken eller för allmän ordning och säkerhet att
              det återkallas, eller
            </item>
            <item xml:id="i-Qh2gLcYT4iDy5viD7ezouL">
              om tillstånd har meddelats enligt 1 § och tillståndshavaren åsidosatt
              sin skyldighet att betala avgift enligt lagen (1957:259) om rätt
              för kommun att ta ut avgift för vissa upplåtelser av offentlig
              plats, m.m. och han eller hon inte betalar genast efter uppmaning.
            </item>
          </list>
          <head xml:id="i-NojJBcmiMiUwdztABMiJS6" type="h1">
            _ _ _ _ _
          </head>
          <p xml:id="i-2qwDGEq5pCkSKzoyYM4hsC">
            Paragrafen är ny och reglerar återkallelse av tillstånd till
            ianspråktagande av offentlig plats i de situationer där det är
            kommunen som har meddelat tillståndet.
          </p>
          <p xml:id="i-RyBSZcyzsFpczHZezhFRMh">
            Bestämmelserna anger uttömmande de fall då återkallelse är möjlig.
            Noteras bör att kommunen inte är skyldig att återkalla tillståndet
            även om förutsättningarna för det är uppfyllda. Regleringen ger
            endast kommunen den möjligheten.
          </p>
          <p xml:id="i-T3U94xFffoWUuwk9mzd4LL">
            Enligt punkt 1 får ett tillstånd återkallas, om villkor som kommunen
            har meddelat för tillståndet åsidosätts och rättelse inte sker
            genast efter tillsägelse. Det är väsentligt att tillståndshavaren
            följer de villkor som har ställts upp. Mera bagatellartade avvikelser
            från vad som har föreskrivits ska dock inte föranleda återkallelse.
            I bestämmelsen anges sålunda att meddelade villkor ska ha åsidosatts
            i inte ringa mån för att återkallelse ska komma i fråga. Beslut
            där villkor som är nödvändiga för att den allmänna ordningen eller
            säkerheten ska kunna upprätthållas eller villkor som är förknippade
            med att kommunen ska kunna fullgöra sina åligganden som ägare
            eller förvaltare av den offentliga platsen överträds ska alltid
            kunna återkallas.
          </p>
          <p xml:id="i-ZHxDvBzhkkm32wfX1gYD9">
            Vidare följer av bestämmelsen att tillståndshavaren ska ges möjlighet
            att vidta rättelse innan återkallelse beslutas. Om rättelse sker
            genast, får tillståndet inte återkallas. I de fall då tillståndshavaren
            håller sig undan eller av andra skäl inte kan anträffas efter
            rimlig efterforskning kan enligt bestämmelsen tillståndet ändå
            återkallas (se vidare författningskommentaren till 19 §).
          </p>
          <p xml:id="i-FRYnfzVdgcNYoD8ZGNiFfa">
            Punkt 2 behandlar återkallelse i den situationen då det är av
            särskild vikt för kommunen att tillståndet återkallas så att denna
            kan återta den direkta dispositionen av marken. Exempel på sådana
            situationer där kommunen kan ha ett sådant intresse är när platsen
            behöver tas i anspråk för utförande av arbeten för vatten och
            avlopp, värme­försörjning, gatuarbeten och liknande. Det krävs
            för återkallelse att det är av särskild vikt för kommunen att
            tillståndshavarens ianspråktagande av marken upphör. Vid bedömningen
            av återkallelsefrågan har kommunen att göra en noggrann avvägning
            mellan kommunens intresse av att ianspråktagandet av marken upphör
            och tillståndshavarens intresse av att få fortsätta med sin verksamhet.
            Vid den avvägningen är det av betydelse bland annat för vilket
            ändamål som tillstånd har getts liksom grunden för kommunens behov
            av att få återta dispositionen av marken. Ett exempel där återkallelse
            av tillstånd med stöd av förevarande punkt kan komma i fråga är
            när till­ståndshavarens verksamhet eller åligganden har upphört.
          </p>
          <p xml:id="i-CTnFiasvRPyy5JWusAGGFz">
            I punkterna 3 och 4 regleras möjligheterna till återkallelse
            av ett tillstånd av hänsyn till trafiken eller till allmän ordning
            och säkerhet. Ett tillstånd måste alltid kunna återkallas, om
            den verksamhet eller liknande som tillståndet avser inte längre
            kan förekomma utan fara för trafiken eller för allmän ordning
            och säkerhet. Det kan till exempel efter tillståndsbeslutet ha
            tillkommit omständigheter som gör verksamheten klart olämplig
            från ordningssynpunkt. Som exempel kan nämnas att en nyuppförd
            trafikanläggning har medfört en sådan ökning av trafiken på en
            viss offentlig plats att ett ianspråktagande av platsen för andra
            ändamål än allmän trafik inte längre kan tillåtas. I återkallelsefallen
            enligt punkterna 3 och 4 måste en avvägning göras mellan å ena
            sidan den allmänna ordningens och säkerhetens intressen och å
            andra sidan tillståndshavarens intresse av att få fortsätta med
            sin verksamhet.
          </p>
          <p xml:id="i-DUvFHsEqSXLVwx4CFSnNZo">
            Ett påpekande från Polismyndigheten om att risk föreligger för
            att ordningen och säkerheten äventyras bör regelmässigt leda till
            återkallelse av tillståndet.
          </p>
          <p xml:id="i-6EGAmxKYxxnFhMe16xha2Q">
            Olika regler gäller för återkallelse av tillsvidaretillstånd
            och för visstidstillstånd. Skillnaden innebär att det måste föreligga
            risk för en mera allvarlig störning av ordningen och säkerheten
            för att ett visstidstillstånd ska kunna återkallas. Den som har
            beviljats ett sådant tillstånd bör i allmänhet kunna förlita sig
            på att denne också får bedriva den aktuella verksamheten under
            den angivna tiden. Den som har fått ett tillsvidaretillstånd har
            däremot anledning att utgå från att tillståndet någon gång kan
            komma att återkallas på grund av ändrade förhållanden. Ett tillsvidaretillstånd
            får således enligt punkt 3 återkallas, om det är påkallat av hänsyn
            till trafiken eller till allmän ordning och säkerhet medan det
            för att ett tillstånd som gäller för bestämd tid ska få återkallas
            enligt punkt 4 krävs att det är av väsentlig betydelse för trafiken
            eller för den allmänna ordningen och säkerheten att återkallelse
            sker.
          </p>
          <p xml:id="i-U4QoJ6AsVxMf8kR3bYYadk">
            För återkallelse enligt punkterna 3 och 4 krävs det inte att
            tillståndshavaren har varit försumlig i något hänseende. Det är
            tillräckligt att de faktiska förhållandena som till­ståndet avser
            av yttre omständigheter har kommit att utgöra en störning av eller
            en fara för allmän ordning och säkerhet. Återkallelse bör givetvis
            inte komma i fråga, om mindre ingripande åtgärder som till exempel
            nya eller ändrade villkor är tillräckliga för att undanröja de
            störningar som har aktualiserat återkallelsen.
          </p>
          <p xml:id="i-M5nus16ygspCNvThv9ohyn">
            Enligt punkt 5 kan ett tillstånd som meddelats av kommunen återkallas,
            om till­ståndshavaren försummar att betala avgift enligt avgiftslagen.
            Att återkallelse ska kunna ske vid sådan försummelse är motiverat
            från konkurrenssynpunkt. Om en rörelseidkare tillåts att använda
            en offentlig plats för sin verksamhet utan att betala avgift för
            verk­samheten, kommer denne i ett alltför gynnsamt läge i förhållande
            till en butiksägare som måste betala hyra för sin lokal.
          </p>
          <p xml:id="i-BoFF6j6X8hHxYG1p8gdETd">
            Återkallelse av tillstånd vid försummelse med att erlägga avgift
            får inte ske utan föregående betalningsanmaning. Av anmaningen
            ska framgå inom vilken tid som tillståndshavaren måste betala
            för att undvika återkallelse. Betalning som sker efter den uppställda
            tidsfristen påverkar i och för sig inte möjligheten att återkalla
            tillståndet. I ett sådant fall bör kommunen emellertid pröva,
            om det med hänsyn till omständigheterna i det enskilda fallet
            är skäligt att tillståndet återkallas.
          </p>
          <head xml:id="i-68y6Xx2JZ4QdsKJMBGTEKU" type="h3">
            3 kap. 19 §
          </head>
          <p xml:id="i-So1y3Xz8rJEizXkks2aiPE">
            Om någon inte vidtar en åtgärd som han eller hon är skyldig att
            utföra enligt detta kapitel, lokala föreskrifter eller beslut
            eller villkor som har meddelats med stöd av 5 §, 14 § andra stycket
            eller 15 § andra stycket, får Polismyndigheten eller kommunen
            när denna har att fatta beslutet förelägga honom eller henne att
            inom viss tid vidta åtgärden. Detta gäller endast om han eller
            hon inte vidtar rättelse genast efter tillsägelse eller inte kan
            anträffas efter rimlig efterforskning.
          </p>
          <p xml:id="i-8H86kUPaeDG4hv75Dg9gZ1">
            Även om det inte följer av första stycket får föreläggande, utan
            föregående tillsägelse, avse skyldighet att ta bort upplag, försäljningsstånd,
            ställningar, skyltar, containrar och andra anordningar som har
            placerats på en offentlig plats utan nödvändigt tillstånd enligt
            1 § eller i strid med villkor som gäller för tillståndet. Detsamma
            gäller i fråga om anordningar som inte har tagits bort efter utgången
            av giltighetstiden för tillståndet.
          </p>
          <p xml:id="i-8ExKpXMerRpXrd7tGZfS97">
            Ett föreläggande enligt andra stycket får, om det avser en container
            eller något annat skrymmande föremål som ställts upp på offentlig
            plats, riktas också mot föremålets ägare eller den som är i ägarens
            ställe, även om föremålet ställts upp för någon annans räkning.
            Det sagda gäller inte om det är uppenbart att någon annan än föremålets
            ägare eller den som är i hans eller hennes ställe har bestämt
            platsen för uppställningen.
          </p>
          <head xml:id="i-MyGKmtzBP4BXPqzUWh2LUp" type="h1">
            _ _ _ _ _
          </head>
          <p xml:id="i-5FBYA6GnT34gncRSW1Q4qj">
            Paragrafen har modifierats med hänsyn till att också kommunen
            har rätt att meddela tillstånd om att ta i anspråk offentlig plats
            för annat ändamål än det upplåtna, om platsen ägs av kommunen
            eller står under dess förvaltning.
          </p>
          <p xml:id="i-5fBTeF4uWPx6wvzk3aDBfb">
            I första stycket anges att Polismyndigheten får förelägga den
            som underlåter att vidta en åtgärd som åligger honom eller henne
            enligt detta kapitel, lokala ordningsföreskrifter eller enligt
            beslut eller villkor som meddelats av myndigheten med stöd av
            ordnings­lagen att vidta åtgärden inom viss tid. I de fall där
            kommunen har att fatta beslut om ianspråktagande av offentlig
            plats får kommunen förelägga den felande att fullgöra sina åligganden
            inom viss tid.
          </p>
          <p xml:id="i-8gNA15Cz4sWs7imM5aNCNk">
            Såväl när Polismyndigheten som kommunen har meddelat tillståndet
            får före­läggande utfärdas endast mot den som inte vidtar rättelse
            genast efter tillsägelse eller som inte kan anträffas efter rimlig
            efterforskning. Med "genast" avses den tid som kan åtgå för den
            felande att själv vidta rättelsen. Den tiden får bedömas från
            fall till fall och blir beroende av vilken åtgärd som avses i
            det enskilda fallet.
          </p>
          <p xml:id="i-FkyxEsyzZWcTQoSc4nX9Cg">
            Förelägganden enligt paragrafen ska vara skriftliga. Däremot
            gäller inte några formkrav för en tillsägelse enligt första stycket
            andra meningen. En tillsägelse att vidta rättelse kan sålunda
            ske muntligen, exempelvis per telefon. Avsikten är inte att onormalt
            stora ansträngningar ska göras för att nå en svåranträffbar person
            med en tillsägelse. Hur omfattande åtgärder som bör vidtas för
            att kunna nå den felande med en tillsägelse får avgöras från fall
            till fall och måste göras beroende av bland annat hur brådskande
            det är att åtgärden vidtas.
          </p>
          <p xml:id="i-XoSkyDWawvLuh2ngb1abAJ">
            Ett föreläggande får enligt andra stycket avse också skyldighet
            att ta bort upplag, försäljningsstånd, ställningar, skyltar, containrar,
            byggsäckar och andra anordningar som har ställts upp eller anbringats
            på en offentlig plats utan erforderligt tillstånd. Detsamma gäller
            i fråga om anordningar som inte har tagits bort efter utgången
            av giltighetstiden för tillståndet eller då egendomen har ställts
            upp eller anbringats i strid med givna villkor. Ett föreläggande
            enligt andra stycket behöver inte föregås av en tillsägelse.
          </p>
          <p xml:id="i-VzQwfaBpyucLmUnUYpPLCC">
            I första meningen i tredje stycket föreskrivs att ett föreläggande
            enligt andra stycket att ta bort en container, byggsäck, ställning
            eller något annat skrymmande föremål som har ställts upp på offentlig
            plats får riktas även mot föremålets ägare eller den som på grund
            av avtal om nyttjanderätt eller liknande är i ägarens ställe.
            Ett föreläggande får enligt andra meningen inte riktas mot föremålets
            ägare eller den som är i hans eller hennes ställe, om det är uppenbart
            att någon annan – vanligtvis beställaren – har bestämt platsen
            för uppställningen.
          </p>
          <p xml:id="i-W6uBWLRqY8AHbwqHQMLUmP">
            Ett påpekande från Polismyndigheten att en åtgärd enligt förevarande
            paragraf är påkallad bör regelmässigt föranleda kommunen att vidta
            åtgärden.
          </p>
          <head xml:id="i-Em9fH3AZHf9PAHTje45A2H" type="h3">
            3 kap. 20 §
          </head>
          <p xml:id="i-QFM69HCaJY9MB1nMUMdBXt">
            I ett föreläggande får vite sättas ut eller, som påföljd om föreläggandet
            inte följs, anges att rättelse kan komma att vidtas på den försumliges
            bekostnad genom Polismyndighetens försorg. Detsamma gäller när
            kommunen har att fatta beslutet om få ta i anspråk offentlig plats.
          </p>
          <head xml:id="i-WU331qjjjLNV1cGYSDMiNo" type="h1">
            _ _ _ _ _
          </head>
          <p xml:id="i-7pXC6w6C8kmcNhqcwJuLSe">
            I 19 § föreskrivs att Polismyndigheten eller kommunen – då denna
            är beslutsfattare – får meddela föreläggande om att vidta rättelse.
            I förevarande paragraf har – i linje med det sagda – kommunen
            getts rätt att i föreläggandet ange att kommunen i aktuella fall
            kan komma att vidta rättelse på den försumliges bekostnad, om
            föreläggandet inte följs.
          </p>
          <head xml:id="i-GjYfThwdH3MDDfj9gTZ6p" type="h3">
            3 kap. 21 §
          </head>
          <p xml:id="i-S7NC2dAGYgwetsyu7Lbd9g">
            Polismyndigheten får vidta en åtgärd som avses i 19 § på den
            försumliges bekostnad,
          </p>
          <list style="ol">
            <item xml:id="i-EDwN4JRbjnJq6z7coAk11m">
              om den försumlige inte följer ett föreläggande i vilket sådan
              påföljd har satts ut,
            </item>
            <item xml:id="i-XyTt5k8S9Lc72zNVy6C47R">
              om han eller hon inte kan anträffas med ett föreläggande efter
              rimlig efterforskning, eller
            </item>
            <item xml:id="i-VzehFqGMMcVGwhNHYB9VS5">
              om det av hänsyn till trafiken eller till allmän ordning och
              säkerhet är nödvändigt att åtgärden vidtas omedelbart.
            </item>
          </list>
          <p xml:id="i-DvGHCsfi78X4FRsUiYrYbD">
            Det som föreskrivs i första stycket gäller också för en kommun
            när denna har att fatta beslut om att få ta i anspråk offentlig
            plats.
          </p>
          <head xml:id="i-NbaFea9n4nkqLD1U13rF7W" type="h1">
            _ _ _ _ _
          </head>
          <p xml:id="i-FxZ1gQu8ahAuFWnGNWN3Vu">
            I första stycket regleras under vilka förutsättningar som Polismyndigheten
            får vidta en åtgärd som avses i 19 § på den försumliges bekostnad.
            I andra stycket föreskrivs att kommunen har rätt att vidta en
            åtgärd på den försumliges bekostnad under samma förutsättningar
            som gäller för Polismyndigheten, om det är kommunen som har att
            meddela tillståndet till ianspråktagandet av den offentliga platsen.
          </p>
          <head xml:id="i-YZysZhjrYW9vYpAc378BKG" type="h3">
            3 kap. 22 §
          </head>
          <p xml:id="i-SxmYMPE4JXLtRx12GuzheA">
            Till böter döms den som uppsåtligen eller av oaktsamhet bryter
            mot 1, 3, 4 eller 6 § eller mot villkor enligt 14 § andra stycket
            eller 15 § andra stycket eller mot förbud enligt 17 § första stycket.
          </p>
          <p xml:id="i-Jq3AtM8FXKDCcVePbVsemV">
            Till penningböter döms den som uppsåtligen eller av oaktsamhet
            bryter mot 7 § eller mot föreskrifter enligt någon av 8–11 §§.
          </p>
          <head xml:id="i-XX8R5mrFP88CcjdhxncPAk" type="h1">
            _ _ _ _ _
          </head>
          <p xml:id="i-XRj6Wx1iHs8rjyQDC1XFRw">
            I paragrafen finns bestämmelser om straff. I 15 § andra stycket
            föreskrivs att kommunen – när denna meddelar tillstånd till ianspråktagande
            av offentlig plats som ägs av kommunen eller står under dess förvaltning
            – får förena tillståndet med villkor. Den som bryter mot ett sådant
            villkor kan ådömas straff enligt förevarande paragraf.
          </p>
          <head xml:id="i-V6Lu9HJoHtMzDQcCS8ownf" type="h3">
            3 kap. 26 §
          </head>
          <p xml:id="i-K7fCoZq5KEYbqY4snWTTXp">
            Polismyndighetens eller kommunens beslut enligt detta kapitel
            eller enligt föreskrifter som har meddelats med stöd av detta
            kapitel får överklagas hos allmän förvaltningsdomstol.
          </p>
          <p xml:id="i-ET1hXDPpwMJo2R7Ekt5fvp">
            Prövningstillstånd krävs vid överklagande till kammarrätten.
          </p>
          <p xml:id="i-DzciZ8a97Uuyct9dLgb4dD">
            I fråga om överklagande av kommunens beslut som avses i 1 kap.
            2 § eller i någon av 8–10 §§ i detta kapitel gäller bestämmelserna
            i 13 kap. kommunallagen (2017:725).
          </p>
          <head xml:id="i-LdE4fR1zyw2eyRJUqmQAtv" type="h1">
            _ _ _ _ _
          </head>
          <p xml:id="i-CBhV9sHeDxyZZJQaoVhfi2">
            Kännetecknande för ett förvaltningsbeslut är att det innefattar
            ett uttalande varigenom en myndighet vill påverka andra förvaltningsorgan
            eller enskildas handlande (se RÅ 2007 ref. 7). Vilka förvaltningsbeslut
            som är överklagbara avgörs av allmänna förvaltningsrättsliga principer.
            Således innehåller förvaltningslagen (2017:900) ingen uppräkning
            över överklagbara beslut. Enligt allmänna förvaltningsrättsliga
            principer kan beslut som har en påvisbar effekt överklagas. Däremot
            kan beslut som enbart i mycket begränsad utsträckning påverkar
            någons faktiska situation inte överklagas (se prop. 2016/17:180
            s. 248). Det är överklagandeinstansen som exklusivt prövar frågan
            om överklagbarhet. Beslutsmyndigheten ska göra ett rimligt antagande
            om beslutets karaktär för parternas del. Varje tvekan bör leda
            till att information om överklagande lämnas. (Se a. prop. s. 324.)
          </p>
          <p xml:id="i-4PQ3YSmXdp5kc5nMK1ZuAX">
            I första stycket regleras i vilka fall ett beslut enligt 3 kap.
            ordningslagen får över­klagas genom förvaltningsbesvär hos allmän
            förvaltningsdomstol. Där har det tillägget gjorts att också kommunens
            beslut att få ta i anspråk offentlig plats får överklagas hos
            allmän förvaltningsdomstol. Endast den som beslutet rör har rätt
            att överklaga detsamma.
          </p>
          <p xml:id="i-WGh4rY3oMaKL1phFheh6JG">
            I tredje stycket föreskrivs att kommunens beslut att meddela
            lokala föreskrifter kan överklagas genom laglighetsprövning. Detta
            innebär ingen förändring i förhållande till nuvarande ordning.
          </p>
          <head xml:id="i-3JcvTNeVFnfLTcZUhif6Xz" type="h3">
            3 kap. 28 §
          </head>
          <p xml:id="i-jDTgg1cxrPb3xBnPaUYPu">
            Polismyndighetens beslut enligt detta kapitel eller enligt föreskrifter
            som har meddelats med stöd av detta kapitel liksom kommunens beslut
            när denna har att fatta beslut om att få ta i anspråk offentlig
            plats samt länsstyrelsens beslut enligt 11 § eller 13 § andra
            stycket gäller omedelbart, om inte annat beslutas.
          </p>
          <head xml:id="i-KgFTuuiV2dntr8Di7FuHYa" type="h1">
            _ _ _ _ _
          </head>
          <p xml:id="i-XHoVcLnrsMGrEw26dPQoe2">
            I paragrafen har det tillägget gjorts att också kommunens beslut
            att få ta i anspråk offentlig plats gäller omedelbart, om inte
            annat beslutas.
          </p>
          <head xml:id="i-7r2zGJwnZEkz6Pztm6wMy6" type="h3">
            Övergångsbestämmelser
          </head>
          <p xml:id="i-2VWkaXfqrAdrdHPs57id5U">
            Ansökningar om att få ta i anspråk offentlig plats som har kommit
            in till Polis­myndigheten eller en kommun innan de nya reglerna
            har trätt i kraft ska hanteras enligt de regler som gällde när
            ansökan kom in till Polismyndigheten eller kommunen.
          </p>
          <head xml:id="i-X5kK2evXrsgbe9GaS8gJxh" type="h2">
            5.2 Förslag till lag om ändring i lagen (1957:259) om rätt för
            kommun att ta ut avgift för vissa upplåtelser av offentlig plats,
            m.m.
          </head>
          <head xml:id="i-UoFsPVquJ7RFiLwuhV6NQ9" type="h3">
            1 §
          </head>
          <p xml:id="i-3FN2NxNNnxXYRzYvJdxXa2">
            Om kommunen har lämnat tillstånd till att få ta i anspråk offentlig
            plats, får kommunen ta ut ersättning för användningen. Rätt att
            ta ut ersättning föreligger också i fråga om användning, som avser
            salutorg eller liknande plats som kommunen har upplåtit till allmän
            försäljningsplats.
          </p>
          <p xml:id="i-ScfmsKpdS4ziWctbYE3ZJb">
            Ersättning utgår i form av en avgift med belopp, som kan anses
            skäligt med hänsyn till ändamålet med upplåtelsen, nyttjarens
            fördel av denna, kommunens kostnader med anledning av upplåtelsen
            och övriga omständigheter.
          </p>
          <p xml:id="i-6xa1Sfjog6dmvjauJhCMkd">
            Grunder för beräkning av avgiften beslutas av kommunfullmäktige.
          </p>
          <head xml:id="i-27kf4E97unkSdiVVKwFTnG" type="h1">
            _ _ _ _ _
          </head>
          <p xml:id="i-Mdeu3qCCWXooeS1vP5Hs2V">
            Första stycket har ändrats med hänsyn till att kommunen har att
            meddela tillstånd i de fall där den offentliga platsen ägs av
            kommunen eller står under dess förvaltning. I sak innebär det
            ingen förändring i förhållande till vad som gäller enligt nuvarande
            lag­stiftning. Kommunen ges således inte rätt att ta ut avgift
            när den offentliga platsen ägs och förvaltas av någon annan än
            kommunen.
          </p>
          <p xml:id="i-69xmBtQiPrAfRh29d2Jyox">
            Bestämmelserna om vilken ersättning som ska utgå liksom hur grunderna
            för be­räkning av avgiften beslutas är desamma som i dag.
          </p>
          <head xml:id="i-PeywikvUCB6bqDq8jjfvxE" type="h3">
            Övergångsbestämmelser
          </head>
          <p xml:id="i-RZeVhmo2cQr1aSLz6xek4G">
            Paragrafen i dess tidigare lydelse ska tillämpas på beslut om
            att få ta i anspråk offentlig plats som fattats innan ikraftträdandet.
          </p>
        </div>
        <div type="motSignatures">
          <list>
            <item xml:id="i-WMzAsZZBrUbwQSHZo6WV2F" who="i-6EELQ8G6wLhYTcTKBKGQdF">
              Daniel Helldén (MP)
            </item>
          </list>
        </div>
        <div type="motNotes">
          <noteGrp>
            <note xml:id="i-3CpfrNgrpevKgPieFXdkZ5">
              [1] Vid denna tid hade nuvarande ordningen med en Polismyndighet
              ännu inte genomförts.
            </note>
            <note xml:id="i-CgvTM8M9aVXp7L4PUqnTsx">
              [2] I 3 kap. 2 § andra stycket 1 ordningslagen föreskrivs att
              kommunen inte ska höras i tillståndsärendet om marken förvaltas
              av någon annan än kommunen.
            </note>
            <note xml:id="i-2xUXSioss4CQfnGeg85DGC">
              [3] 1 § första stycket förordningen (1993:1632) med bemyndigande
              för kommuner och länsstyrelser att meddela lokala föreskrifter
              enligt ordningslagen (1993:1617).
            </note>
          </noteGrp>
        </div>
      </div>
    </body>
  </text>
</TEI>
