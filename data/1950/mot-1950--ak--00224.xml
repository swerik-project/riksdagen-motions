<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1950/mot_1950__ak__224/mot_1950__ak__224-001.pdf"/>
      <fw xml:id="i-DZzhAEgVUUx8X66n9X467C">
        Motioner i Andra kammaren, nr 224. 3
      </fw>
      <div type="motHeader" xml:id="i-g6yfdhNN3vRxBDi2b41kn">
        <div type="motTitle" xml:id="i-YTKPiL8unzeQgfbnhFMQFk"/>
        <div type="motSubmissionInfo" xml:id="i-TWMazKG9YVUwzbZWqvZSe1"/>
      </div>
      <div type="motBody" xml:id="i-4Y3tJfSd85JrUCYqog5rZ1">
        <div xml:id="i-NdyiwMV97ahXgHnXmcHp42">
          <p xml:id="i-NqoP5EyUB7myw6ePrCxtUE">
            Nr 224.
          </p>
          <p xml:id="i-2YjBNWXN5WDiu7eABvzcyJ">
            Av herrar Staxäng och Carlsson i Bakeröd, om inrättande av ett
            fiskets forskningsråd.
          </p>
          <p xml:id="i-P71ReDpHeF4qNj1cRgi9rz">
            Den vetenskapliga forskningen har under senare tid kommit att
            framstå såsom en synnerligen mäktig hävstång för utvecklingen.
            Talrika exempel från det andra världskriget ha sålunda bevisat,
            vilka utomordentliga resul- tat på de mest skilda områden som
            genom en målmedveten vetenskaplig forskning kunna uppnås. Men
            även under fredsförhållanden ha genom forsk- ning åstadkommits
            utomordentliga resultat, som med stor framgång kunnat utnyttjas
            av produktionslivet. Icke minst i Sverige har sålunda forskningen
            inom exempelvis husdjurs-, utsädes- och skogsodlingens områden
            lämnat resultat, som möjliggöra, att vi i vårt land nu kunna se
            framtiden an med större tillförsikt än som var möjligt endast
            för några decennier sedan. Inom fiskets och havsforskningens områden
            har Sverige gamla förnämliga traditioner att falla tillbaka på.
            Landet har haft flera föregångsmän på detta område, och även nu
            äga vi tillgång till vetenskapligt skolade krafter, som på grund
            av både grundliga insikter och håg för självständig forsk- ning
            på ifrågavarande område skulle kunna åstadkomma resultat av stort
            praktiskt värde, såvida deras kapacitet kunde bli fullt utnyttjad.
            Så är emellertid icke fallet och anledningen härtill är, att anslagen
            för forsknings- uppgifter på fiskets och havsforskningens områden
            äro alltför små. För att möjliggöra en sådan målforskning, som
            kunde lämna verkligt betydelsefulla resultat, skulle erfordras
            att medel ställdes till forskningens förfogande i betydligt högre
            grad än nu är fallet. I det följande skola översiktsvis nämnas
            några av sådana forskningsföre- mål, som man kan förutsätta skulle
            leda till värdefulla resultat, om de kunde bli målmedvetet bearbetade.
            Beträffande sötvattensfisket utgöra möjligheterna att bättre utnyttja
            våra vattendrag för laxfiske en av de mest betydelsefulla frågorna.
            I privat regi men med hjälp av statsmedel pågå sålunda vid Kävlingeåns
            vattensystem i Skåne laxodlingsförsök i ganska stor skala. Vidare
            har chefen för vatten- fallsstyrelsen tillsatt den s. k. vandringsfiskutredningen
            för undersökningar på detta område, men utredningen uppges lida
            brist på medel för att kunna komma till verkliga resultat. En
            allmän uppfattning är, att vårt sötvattens- fiske skulle kunna
            vara betydligt mer givande om resurserna utnyttjades på ett rationellare
            sätt än nu är förhållandet. Åtskilliga av de frågor, som
          </p>
          <pb facs="riksdagen-motions-pdf/data/1950/mot_1950__ak__224/mot_1950__ak__224-002.pdf"/>
          <fw xml:id="i-LMEzwMfnNveRg5KE3Vymik">
            4 Motioner i Andra kammaren, nr 224.
          </fw>
          <p xml:id="i-5YmpUkGzjrJUMfvHtYH8JJ">
            kunde tarva en lösning för att uppnå en större avkastning av
            sötvattensfisket är med all säkerhet av den natur, att de kräva
            en vetenskaplig bearbetning. De största vetenskapliga insatserna
            torde emellertid tarvas för att göra resultatet av havsfisket
            bättre än det nu är. Bland försök, som nyligen igångsatts utomlands,
            skulle — för angivande av problemens art — kunna anföras att i
            England fiskens reaktion för ljud undersökes och i Norge prak-
            tiseras en metod att genom användande av starka strålkastare locka
            upp sillen till ytan. En annan grupp av forskningsuppgifter består
            i prov med redskap och undersökning av fiskemetoder. Det kan sålunda
            erinras om att vissa prov med en s.k. flyttrål gåvo så värdefulla
            resultat, att ett omfat- tande fiske med detta fångstredskap igångsattes.
            Det anses att fisket med flyttrål räddat det bohuslänska vintersillfisket
            senaste säsong. Det kan vidare påpekas, att arbetet med snurrevad
            är synnerligen tungt och att red- skapen slitas mycket hårt. Det
            torde ligga inom det möjligas gränser att efter konsekventa försök
            komma fram till en förbättrad fiskemetod med detta redskap. Hur
            praktiskt sinnade de enskilda fiskarena än äro kunna experimentarbeten
            av detta slag icke förväntas bli utförda av dem i till- räckligt
            stor skala helt enkelt därför att de icke ha råd eller tid därmed.
            Däremot skulle de kunna ge tekniskt drivna forskare impulser,
            som kunde bli bearbetade efter vetenskapliga principer. Genom
            ett samarbete mellan skickliga praktiker och teoretiker kunna
            värdefulla erfarenheter göras under förutsättning att medel för
            experiment och försök stå till förfogande. Frågan om fiskefartygens
            byggnad och utrustning är ett annat ämnes- område, där forskningsarbete
            med fördel skulle kunna igångsättas. Som exempel härpå kan nämnas
            den aktuella frågan om att bättre resurser till- skapas för att
            fiskarena redan på fångstplatsen skola kunna bereda fångsten,
            så att den kan föras i land i så förstklassigt skick som möjligt.
            Det kan här- vid erinras om att man i Norge gjort försök att få
            fram kylanordningar, som äro avpassade för fiskefartyg av vanlig
            storlek och som kunna monte- ras ombord utan att lastkapaciteten
            alltför mycket begränsas. Med tanke på kylteknikens framsteg och
            filéskärningens växande betydelse är det angeläget, att denna
            fråga så snart som möjligt bringas till en för svenska förhållanden
            lämpad lösning. Avsikten har icke varit att med ovanstående exempel
            ens ge en föreställ- ning om alla de områden, som en fiskets forskningsverksamhet
            skulle om- spänna, möjligen att antyda hur vitt skilda frågor,
            som kunna uppkomma. Att erhålla en lösning på alla uppkommande
            spörsmål kommer med visshet att kräva ett samordnande av erfarenheter
            från vitt skilda forsknings- områden. Inom ett närliggande område,
            nämligen jordbruket, har det likartade problemet blivit löst genom
            tillskapandet av en ny institution, som be- nämnts jordbrukets
            forskningsråd. Trots att detta icke varit i verksamhet längre
            än sedan år 1945, ha redan resultat kunnat redovisas, vilka varit
            av
          </p>
          <pb facs="riksdagen-motions-pdf/data/1950/mot_1950__ak__224/mot_1950__ak__224-003.pdf"/>
          <fw xml:id="i-UbkpqMY79QYsJgHxKABw9e">
            Motioner i Andra kammaren, nr 224. 5
          </fw>
          <p xml:id="i-P3KptFYeBibPGL1v7R8HrL">
            stor betydelse för våra jordbrukare. Det finnes all anledning
            att antaga, att om för fisket tillskapades en motsvarande organisation,
            som lämpligen kun- de benämnas fiskets forskningsråd, skulle betydande
            resultat för fiskeri- näringens förbättrande åstadkommas. På fiskets
            och havsforskningens område finnes redan ett antal verksam- ma
            institutioner. Genom tillkomsten av fiskeristyrelsen ha resurserna
            för ett målmedvetet arbete för höjande av fiskerinäringen i icke
            oväsentlig grad blivit ökade. Särskilt för fiskeristyrelsen men
            även för andra på fiskets om- råde verksamma torde det vara till
            stor fördel att det funnes tillgång till ett organ, där skilda
            forskningsresultat på fiskets område i samordnad form kunde följas
            och bearbetas i syfte att göra dem möjliga att praktiskt ut- nyttja.
            Det är därför synnerligen angeläget, att ett fiskets forskningsråd
            kommer till stånd och utrustas med tillräckliga ekonomiska resurser.
            Det bör sålunda bland annat skapas möjligheter att redan på området
            verksamma krafter frigöras från mer eller mindre rutinmässigt
            arbete för att kunna helt ägna sig åt forskning och försöksverksamhet.
            En annan synnerligen väsentlig uppgift för ett fiskets forskningsråd
            är att göra forskarnas erfarenheter tillgängliga, så att de kunna
            utnyttjas av andra forskare eller för praktiskt arbete. Att närmare
            angiva hur ett fiskets forskningsråd bör vara organiserat, vilka
            resurser det bör förfoga över, vilka befogenheter det bör äga,
            huru dess uppgifter böra beskrivas, torde icke vara möjligt utan
            att en förutsätt- ningslös utredning därom verkställes. Vi föreslå
            sålunda, att riksdagen måtte besluta hos Kungl. Maj:t hemställa
            att Kungl. Maj:t ville låta utreda och avgiva förslag om inrättandet
            av ett fiskets forskningsråd.
          </p>
          <p xml:id="i-LtcNfGSqrv2YgkbgRtMCLQ">
            Stockholm den 25 ianuari 1950.
          </p>
          <p xml:id="i-MZDBNhEGJpbUJNQroF2ojn">
            Ernst V. Staxäng. C.O. Carlsson i Bakeröd.
          </p>
        </div>
      </div>
    </body>
  </text>
</TEI>
