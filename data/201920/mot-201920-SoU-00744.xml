<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201920-SoU-00744">
  <teiHeader>
    <fileDesc>
      <titleStmt>
        <title>Ekonomiskt bistånd för ökad jämlikhet</title>
        <author corresp="i-3SiHjpmKqDX1ahURx9ZWt3">av Maj Karlsson m.fl. (V)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2019/20:744 av Maj Karlsson m.fl. (V)</title>
          <idno type="rdwebb">H702744</idno>
          <rs type="number">744</rs>
          <orgName type="comitteeAbbreviation">SoU</orgName>
          <ref type="dokument_url_text">http://data.riksdagen.se/dokument/H702744/text</ref>
          <ref type="dokument_url_html">http://data.riksdagen.se/dokument/H702744</ref>
          <ref type="dokumentstatus_url_xml">http://data.riksdagen.se/dokumentstatus/H702744</ref>
          <ref type="docx">http://data.riksdagen.se/fil/1D22AFD0-FAB5-4506-A367-3EC3B6632CDC</ref>
          <ref type="pdf">http://data.riksdagen.se/fil/6C774283-920D-461C-AB8F-A505492B3638</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-3SiHjpmKqDX1ahURx9ZWt3</idno>
            <name>Maj Karlsson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-9XTMNkDLu5u66FsWiwysh1</idno>
            <name>Karin Rågsjö</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-Xte2hVf6qgEgJA6sWB1cDH</idno>
            <name>Momodou Malcolm Jallow</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-FqirGpgVadzcvH1i4Q2RHU</idno>
            <name>Jon Thorbjörnson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-PAfMpaW8KP2UfRTBpXARTc</idno>
            <name>Linda Westerlund Snecker</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-3YXCipudYA4N8ZNFk2PrxQ</idno>
            <name>Jessica Wetterling</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-B4hV7rgBZqLtXzSvZhQHbo</idno>
            <name>Mia Sydow Mölleby</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-EgXqeVnPhVAxu5tLpK9F8M</idno>
            <name>Vasiliki Tsouplaki</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-QuEsxmAcDQnwqQt9kGS7E3" type="signed"/>
        <correspContext corresp="i-QuEsxmAcDQnwqQt9kGS7E3">
          <note type="signatory" corresp="i-3SiHjpmKqDX1ahURx9ZWt3"/>
          <note type="signatory" corresp="i-9XTMNkDLu5u66FsWiwysh1"/>
          <note type="signatory" corresp="i-Xte2hVf6qgEgJA6sWB1cDH"/>
          <note type="signatory" corresp="i-FqirGpgVadzcvH1i4Q2RHU"/>
          <note type="signatory" corresp="i-PAfMpaW8KP2UfRTBpXARTc"/>
          <note type="signatory" corresp="i-3YXCipudYA4N8ZNFk2PrxQ"/>
          <note type="signatory" corresp="i-B4hV7rgBZqLtXzSvZhQHbo"/>
          <note type="signatory" corresp="i-EgXqeVnPhVAxu5tLpK9F8M"/>
        </correspContext>
        <correspAction type="submitted" xml:id="i-7Xmh833Vpc93jVfsorufoP">
          <date when="2019-09-30"/>
          <time when="15:06:38"/>
        </correspAction>
        <correspAction type="reviewed" xml:id="i-Q323XCnbyJkjMzxGvDHP4n">
          <date when="2019-09-30"/>
          <time when="15:18:22"/>
        </correspAction>
        <correspAction type="referred" xml:id="i-LqjfaAqGD9SfaRC8BPrt9E">
          <date when="2019-10-11"/>
        </correspAction>
        <correspAction type="assigned" xml:id="i-55NgiM9ZKp27f44sR12FnA">
          <date when="2020-06-10"/>
          <time when="16:50:18"/>
        </correspAction>
        <correspContext corresp="i-55NgiM9ZKp27f44sR12FnA">
          <ref type="assignedTo">Socialutskottet</ref>
        </correspContext>
        <correspAction type="behandlas_i" xml:id="i-AxA5g75W5Tqq2Sy9Uuw9WQ"/>
        <correspContext corresp="i-AxA5g75W5Tqq2Sy9Uuw9WQ">
          <ref type="uppgift">2019/20:SoU9</ref>
          <ref type="ref_dok_id">H701SoU9</ref>
          <ref type="ref_dok_typ">bet</ref>
          <ref type="ref_dok_rm">2019/20</ref>
          <ref type="ref_dok_bet">SoU9</ref>
          <ref type="ref_dok_titel">Socialtjänst- och barnfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">Motion till riksdagen 2019/20:744 av Maj Karlsson m.fl. (V) Ekonomiskt bistånd för ökad jämlikhet</div>
      </div>
      <div type="motBody">
        <div type="motProposal" subtype="förslag">
          <head xml:id="i-XjMfcn7iFAQBErk5LgPv7a">
            Förslag till riksdagsbeslut
          </head>
          <list style="ol">
            <item xml:id="i-FphCRty4ELxgYgBtg7cupz">
              Riksdagen ställer sig bakom det som anförs i motionen om att
              bistånd bör bedömas utifrån barns behov och tillkännager detta
              för regeringen.
            </item>
            <item xml:id="i-QKjGnHVSU8PqLKKAGdFdLu">
              Riksdagen ställer sig bakom det som anförs i motionen om att
              barn bör garanteras ekonomisk trygghet och tillkännager detta
              för regeringen.
            </item>
            <item xml:id="i-AbJdSuHRJx4hfj5yCstPfv">
              Riksdagen ställer sig bakom det som anförs i motionen om att
              socialbidragsnormen bör ses över och tillkännager detta för regeringen.
            </item>
            <item xml:id="i-B5xsyvuHnRJXmzawKCTwEh">
              Riksdagen ställer sig bakom det som anförs i motionen om att
              beräkningen av inkomster bör ses över och tillkännager detta för
              regeringen.
            </item>
            <item xml:id="i-5hXcVDcPuFGXeRLwyZjmr7">
              Riksdagen ställer sig bakom det som anförs i motionen om att
              tillsätta en utredning av det ekonomiska biståndet med målet om
              ökad jämlikhet och tillkännager detta för regeringen.
            </item>
          </list>
        </div>
        <div type="motContent">
          <head type="h1" xml:id="i-Rfi4xcrPdfncgpvR2qbimC">
            Motivering
          </head>
          <p xml:id="i-RyAC6UAzRPeuK14ShftFwB">
            De försämringar av socialförsäkringarna och arbetslöshetsförsäkringen
            som den borgerliga regeringen genomdrev har flyttat över ansvaret
            för människors ekonomiska trygghet till kommunerna. Belastningen
            på socialtjänsten har därmed ökat. Inom socialtjänsten har en
            omfattande kris utlösts. Detta har ökat pressen på människor som
            redan befinner sig i en utsatt situation.
          </p>
          <p xml:id="i-JBwL9Q8yALWGePQVFm11ER">
            Den svenska modellen bygger på att trygghetssystem som arbetslöshetsförsäkring
            och sjukförsäkring ska fånga upp människor. Vänsterpartiet vill
            att socialförsäkringarna ska återuppbyggas så att de som är sjuka
            och arbetslösa får rätt stöd. Men dagens verklighet gör att ekonomiskt
            bistånd behövs och behöver rustas upp.
          </p>
          <head type="h2" xml:id="i-KudYCwvBomM4XNGKeE72S6">
            Fattigdom påverkar hälsan
          </head>
          <p xml:id="i-BuFVG9nUz1K7dTz1vzCmqW">
            Ju högre inkomster en person har, desto friskare är denna och
            desto längre är den förväntade livslängden. Dessa personer belönas
            nu ytterligare med sänkta skatter och för dem träffsäkra bidrag.
          </p>
          <p xml:id="i-QsQbQr34AmpkjpawAdSynE">
            Låga inkomster kan påverka hälsan på olika sätt. För det första
            får de en direkt effekt på så sätt att knappa ekonomiska resurser
            begränsar möjligheterna att göra goda val avseende sådant som
            motion, matvanor, vårdmöjligheter eller information om vad som
            befrämjar god hälsa. För det andra innebär låga inkomster en låg
            statusmässig position och att möjligheterna att upprätthålla och
            etablera sociala relationer begränsas. Inkomster är en viktig
            social och ekonomisk markör för hur människor positionerar sig
            statusmässigt. Låg status inskränker möjligheterna att fatta självständiga
            beslut om sitt eget liv och minskar graden av socialt engagemang.
          </p>
          <p xml:id="i-LoGRggkGCRTupY1onFDB5i">
            Ekonomisk stress påverkar såväl den psykiska som den fysiska
            hälsan. En del av denna stress handlar om att fattigas deltagande
            i olika sociala sammanhang och i demokratiska val minskar. Undersökningar
            har visat att den psykiska hälsan förbättrades signifikant för
            dem som fått höjningar av ersättningar i jämförelse med dem som
            inte fått höjningar. Effekten på hälsan var i stora drag jämförbar
            med den som antidepressiva läkemedel ger.
          </p>
          <p xml:id="i-GncK8qQDbDbLuDHu1KTeLf">
            För barn i utsatta familjer finns flera faktorer som avgör vilka
            förutsättningar som ges i livet. Det kan t.ex. röra sig om arbetslöshet
            och sjukdom hos föräldrarna. Förutom det har barn som växer upp
            i familjer med försörjningsstöd sämre hälsa och klarar skolan
            sämre än andra barn. Att växa upp i fattigdom är att inte ha samma
            möjligheter som barn som växer upp i rika familjer. Barn med hög
            social status, mätt som föräldrarnas inkomster och utbildning,
            uppvisar 40–45 procent lägre risk att skrivas in på sjukhus jämfört
            med barn med lägst social status.
          </p>
          <p xml:id="i-8fN8sDL7x8kmm69xB4ewSN">
            Under själva uppväxten har barn i socialbidragshushåll väsentligt
            högre mortalitet och fler inskrivningar på sjukhus än andra barn.
            Senare i livet är skillnaderna särskilt tydliga för inskrivningar
            kopplade till psykisk sjukdom. Barn som vuxit upp i socialbidragshushåll
            har som vuxna en förhöjd risk för social utsatthet och hälsoproblem
            i termer av alkohol- och drogmissbruk, psykisk ohälsa, suicidförsök
            och mortalitet. Riskerna är i regel högre för barn uppvuxna i
            hushåll med långvarigt låg inkomstnivå.
          </p>
          <head type="h2" xml:id="i-4g1Goj6pjVKHHq3gXZjip5">
            Bistånd bör bedömas utifrån behov
          </head>
          <p xml:id="i-HNCHUDgMu9FcMSsnocVqm4">
            Socialtjänsten har blivit väldigt belastad när övriga trygghetssystem
            monterats ned, framför allt de enheter som arbetar med ekonomiskt
            bistånd. Arbetet med ekonomiskt bistånd har två huvuduppdrag,
            dels att hjälpa människor med att tillgodose de grundläggande
            behoven och dels att hjälpa människor att på sikt kunna tillgodose
            sina behov själva genom arbete eller andra stödsystem. Fokus har
            lagts på det senare, och många kommuner har lagt stora resurser
            på att starta egna arbetssökande verksamheter. Det är självklart
            bra att arbeta mot självförsörjning, men när den principen hamnar
            i fokus riskerar den akuta situationen som handlar om att människor
            står utan pengar till mat och hyra att hamna i skymundan.
          </p>
          <p xml:id="i-Unm42eUuewCdH8ots8t7Ro">
            Bistånd bör bedömas utifrån barns behov. Detta bör riksdagen
            ställa sig bakom och ge regeringen till känna.
          </p>
          <head type="h2" xml:id="i-K8ySXJV7yc1C4SfYUx4bCX">
            Barn bör garanteras ekonomisk trygghet
          </head>
          <p xml:id="i-8LML5qmJLXgMrgogWN9rPM">
            Barn har i Sverige ingen egen rätt till ekonomiskt bistånd. Runt
            150 000 barn lever på försörjningsstöd genom att föräldrar har
            låg eller ingen inkomst, många av dem i flera år. Den 11 september
            2019 presenterade SCB en undersökning om hur många barn under
            18 år som lever med varaktigt låg inkomststandard. Det handlar
            om 44 000 barn som bodde i Sverige 2014–2017.
          </p>
          <p xml:id="i-JpQLjWQ9xejPxjg1vjNYeR">
            I socialtjänstlagens målparagraf finns en princip om barns bästa.
            Det står att ”barns behov särskilt ska beaktas”, och när det gäller
            vård- eller behandlingsinsatser ska det som är bäst för barnet
            ”vara avgörande”. Ett ”barnperspektiv” inom socialtjänstens arbete
            med ekonomiskt bistånd innebär då att olika perspektiv ska vägas
            mot varandra och att barnets bästa inte behöver väga tyngst. Det
            kan innebära att försörjningsstöd nekas med hänvisning till att
            barnets bästa är att föräldrarna får arbete och tjänar egna pengar.
            Ur barnets perspektiv torde det vara bättre att dess föräldrar
            får det stöd och den hjälp de behöver så att de kan stötta barnen
            på bästa sätt. Barnfamiljer skulle kunna få ett förhöjt stöd efter
            ett antal år. I barnkonventionen står det att barnets bästa ska
            komma i främsta rummet i alla åtgärder som rör barn.
          </p>
          <p xml:id="i-L8Yii5qnK6XKvyNGZ1895B">
            Barn bör garanteras ekonomisk trygghet. Detta bör riksdagen ställa
            sig bakom och ge regeringen till känna.
          </p>
          <head type="h2" xml:id="i-2bxfBiP9RjrDN7jdkrfHB4">
            En skälig levnadsnivå bör följa levnadsstandarden i samhället
          </head>
          <p xml:id="i-BUuq8Vy2wpKqszszZf56ab">
            I förarbetena till lagen klargörs att det är de politiska beslutsfattarnas
            ansvar att säkra följsamheten mellan den skäliga levnadsnivån
            och den allmänna standardutvecklingen. Eftersom biståndet är utformat
            för att vara kortvarigt lever många under en skälig levnadsnivå
            i dag. I relation till vanliga inkomstnivåer har ersättningsnivåerna
            också successivt fått ett lägre värde över tid. Detta är ett resultat
            av såväl faktiska policybeslut som kommunal praxis i tillämpningen
            av regelverket. Begreppet skälig levnadsnivå infördes i syfte
            att säkerställa möjligheter för biståndssökande att leva ett drägligt
            liv, vilket inte bara innebar att livets nödtorft skulle tillgodoses
            utan också möjligheter att leva ett liv som liknade det stora
            flertalets. Av lagens förarbeten framgår att vad som är att betrakta
            som skälig levnadsnivå ska avgöras med hänsyn tagen till den standard
            och de förhållanden som präglar samtiden (prop. 1979/80:1).
          </p>
          <p xml:id="i-BQR3tsGCqqNwMbRz2qpjHu">
            När socialtjänstlagen utformades var ett syfte att den enskildes
            behov på ett tydligare sätt än tidigare skulle utgöra utgångspunkt
            för rätten till bistånd. Det var inte längre upp till myndigheterna
            att pröva rätten till ekonomiskt stöd utifrån bedömningar av den
            sökandes skötsamhet eller tidigare uppträdande. Tillsammans med
            ökade möjligheter för den sökande att överklaga socialtjänstens
            beslut bidrog detta perspektivskifte till att stärka socialbidragets
            status som rättighet. De problem som föranledde behovet av hjälp
            skulle betraktas som sammansatta och man skulle undvika att ensidigt
            anlägga individperspektiv i arbetet. Det fokus på den enskildes
            behov som förordades i lagen innebar inte att dennes ekonomi skulle
            underkastas en detaljerad granskning. I stället förväntades bedömningarna
            bygga på en generellt fastställd beräkning av vad biståndet ska
            räcka till och utbetalas upp till en nivå som den enskildes egna
            inkomster inte täcker.
          </p>
          <p xml:id="i-G8N8wBgFoPGZ3CNjr58KuA">
            Utvecklingen har dock tagit en annan riktning. Framför allt gäller
            detta hur prövning­en av rätten till bistånd har utvecklats i
            praxis och i vilken utsträckning tankarna om en koppling till
            den allmänna standardnivån har kunnat upprätthållas.
          </p>
          <p xml:id="i-8KGR6xKJnsfqSDei5jMXFJ">
            Att leva på den låga nivå som försörjningsstöd utgör under en
            kort period kan vara krävande. Men att leva på stödet under lång
            tid kan vara hälsofarligt. Därför anser Vänsterpartiet att det
            behövs specifika insatser för dem som fått försörjningsstöd längre
            tid.
          </p>
          <head type="h2" xml:id="i-2oXmYWTavSn7Hdc4k6zpid">
            Socialbidragsnormen
          </head>
          <p xml:id="i-3sQX2F9ech3F9dXCT76fWK">
            En avgörande omständighet i denna utveckling har handlat om fastställandet
            av social­bidragsnormen, det tänkta riktmärket för biståndets
            nivå. 1998 infördes en riksnorm som var tänkt att vara en lägstanivå
            för hela landet. Den har dock kommit att bli en högstanivå i stället
            för en lägstanivå. Riksnormen omfattar endast vissa kostnader
            av det som kom att benämnas försörjningsstöd. Vid sidan om riksnormen
            lades en andra del av försörjnings­stödet avseende poster där
            det skulle göras en individuell skälighetsbedömning av kostnaderna,
            t.ex. hyra och elkostnader. Även dessa har kommit att schabloniseras
            av kommunerna i allt högre grad, vilket har kommit att fastställas
            vara korrekt genom rättspraxis. Riksnormen räknas upp varje år,
            men klyftan mellan låginkomsttagare och mottagare av ekonomiskt
            bistånd har ökat kraftigt (Ekonomiskt bistånd: försörjnings­villkor
            och marginalisering – ett hinder för jämlik hälsa? Bergmark, Åke
            2016). Värdesäkring av normen genom indexering har bland annat
            utretts i Ds 2008:29.
          </p>
          <p xml:id="i-QTNhi8p7vVro2sZbhUP7ZF">
            Sådant som kan tyckas vara självklart att ha tillgång till i
            dag, t.ex. dator och bredband, ingår inte i normen, även om Socialstyrelsen
            i sina allmänna råd (2013:1) om ekonomiskt bistånd rekommenderar
            att dator med internetuppkoppling bör ingå i ett hems utrustning.
            Högsta förvaltningsdomstolen menar i en dom (den 11 maj 2017)
            att man med nuvarande lagstiftning inte kan ersätta kostnader
            för internet med någon av posterna i riksnormen utan att det är
            att anse som livsföring i övrigt. Det innebär att sökande själva
            måste ansöka om bistånd till det, men många vet inte att det går
            att få och söker därför inte.
          </p>
          <p xml:id="i-TT2WRgn48tuvaYT77ykcDV">
            Socialbidragsnormen bör ses över. Detta bör riksdagen ställa
            sig bakom och ge regeringen till känna.
          </p>
          <head type="h2" xml:id="i-G2ireBsBHb2ju5GCbZgnLa">
            Beräkning av inkomster bör ses över
          </head>
          <p xml:id="i-GuaLJV4f7vBuQqdSHV2NSR">
            Vad som ska räknas som inkomster påverkar också nivån på försörjningsstödet.
            Det är reella inkomster som ska räknas enligt Socialstyrelsens
            allmänna råd, men allt oftare räknas även fiktiva inkomster. Den
            biståndssökande har exempelvis en skyldighet att söka andra förmåner
            i första hand. Om någon t.ex. inte söker bostadsbidrag kan motsvarande
            summa dras bort från försörjningsstödet. Detta förfarande har
            godkänts genom rättspraxis. Även ideellt skadestånd räknas som
            inkomst vid beräkning av försörjningsstöd. Det innebär att om
            ett brottsoffer får skadestånd dras motsvarande summa bort från
            försörjningsstödet. Det innebär att den kompensation som det är
            tänkt att ett brottsoffer ska få uteblir för dem med ekonomiskt
            bistånd.
          </p>
          <p xml:id="i-Dih4CW6pLwYrjhbSR25Ma7">
            Beräkningen av inkomster bör ses över. Detta bör riksdagen ställa
            sig bakom och ge regeringen till känna.
          </p>
          <p xml:id="i-RkQBJLHizb27oDSm24DGh">
            Ekonomiskt bistånd ska vara ett sista ekonomiskt skyddsnät under
            en tillfällig tid. Brister i arbetsmarknadspolitiken, utbildningsväsendet
            och socialförsäkringssystemet gör att den kommunala socialtjänsten
            blir överbelastad. Det sägs att Sverige har en urstark ekonomi
            men pengar finns tydligen för att ta bort värnskatten, ge bidrag
            via RUT och ROT och ränteavdrag m.m. i mångmiljardklassen. Sverige
            behöver en politik för jämlikhet. Socialförsäkringssystemet behöver
            rustas upp. Det ekonomiska biståndet behöver få en ordentlig genomlysning
            med målet om att barn ska garanteras ekonomisk trygghet. Detta
            i synnerhet för barn som lever i varaktigt låg inkomststandard.
            Begreppet skälig levnadsnivå ska följa standardutvecklingen i
            samhället. Normen liksom beräkningen av inkomster behöver också
            ändras. Det behövs en bred utredning för att stärka det ekonomiska
            biståndet och öka familjers och barns livschanser.
          </p>
          <p xml:id="i-241M2WGWe4LhhVP5sqs2g6">
            Regeringen bör därför tillsätta en utredning av det ekonomiska
            biståndet med målet att öka jämlikheten. Detta bör riksdagen ställa
            sig bakom och ge regeringen till känna.
          </p>
        </div>
        <div type="motSignatures">
          <list>
            <item xml:id="i-2crhZrVB9nG7JFCq4XmBxk" who="i-3SiHjpmKqDX1ahURx9ZWt3">
              Maj Karlsson (V)
            </item>
            <item xml:id="i-4VK2yy4YBm5F6WvkjTKNKZ" who="i-9XTMNkDLu5u66FsWiwysh1">
              Karin Rågsjö (V)
            </item>
            <item xml:id="i-BECSwiPpocrr7LqgZfrK83" who="i-Xte2hVf6qgEgJA6sWB1cDH">
              Momodou Malcolm Jallow (V)
            </item>
            <item xml:id="i-FegCQaqj7cCEdawiZzH22f" who="i-FqirGpgVadzcvH1i4Q2RHU">
              Jon Thorbjörnson (V)
            </item>
            <item xml:id="i-BsWkuBp3Kip23ApWRsdDK6" who="i-PAfMpaW8KP2UfRTBpXARTc">
              Linda Westerlund Snecker (V)
            </item>
            <item xml:id="i-5hKRTcCLb3nmPvSmrw8Z4U" who="i-3YXCipudYA4N8ZNFk2PrxQ">
              Jessica Wetterling (V)
            </item>
            <item xml:id="i-F2g1Af2keEhJMo7Z7fEKVP" who="i-B4hV7rgBZqLtXzSvZhQHbo">
              Mia Sydow Mölleby (V)
            </item>
            <item xml:id="i-7uVCEzobbPcs5QSnriMqCZ" who="i-EgXqeVnPhVAxu5tLpK9F8M">
              Vasiliki Tsouplaki (V)
            </item>
          </list>
        </div>
      </div>
    </body>
  </text>
</TEI>
