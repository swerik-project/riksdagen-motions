<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1961--ak--00119">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1961/mot_1961__ak__119/mot_1961__ak__119-001.pdf"/>
      <fw xml:id="i-XCK8123VyLjnKjYvDrAFgs">
        Motioner i Andra kammaren, nr 119 år 1961 11
      </fw>
      <div xml:id="i-RpbEBnFVwc2T3AvDW76KWA" type="motHeader">
        <div xml:id="i-ACoZEghznyi5UzQiUNKLs8" type="motTitle"/>
        <div xml:id="i-SqPqmpAaEPi9pEPXwqahnU" type="motSubmissionInfo"/>
      </div>
      <div xml:id="i-WpkRL9eq6QD5SB3UytQRpk" type="motBody">
        <div xml:id="i-PTPobMeyRNhZf4VNJHDf7m">
          <p xml:id="i-GcYmkFobQsnFfYtrfpVxs7">
            Nr 119
          </p>
          <p xml:id="i-85iHLYEygPEs2Z43Yws63q" type="titleString">
            Av herr Ohlin m. fl., angående den statliga bostadspolitiken.
            (Lika lydande med motion nr 96 i Första kammaren.)
          </p>
          <p xml:id="i-HzGVPYh86ZxunmjCjLHUv4">
            Bostadsbyggandets omfattning
          </p>
          <p xml:id="i-BSj1TBARJVbRgfkUSTJKZT">
            De uppgifter bostadsstyrelsen insamlat angående kvarstående bostads-
            sökande den 1 januari 1960 visar att bostadsbristen fortfarande
            är stor. Antalet anmälda på bostadsförmedlingarna uppgick till
            320 000. Hälften av dessa utgjordes av sökande som var bosatta
            inom kommunen och hade egen lägenhet men önskade en annan. Men
            av inom kommunen bosatta sökande saknade 113 000 egen lägenhet.
            Inte mindre än 49 600 var bosatta utanför registreringsområdet
            och sökte lägenhet för att kunna flytta in till detta. Trots de
            senaste årens omfattande bostadsproduktion har antalet bostads-
            sökande minskat med endast 4 procent såväl under år 1958 som under
            år 19359. Även om dessa uppgifter inte kan sägas ge ett korrekt
            besked om situa- tionen på bostadsmarknaden, är det tydligt att
            underskottet på bostäder fortfarande är mycket stort, särskilt
            i de större städerna, och att efterfrågan på moderna bostäder
            väsentligt överstiger tillgången. Detta förhållande är desto mer
            oroande som efterfrågan på lägenheter med största sannolikhet
            kommer att öka under 1960-talet. I början av 1960 färdigställdes
            en befolkningsprognos av docent Gulbrandsen för KF:s räk- ning
            och under medverkan av Industriens utredningsinstitut. Den gav
            till resultat en folkökning för hela landet under tiden 1960—1975
            om ungefär 11 procent. Det betyder att bostäder måste anskaffas
            för ytterligare cirka 800 000 personer utöver dagens folkmängd.
            Docent Gulbrandsen räknade med fortsatt inflyttning till städer
            och tätorter; de större och medelstora städerna beräknades komma
            att öka sin folkmängd med 23 procent under tiden 1960—1975. De
            förändringar som inträder i befolkningens ålderssammansättning
            ver- kar också i riktning mot ökad efterfrågan på bostäder. Antalet
            män i åldern 20—24 år var år 1950 230 232. År 1965 är antalet
            uppe i 310 000. Om gif- termålsfrekvensen i olika åldrar blir
            oförändrad, innebär förskjutningen i ålderssammansättningen att
            antalet äktenskap under 1960-talet kommer att stiga från omkring
            52 000 till 64 000. Det innebär en ökning fram till 1970 med 23
            procent.
          </p>
          <pb facs="riksdagen-motions-pdf/data/1961/mot_1961__ak__119/mot_1961__ak__119-002.pdf"/>
          <fw xml:id="i-47H8KZqvG7KV5EP4Gt91QG">
            12 Motioner i Andra kammaren, nr 119 år 1961
          </fw>
          <p xml:id="i-YSXkQBpu6YFpZ6jM7LUD66">
            Tendensen till ökad efterfrågan på bostäder förstärks också av
            reallöne- stegringen. När de ekonomiska resurserna förbättras
            vill många familjer ha större lägenheter, och framför allt vill
            man ej bo kvar i undermåliga sådana. Det stora beståndet av otidsenliga
            bostäder, som bostadsstyrelsen uppskattar till i runt tal en miljon
            lägenheter, måste därför undan för un- dan ersättas med moderna
            bostäder. Under de senaste åren har i statsverkspropositionen
            angivits ett minimi- program för igångsättningen på 63 000 lägenheter.
            Från vårt håll har häv- dats, att minimisiffran varit för låg
            och metoden icke ändamålsenlig. Riks- dagens debatter om bostadsbyggandets
            omfattning har genom att denna metod tillämpats saknat ett realistiskt
            underlag. Departementschefen före- slår i årets statsverksproposition
            att detta system skall frångås. I stället bör medelsramarna från
            början beräknas så att de ger utrymme för det bostads- byggande
            som ter sig motiverat från bostadsmarknadssynpunkt. Den nya metoden
            innebär betydande fördelar och utgör ett närmande till vårt reso-
            nemang. Bostadsstyrelsen har föreslagit att medelsramarna för
            nästa bud- getår bör beräknas för en bostadsproduktion på 70 000
            lägenheter. Departe- mentschefen delar bostadsstyrelsens uppfattning.
            De av oss i det följande förordade åtgärderna innebär, inom i
            förhållande till Kungl. Maj:ts förslag oförändrade låneramar,
            att en något högre bo- stadsproduktion — cirka 72 000 lägenheter
            — blir möjlig. Det ovan teck- nade perspektivet över utvecklingen
            av bostadsmarknadsläget under 1960- talet ger emellertid otvivelaktigt
            vid handen, att en successiv och väsentlig ökning upp till storleksordningen
            80 000 lägenheter om året är nödvändig om bostadsbristen i stället
            för att åter förvärras skall kunna avvecklas. En stagnation på
            den nuvarande nivån skulle betyda en ny eftersläpning inom bostadssektorn
            i förhållande till andra områden. Enligt vår mening kan emellertid
            en så avsevärd ytterligare, om än suc- cessiv stegring av bostadsproduktionen
            som här angivits icke komma till stånd annat än med hjälp av 1)
            en väsentlig stegring av sparandet inom bostadsområdet och 2)
            ett bättre utnyttjande av rationaliseringsmöjlig- heterna. I denna
            motion och i annat sammanhang framförs från vårt håll förslag
            som innebär eller syftar till ökat sparande och målsparande i
            direkt anknyt- ning till själva nyproduktionen av bostäder. Vi
            vill emellertid icke göra gällande, att dylika åtgärder räcker
            till för att i erforderlig grad öka kapital- bildningen inom bostadsområdet.
            Den roll som amorteringssparandet kan och bör spela för en starkare
            förbättring av kapitalförsörjningen inom detta område måste också
            uppmärksammas mera. Det har beräknats uppgå till ett belopp av
            storleksordningen 153 miljarder kronor. Det är uppenbart att endast
            en mycket måttlig amortering av dessa krediter skulle kunna med-
            föra en avsevärd ökning av kapitaltillförseln till nyproduktionen.
            Vi är medvetna om de stora svårigheter och invecklade problem
            som i
          </p>
          <pb facs="riksdagen-motions-pdf/data/1961/mot_1961__ak__119/mot_1961__ak__119-003.pdf"/>
          <fw xml:id="i-NGEWbpbPHKyTSi62Wd3AJa">
            Motioner i Andra kammaren, nr 119 år 1961 13
          </fw>
          <p xml:id="i-P44bZXmq9Hjwjh5dKw6Kxk">
            detta sammanhang reser sig. Dessa blir icke mindre därför att
            ett första- handsintresse bör vara att minska den nuvarande snabba
            tillväxten av de generella statliga subventionerna. Vi vill emellertid
            framhålla att när det gäller goda bostäder i hus uppförda före
            1950 torde i mycket stor utsträck- ning avvecklingsåtgärder beträffande
            dessa subventioner nu vara vidtagna samtidigt som bostadskostnaderna
            i dessa hus ändå alltjämt i genomsnitt ligger avsevärt under den
            nivå som är rådande i de under 1930-talet upp- förda bostadsfastigheterna.
            Kreditmarknadsutredningen har behandlat amorteringsspörsmålen.
            Hela problemkomplexet kräver emellertid en vidare och djupgående
            penetrering innan ställning till detsamma kan tas. En sådan undersökning
            torde vara oundviklig om en tillfredsställande grundval för bostadsförsörjningen
            för framtiden skall kunna finnas. Inom bostadsproduktionen har
            under senare år väsentliga rationalise- ringsframsteg skett. Till
            en del har de stimulerats av viss omläggning av den statliga bostadspolitiken
            i tidigare av oss förordad riktning. En sådan rationalisering
            fortgår alltjämt och bereder i och för sig väg för ett ökat bostadsbyggande
            vid oförändrad insats av produktionsresurser. En ytter- ligare
            förbättring och samordning av kommunernas och de olika byggnads-
            företagens förberedande planering kan verka i samma riktning.
            Samtidigt gäller det att verka för att rationaliseringsframsteg
            med skälig snabbhet påverkar produktionskostnaderna och således
            kommer konsumenterna till godo. Vi anser att lämpliga statliga
            organ bör ta upp dessa frågor till diskussion med berörda parter
            på arbetsmarknaden. Vi förordar att riksdagen i skrivelse till
            Kungl. Maj:t ger till känna vad här anförts beträffande en successiv
            avsevärd vidgning av bostadsbyggan- det och de förutsättningar
            härför som kan skapas genom ett vidgat amorte- ringssparande och
            ett bättre utnyttjande av rationaliseringsmöjligheterna. Självklart
            är emellertid att bostadsbyggandet i någon utsträckning måste
            anpassas med hänsyn till konjunkturerna. Om riksdagen utgår från
            en viss produktions igångsättning som normal riktpunkt, bör detta
            program kunna påverkas både uppåt och nedåt om konjunkturen undergår
            kraftiga för- ändringar under budgetåret. Bostadsbyggandet är
            emellertid ett svårhanter- ligt medel i konjunkturpolitiken. Det
            tar som bekant tid att planera och projektera ett bostadshus,
            och sedan bygget satts i gång är byggnadstiden minst ett år. Förändringar
            i bostadsbyggandets omfattning, som vidtagits av konjunkturpolitiska
            skäl, kan därför i många fall få en stor del av sin effekt först
            i ett annat konjunkturläge. Risken härför är särskilt stor vid
            kortvariga konjunktursvängningar. Härtill kommer att kraftiga
            variationer i bostadsbyggandets omfattning försvårar en mera långsiktig
            planering inom byggnadsindustrien. De åtgärder beträffande bostadsproduktionen
            som vid- tas av konjunkturpolitiska skäl bör därför hållas inom
            en snäv marginal.
          </p>
          <pb facs="riksdagen-motions-pdf/data/1961/mot_1961__ak__119/mot_1961__ak__119-004.pdf"/>
          <fw xml:id="i-AHBzaQgM5svwqkbsFSQ83t">
            14 Motioner i Andra kammaren, nr 119 år 1961
          </fw>
          <p xml:id="i-HDT3jXsjZDBznzGrpcBU3S">
            Bostadssparandet
          </p>
          <p xml:id="i-N5uqBxJXrQVU89VAZhjWG9">
            Förutsättningen för en bostadsproduktion på hög nivå är emellertid
            att sparandet har en tillräckligt stor omfattning. Här skall endast
            behandlas den del av sparandeproblemet som berör bostadssektorn.
            Efterkrigstidens bostadspolitik har som vi tidigare framhållit
            inte utformats så att den verkat i riktning mot ett högt bostadssparande.
            Hel- och halvkommunala företag, som erhållit hundraprocentiga
            statliga lån, har favoriserats på be- kostnad av enskild och kooperativ
            bostadsförvaltning, som arbetar med egna insatser. Härtill kommer
            att även de kooperativa företagen som lån erhållit en större andel
            av byggnadskapitalet än tidigare. Detta har minskat den egna insatsen
            och därmed bostadssparandet från deras sida som velat ha lägenhet.
            Samtidigt har lånevillkoren utformats så att bostadssparandet
            minskat även från deras sida som fått lägenhet. Amorteringstiden
            på bostadslånen har för det första varit längre än före kriget.
            Systemet med räntesubven- tioner, som inneburit att samtliga lån
            i bostadshusen löpt med lägre räntor än bankernas inlåningsränta,
            har för det andra självklart motverkat lusten att göra extra amorteringar
            på bostadslånen. Resultatet av denna bostads- politik har blivit
            att bostadssektorn kan sägas ha varit mera tärande på kapital
            under efterkrigstiden än som skulle ha varit nödvändigt och na-
            turligt. Bostadspolitiska utredningen föreslog att lånegränsen
            för kooperativa före- tag skulle sänkas från 95 procent till 92
            procent. Förslaget innebar att den egna insatsen skulle höjas
            från 5 procent till 8 procent av avkastnings- värdet, eller med
            60 procent. Under förutsättning att ett organiserat bo- stadssparande
            mera allmänt kommer till stånd, bör en sådan höjning kunna vidtas
            utan risk för bakslag för kooperativt bostadsbyggande. Statens
            utgifter för räntesubventionen växer kraftigt för varje ny års-
            produktion av lägenheter som tillkommer. I första hand bör därför
            an- strängningarna inriktas på att minska statens utgifter för
            detta ändamål. Som ovan framhållits i samband med behandlingen
            av bostadsproduktio- nens framtida omfattning finns emellertid
            anledning att uppmärksamma frågan om amorteringsvillkoren för
            lån i fastigheter med goda bostäder, särskilt i den mån dessa
            uppförts före 1950. Extra amorteringar utöver vad lånevillkoren
            föreskriver bör direkt stimu- leras, i första hand genom att bostadsstödet
            konstrueras så att det blir ekonomiskt mera lönande än banksparande.
            I ett för några år sedan avgivet betänkande, Förenklad bostadslångivning
            (SOU 1957: 44) föreslog utred- ningsmannen, överdirektör Älmeby,
            att ränteeftergifterna för flerfamiljshus skulle utbetalas i form
            av ett schablonbidrag per lägenhetsyta och för en- familjshus
            i form av ett bidrag per lägenhet. För att stimulera låntagarna
            till extra amorteringar borde enligt utredarens mening schablonbidragen
          </p>
          <pb facs="riksdagen-motions-pdf/data/1961/mot_1961__ak__119/mot_1961__ak__119-005.pdf"/>
          <fw xml:id="i-6Ex3EeS2PJrse8zQV7vwQa">
            Motioner i Andra kammaren, nr 119 år 1961 15
          </fw>
          <p xml:id="i-TDmvnUdELRojcyj6cMi6ZX">
            utgå med samma belopp även om lånen helt eller delvis amorterats.
            Detta förslag överensstämde med tidigare motionsyrkande från vårt
            håll. En sådan omläggning av lånevillkoren stimulerar emellertid
            endast till extra amorteringar på bottenlånen. Det är naturligtvis
            lika viktigt att extra amorteringar sker på de statliga lånen.
            Utredaren beaktade detta och föreslog att de som amorterar extra
            på dessa lån skall få ersättning för den underränta de därigenom
            avstår ifrån. Denna metod skulle emellertid med- föra något merarbete
            för de långivande organen. För bostadshus som ej har bunden tertiärlåneränta
            förefaller det enklare att höja räntan på egnahems- och tertiärlån
            så att den motsvarar marknadsräntan och koncentrera hela stödet
            till ett enhetligt schablonbidrag, vilket bör avvägas så att det
            i ge- nomsnitt inkluderar det stöd man vill ge såväl i form av
            ränteeftergifter på bottenlånen som i form av nedsatt ränta på
            de statliga lånen. Om den hyressänkande effekt staten vill åstadkomma
            i nyproducerade hyreshus koncentreras till ett årligt schablonbidrag,
            uppnås även ett annat resultat, som enligt vår mening är värdefullt.
            Tertiärlånet utgår för närva- rande med 15 procent av byggnadskostnaden
            till enskilda bostadsföretag, med 25 procent till kooperativa
            och med 30 procent till s. k. allmännyttiga. Den hyressänkande
            effekt som uppnås genom nedsatt tertiärlåneränta blir därigenom
            från början av lånets löptid dubbelt så stor för allmännyttiga
            företag som för enskilda. Det måste anses oriktigt att ge statligt
            bostads- stöd i form av underränta på ett lån som utgår med så
            varierande belopp till olika företagsformer. Om man i stället
            ger stödet i form av schablon- bidrag som utgår med samma belopp
            oavsett företagsform, blir konkurrens- villkoren mera likvärdiga,
            varigenom en onödig anledning till motsättningar inom bostadspolitiken
            avlägsnas. Vi föreslår därför att riksdagen i skrivelse till Kungl.
            Maj:t begär förslag till nästa års riksdag om en omläggning av
            det statliga bostadsstödet i enlighet med vad ovan anförts. Det
            finns emellertid ännu ett skäl till att många underlåter att göra
            extra amorteringar på bostadslånen. Om en försäljning av fastigheten
            blir aktuell, är denna mera svårsåld om lånen nedamorterats. För
            att inte lån- tagare av denna anledning skall underlåta att göra
            amorteringar föreslår vi, att lånevillkoren för tertiär- och egnahemslån
            utformas så, att den del av lånet som amorterats utöver vad lånevillkoren
            föreskriver vid försäljning får återlånas av köparen under förutsättning
            att fastigheten är i gott skick.
          </p>
          <p xml:id="i-F9NUwHwwRWUBxLANtJfXL7">
            Bostadsbyggandets inriktning
          </p>
          <p xml:id="i-EEohUJ2iBL9BVTXnMysF59">
            Om bostadsbyggandet i fortsättningen hålles på en hög nivå, bör
            bostads- bristen under de närmaste åren undan för undan avvecklas
            på en rad plat- ser i landet. I den mån detta sker uppstår en
            köparnas marknad på bostads- området. Den bostadssökande allmänheten
            får för första gången på länge möjlighet att välja mellan olika
            slag av lägenheter, hustyper och förvalt-
          </p>
          <pb facs="riksdagen-motions-pdf/data/1961/mot_1961__ak__119/mot_1961__ak__119-006.pdf"/>
          <fw xml:id="i-LbRNNygeE5qTWiugKiKfBV">
            16 Motioner i Andra kammaren, nr 119 år 1961
          </fw>
          <p xml:id="i-EisWzKUdqTKxsHcfWbDFgY">
            ningsformer. Därigenom blir det nödvändigt att ge bostadsproduktionen
            en inriktning som svarar mot efterfrågan. Eftersom bostadsbristen
            redan nu håller på att övervinnas på vissa orter, är det enligt
            vår mening hög tid att ställa frågan om vi bygger de lägenhetsstorlekar
            och hustyper som de bostadssökande kommer att efterfråga när de
            får möjlighet att välja? Sedan flera år har de större lägenhetstyperna
            erhållit ökad andel av bo- stadsproduktionen. Denna utveckling
            synes nu ha avstannat, och en viss återgång till mindre lägenheter
            har skett. Lägenheter om två rum och kök utgjorde 1937 28,5 procent
            av samtliga lägenheter som tillkom det året, men år 1959 hade
            andelen stigit till 32,7 procent. Å andra sidan hade lägen- heter
            om fyra eller fler rum minskat från 16,4 procent till 13,2 procent.
            Detta avbrott i en gynnsam utveckling är beklagligt men ger knappast
            anledning till farhågor för felinvesteringar. Ett års bostadsproduktion
            utgör en obetydlig andel av hela lägenhetsbeståndet. Om man i
            någon årsproduk- tion lägenheter minskar andelen större lägenheter
            med en eller annan pro- cent, ändras sammansättningen i hela lägenhetsbeståndet
            högst obetydligt. Man bör också kunna räkna med att om standarden
            stiger för familjerna så att de efterfrågar större lägenheter,
            så stiger den även för ensamstående och pensionärer så att deras
            efterfrågan i högre grad inriktas mot tvårum- mare. Den övergång
            till enfamiljshus som man har anledning motse kom- mer främst
            att förekomma bland dem som vill ha större lägenheter. Nybil-
            dade familjer utan barn kan också väntas under lång tid framöver
            efter- fråga tvårummare. I ett annat avseende är emellertid talet
            om felinvesteringar mera befogat, nämligen 1 fråga om ett fortsatt
            forcerat byggande av flerfamiljshus, sär- skilt i mindre städer
            och tätorter. Flerfamiljshusen har som bekant domi- nerat bostadsproduktionen
            under efterkrigstiden. Under de senaste åren har enfamiljshusen
            utgjort 27 å 28 procent av den totala byggnadsvolymen. I det avseendet
            ligger vi långt efter de flesta jämförbara länder. I Danmark byggdes
            1953 44 procent egnahem, i Nederländerna 61 procent och i Eng-
            land 45 procent. Att flerfamiljshusen dominerat i de största städerna
            är förklarligt; an- märkningsvärt är däremot att andelen flerfamiljshus
            är så stor även på mindre platser, där bristen på tomtmark inte
            lägger hinder i vägen för små- husbyggandet. Under åren 1955—1958
            utgjorde tertiärbelånade flerfamiljs- hus inte mindre än 60 procent
            av byggnadsvolymen i köpingarna och 38 procent i landskommunerna.
            Det är hög tid att en prognos upprättas över efterfrågeutvecklingen
            på bostadsområdet under 1960-talet. Flera skäl talar för att det
            kommer att visa sig att flerfamiljshuset inte får samma dominans
            i fortsättningen som det haft hittills under efterkrigstiden.
            Standardstegringen kommer att inne- bära en ökad efterfrågan på
            större lägenheter. Därmed ökas också efter- frågan på enfamiljshus.
            Det är först när man anser sig ha råd att betala
          </p>
          <pb facs="riksdagen-motions-pdf/data/1961/mot_1961__ak__119/mot_1961__ak__119-007.pdf"/>
          <fw xml:id="i-FVXrZwwFVbmQfqgxK7Na7p">
            Motioner i Andra kammaren, nr 119 år 1961 17
          </fw>
          <p xml:id="i-STrnqRCtsxBtGbJAEuhRbu">
            hyran i en trerums- eller fyrarumslägenhet som innehavet av ett
            enfamiljs- hus inte behöver kännas som en ekonomisk uppoffring.
            Av samtliga lägen- heter om fyra eller flera rum som byggs för
            närvarande kommer ungefär 60 procent på enfamiljshusen, vilket
            tyder på att om efterfrågan förskjuts mot större lägenheter, så
            växer också efterfrågan på egnahem samt rad- och kedjehus. Även
            andra förhållanden verkar i riktning mot ökad efterfrågan på en-
            familjshus. Intresset för att ha något eget att sköta om växer
            när vi mera allmänt får femdagarsvecka, med ledighet från fredag
            afton till måndag morgon. De yrkesverksamma blir på grund av bilismen
            mindre beroende av att bo i omedelbar närhet av arbetsplatsen.
            Enfamiljshuset är dessutom en lämplig bostadsform för barnfamiljer.
            Allt detta gör att man har att räkna med en ökad efterfrågan på
            egnahem samt rad- och kedjehus. Här kommer också frågan om långivningen
            till enfamiljshus på landsbyg- den utanför tätorterna in i bilden.
            Enligt riksdagens uttalande år 1953 bör egnahemslån vägras endast
            om uppenbart olämplig plats valts. Vid till- lämpningen av denna
            princip bör emellertid hänsyn tas till att platser som tidigare
            betraktades som olämpliga emedan förvärvsmöjligheter saknades
            i närheten inte längre är det, på grund av att bilismen förkortat
            avstånden. Det är angeläget att praxis vid långivningen inte bestäms
            av förhållanden som redan är passerade. Långivande myndigheter
            och andra som har med bostadsbyggandets lokalisering att skaffa
            bör se till att de inte i onödan hindrar bostadsbyggandet på landsbygden.
            När de långt framskridna försöken att ordna avlopps- och reningsfrågan
            på annat sätt än genom traditionella anordningar hunnit så långt
            att de nya metoderna kan få en mera allmän användning har det
            största hindret för en ökad egnahemsbebyggelse på landsbygden
            avlägsnats. Vacuummeto- den kan nämligen i en nära framtid dels
            innebära att problemet med re- ningen av avloppsvattnet kommer
            i ett nytt läge och dels lösa avlopps- frågan vid en mera spridd
            bebyggelse. Det är anledning att redan nu beakta detta vid planeringsarbetet.
            Slutsatsen av det förda resonemanget blir att en fortgående ökning
            av efterfrågan på egnahem, rad- och kedjehus med stor säkerhet
            kan emotses och att bostadsproduktionen bör inriktas utifrån den
            förutsättningen. Fort- satt forcerat byggande av stora hyreshus
            på platser där småhuset med sä- kerhet utgör den för framtiden
            lämpliga bostadsformen innebär en påtaglig fara för felinvestering.
            Den uppgift som statsmakterna nu ställs inför är alltså att finna
            metoder för att åstadkomma ett ökat småhusbyggande. Bostadsstyrelsen
            och länsbostadsnämnderna har att fördela långivningen på grundval
            av kommunernas uppgifter om bostadsbehovet i respektive kommuner.
            Därav följer att kommunernas önskemål och uppfattning med rätta
            spelar en stor roll för bostadsbyggandets sammansättning. Ett
            ökat småhusbyggande förutsätter också att kommunerna ser till
            att det finns
          </p>
          <p xml:id="i-AKZMEvEEQTh2UuhVv3Ako1">
            2 — Bihang till riksdagens protokoll 1961. 4 saml. Nr 115—119
          </p>
          <pb facs="riksdagen-motions-pdf/data/1961/mot_1961__ak__119/mot_1961__ak__119-008.pdf"/>
          <fw xml:id="i-NN5rZLAGfQUvhiLUUrseoY">
            18 Motioner i Andra kammaren, nr 119 år 1961
          </fw>
          <p xml:id="i-Y6kH2HF9jYAqHpc3kEysUS">
            exploateringsfärdig tomtmark för sådan bebyggelse. En mera markerad
            övergång från flerfamiljshus till småhus kan inte komma till stånd
            om inte kommunerna är intresserade av att en sådan övergång sker.
            Tyvärr får man emellertid räkna med ett betydande motstånd från
            kom- munernas sida. Byggandet av småhus kräver ökade investeringar
            1 gator, vatten- och avloppsledningar. Dessutom förekommer ofta
            ett betydande tryck från dem som inom kommunen står i ledningen
            för det s.k. allmän- nyttiga bostadsbyggandet, vilka ofta har
            stort inflytande i kommunernas beslutande och verkställande organ.
            Att kommunerna inte i högre grad oroas av riskerna för överproduktion
            av flerfamiljshus kan bero på att den nuvarande riskfördelningen
            mellan staten och kommunerna när det gäller s.k. allmännyttiga
            företag innebär att staten tar största delen av den förlust som
            kan uppstå — i framtiden om efterfrågan minskar eller tar en annan
            inriktning. I 33 $ tertiärlåne- kungörelsen stadgas att förlust
            som icke är av den art att den bort tas hän- syn till vid hyrornas
            bestämmande skall till fyra femtedelar betalas av staten och till
            en femtedel av kommunen. Om förluster uppstår exempelvis på grund
            av att en ort avfolkas genom att en industri läggs ner, är det
            en- ligt vår mening rimligt att staten tar en väsentlig del av
            förlusten. För- hållandet blir ett annat om förluster uppstår
            på grund av att hyreshus- byggandet på orten fått för stor omfattning
            till följd av en alltför optimis- tisk eller slentrianmässig bedömning
            av behovet. Bostadsbyggandets om- fattning och sammansättning
            beror ju i stor utsträckning på avgöranden som träffas av kommunala
            organ. Det är därför rimligt att kommunerna tar en större del
            av förluster som uppstår på grund av felbedömningar beträffande
            behovet av hyreshus på orten. Det lånebeviljande organet har visserligen
            möjlighet att föreskriva i lånevillkoren att kommunen får ta hela
            risken. Denna bestämmelse fyller emellertid inte uppgiften att
            koppla in kommunalmännens omsorg om den egna kommunens ekonomi
            vid det lokala bedömandet av hyreshusbyggandets omfattning. Man
            har lekt med tanken att ge arbetsmarknadsstyrelsen ökat inflytande
            över bostadsbyggandets lokalisering. Bostadsbyggandet skulle härigenom
            belastas med ännu mer av detaljreglering. Det borde vara i allas
            intresse att i första hand försöka komma till rätta med problemet
            med generella medel. Vi anser att det är hög tid att genomföra
            bostadspolitiska utredningens för- slag att sänka lånegränsen
            för s.k. allmännyttiga företag från 100 procent till 97 procent.
            Härigenom får kommunerna ta topprisken, vilket självklart skulle
            inverka på bedömningen av hyreshusbyggandets omfattning. Men tertiärlånekungörelsen
            bör också ändras så att kommunerna får ta större andel av den
            förlust som uppstår om hyreshusbyggandet på orten fått för stor
            omfattning. Detta betyder inte att större bördor skall läggas
            på kom- munerna när det gäller finansieringen av bostadsstödet;
            bostadssubven- tionerna bör betalas av staten. Men om man inom
            en kommun bygger för
          </p>
          <pb facs="riksdagen-motions-pdf/data/1961/mot_1961__ak__119/mot_1961__ak__119-009.pdf"/>
          <fw xml:id="i-6R7DvZVFtSgubkUJQgzSx9">
            Motioner i Andra kammaren, nr 119 år 1961 19
          </fw>
          <p xml:id="i-JicsWeShJhbNqFs4e2hEB">
            mycket stora hyreshus så att förluster uppstår utan att vara
            orsakade av industrinedläggelser som inte kunde förutses, är det
            rimligt att kommuner- na får ta en större del av förlusten. Vi
            föreslår därför att lånegränsen för s.k. allmännyttiga företag
            sänks från 100 procent till 97 procent och att tertiärlånekungörelsen
            ändras. Men det är nödvändigt att påverka kommunerna även på annat
            sätt så att de underlättar en ökning av småhusbyggandet, särskilt
            i samband med upp- rättande av stads- och byggnadsplaner. Vi föreslår
            att riksdagen i skrivelse till Kungl. Maj:t ger till känna de
            synpunkter på bostadsbyggandets inrikt- ning som här framförts
            samt anhåller att Kungl. Maj:t ger bostadsstyrelsen i uppdrag
            att exempelvis genom konferenser med kommunalmännen söka intressera
            dem för att befrämja en ökning av produktionen av enfamiljshus.
          </p>
          <p xml:id="i-M9zXCkcCfzAGuWKHV5QboA">
            De generella bostadssubventionerna
          </p>
          <p xml:id="i-KtqV3PoWJvZWGXkUM5MXXA">
            Det har rått enighet om att de generella bostadssubventionerna
            borde successivt avvecklas. I 1957 års statsverksproposition framhölls
            att det framstår som opåkallat att använda generella bostadssubventioner
            som ett varaktigt led i bostadspolitiken. De politiska partiernas
            representanter i besparingsutredningen enades om ett förslag som
            enligt vår mening innebar en försiktig och väl avvägd av- veckling
            av subventionerna. Besparingsutredningen föreslog att den ränte-
            fria stående delen av egnahemslånen skulle upphöra att utgå. Beträffande
            frågan om räntan på underliggande krediter föreslog utredningen
            att ränte- satsen skulle höjas från nuvarande 4 eller 4,5 procent
            till 5 procent för hus färdigställda före år 1951 samt från nuvarande
            3,5 till 4 procent för senare uppförda hus till och med sådana
            som påbörjats före den 1 januari 1958. Vidare föreslogs att tidigare
            tilläggslån, som enligt riksdagens beslut åren 1957 och 1959 skall
            amorteras på 25 år, även skall förräntas samt att de räntefria
            stående delar av egnahemslån som beviljades före den 1 juli 1953
            men inte är avskrivna skall till viss del förräntas och amorteras.
            Återbetal- ning bör enligt utredningens förslag krävas endast
            i fråga om hälften av det beviljade beloppet. De belopp som enligt
            dessa riktlinjer skulle komma att amorteras och förräntas, skulle
            uppgå till 2 000 kronor för egnahem upp- förda åren 1948—1950
            samt högst 4 000 kronor för sådana därefter färdig- ställda hus
            som erhållit lån före den 1 juli 1953. De återkrävda delarna skulle
            amorteras på 25 år. Räntesatsen för såväl tidigare återkrävda
            till- läggslån till flerfamiljshus som återkrävda delar av egnahemslån
            borde bestämmas till 4 procent. Departementschefen godtog i 1960
            års statsverksproposition besparings- utredningens förslag endast
            beträffande den räntefria stående delen av egnahemslån till nyproduktion
            samt föreslog att räntan på underliggande krediter skulle höjas
            med 0,5 procent för hus tillkomna under åren 1946—
          </p>
          <pb facs="riksdagen-motions-pdf/data/1961/mot_1961__ak__119/mot_1961__ak__119-010.pdf"/>
          <fw xml:id="i-Vun5nV7sbefWVZmZpHiwVk">
            20 Motioner i Andra kammaren, nr 119 år 1961
          </fw>
          <p xml:id="i-G3d1nx2RcKaTD7N9rtwF9K">
            1932. Riksdagen beslöt i enlighet med departementschefens förslag.
            I årets statsverksproposition föreslår departementschefen att
            de tidigare åter- krävda tilläggslånen skall förräntas. Vi ansluter
            oss till detta förslag. Statens utgifter för ränteeftergifter
            beräknas för innevarande budgetår uppgå till 195 000 000 kronor
            och för nästa budgetår till 260 000 000 kro- nor. Vid oförändrat
            ränteläge stiger detta belopp för varje ny årsproduktion lägenheter
            som tillkommer. För att begränsa utgiftsstegringen för detta ändamål
            anser vi att besparingsutredningens förslag beträffande bostads-
            subventionerna nu bör i dess helhet genomföras. Höjningen av räntorna
            för primär- och sekundärlån för hus som påbörjats före den 1 januari
            1958 bör hänföra sig till tiden från och med den 1 januari 1961,
            och förräntningen och amorteringen av vissa delar av tidigare
            utbetalade räntefria stående delar av egnahemslån bör avse tiden
            från och med den 1 juli 1961. Höj- ningen av primär- och sekundärlåneräntorna
            kan när ränteförändringen verkar för helt budgetår beräknas innebära
            en besparing på cirka 50 miljo- ner kronor. Ett bifall till förslaget
            beträffande räntefria stående delar av egnahemslån beräknas för
            helt budgetår ge statsverket en inkomst på cirka 20 miljoner kronor.
            Våra förslag angående de generella subventionerna innebär i jämförelse
            med departementschefens förslag någon höjning av hyran i vissa
            årgångar av tidigare uppförda fastigheter. En höjning av familjebostadsbidraget
            blir därigenom ännu mera motiverad. Vi tillstyrker departementschefens
            förslag på den punkten.
          </p>
          <p xml:id="i-XhKGTvwQeWMQvfRSroBx1t">
            Kreditgarantisystem
          </p>
          <p xml:id="i-QFZEvfQcqPepPKrwhXCirH">
            Beträffande införande av kreditgarantisystem under för bostadsproduk-
            tionens omfattning och villkor lämpliga former vill vi slutligen
            åberopa vad i motion 269 till 1959 års riksdag uttalades:
          </p>
          <p xml:id="i-2xYUqrug7TvrebSyd7LMob">
            Utan tvivel finns anledning att väcka frågan, varför inte de
            kreditinrätt- ningar, t. ex. bostadshypotekskassorna, som nu i
            så stor utsträckning lämnar krediter till bostadshus upp till
            vissa procent av fastigheternas belånings- värden, även skulle
            kunna samtidigt förmedla de ytterligare krediter, som staten nu
            lämnar. Naturligtvis förutsätter detta, att på kapital- och obliga-
            tionsmarknaden då i tillfredsställande utsträckning kan placeras
            lån från dessa kreditinrättningar. Utrymme härför uppstår emellertid
            om de statliga låneanspråken i minst motsvarande grad reduceras.
            Såväl i fråga om egna- hem som flerfamiljshus skulle då en koncentration
            kunna ske av den nu rätt rikliga floran av lån till samma fastighet
            från olika kreditgivande in- stanser. Att härigenom rationaliseringsvinster
            skulle uppstå både inom den statliga sektorn och de bostadsproducerande
            företagen förefaller sannolikt. Utredning har visserligen redan
            förut skett om en mera allmän övergång till kreditgarantisystem
            men utan att avkasta något praktiskt resultat. Vi anser därför
            att detta problem nu på nytt måste energiskt angripas från delvis
            nya utgångspunkter.
          </p>
          <pb facs="riksdagen-motions-pdf/data/1961/mot_1961__ak__119/mot_1961__ak__119-011.pdf"/>
          <fw xml:id="i-Fj2DMP2wu4SDWBxzXNHztH">
            Motioner i Andra kammaren, nr 119 år 1961 21
          </fw>
          <p xml:id="i-EAkhp9dm5kFEHe7hfa4pK9">
            Vi hyser alltjämt denna uppfattning och anser alltså att riksdagen
            bör hos Kungl. Maj:t hemställa om åtgärder i denna riktning. Med
            hänvisning till det ovanstående föreslår vi således, att riksdagen
            måtte 1. i skrivelse till Kungl. Maj:t ge till känna vad i motio-
            nen anförts om en successiv utvidgning av bostadsbyggan- det och
            de förutsättningar härför som kan skapas genom bland annat ökat
            amorteringssparande och bättre utnytt- jande av rationaliseringsmöjligheterna;
            2. i skrivelse till Kungl. Maj:t begära förslag till nästa års
            riksdag om en omläggning av lånevillkoren, innebärande att räntesubventionerna
            ersätts med ett enhetligt schablon- bidrag enligt i motionen angivna
            riktlinjer; 3. besluta att vid försäljning av statsbelånade bostads-
            hus rätt skall medges köparen att återlåna den del av egna- hems-
            eller tertiärlånet som amorterats utöver vad som föreskrivs i
            lånevillkoren; 4, besluta att tertiärlånets övre gräns för fastigheter
            som påbörjas efter den 1 juli 1961 sänks till 97 procent för före-
            tagsformer som nu får låna upp till 100 procent samt till 92 procent
            för kooperativa företag som nu får låna upp till 95 procent; 5.
            i skrivelse till Kungl. Maj:t anhålla att tertiärlånekun- görelsen
            omarbetas i enlighet med i motionen angivna rikt- linjer; 6. i
            skrivelse till Kungl. Maj:t framhålla att egnahems- byggandet
            i fortsättningen bör erhålla en större andel av den totala bostadsbyggnadsvolymen
            samt anhålla att Kungl. Maj:t uppdrar åt de statliga byggnadsorganen
            att söka intressera kommunerna för en sådan inriktning av pla-
            neringsarbetet att tillräcklig exploateringsfärdig mark ställs
            till förfogande för en övergång från flerfamiljshus till små-
            husbebyggelse; 7. besluta att den garanterade räntan för underliggande
            krediter skall från och med den 1 januari 1961 höjas från nuvarande
            4 eller 4,5 procent till 5 procent för hus färdig- ställda före
            år 1951 samt från nuvarande 3,5 till 4 procent för senare uppförda
            hus, t. o. m. sådana som påbörjats före den 1 januari 1958; 8.
            besluta att räntefria stående delar av egnahemslån som beviljats
            under tiden 1948—1 juli 1953 skall från och med den 1 juli 1961
            förräntas och amorteras till hälften av
          </p>
          <pb facs="riksdagen-motions-pdf/data/1961/mot_1961__ak__119/mot_1961__ak__119-012.pdf"/>
          <p xml:id="i-EvsSCBE5NmbPyvCh2CK1xe">
            22
          </p>
          <fw xml:id="i-HjBc2Mzn8w756XguDNqW5D">
            Motioner i Andra kammaren, nr 119 år 1961
          </fw>
          <p xml:id="i-LZA7WQce32ePVseJ4qkvg1">
            det beviljade beloppet i enlighet med besparingsutred- ningens
            förslag. 9. beträffande anslaget till Ränteeftergifter å vissa
            bo- stadslån för budgetåret 1961/62 ävensom beträffande in- komsten
            från lånefonden för bostadsbyggande för samma budgetår vidta de
            ändringar som föranleds av yrkandena ovan; 10. beträffande övergång
            till kreditgarantisystem under för bostadsproduktionens omfattning
            och villkor lämpliga former i skrivelse till Kungl. Maj:t ge till
            känna vad i mo- tionen anförts.
          </p>
          <p xml:id="i-GW3bFaruXbLxyKPH956K5M">
            sfttekkoln den 23 januari 1961
          </p>
          <p xml:id="i-NjzgKVtEcpVmgPuchQzncs">
            Bertil Ohlin Bertil von Friesen Manne Ståhl S. Gustafson Brita
            Elmén Henning Gustafsson i Göteborg i Skellefteå Sven Wedén Gunnar
            Helén
          </p>
          <p xml:id="i-15pg3NVVGxZCnSyCWGq8JT">
            Ivar Heggströms Boktryckeri AB + Stockholm 1961 610169
          </p>
        </div>
      </div>
    </body>
  </text>
</TEI>
