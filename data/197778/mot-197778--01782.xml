<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-197778--01782">
  <teiHeader>
    <fileDesc>
      <titleStmt>
        <title>med anledning av propositionen 1977/78:91 om radions och televisionens fortsatta verksamhet m. m.</title>
        <author>av Anders Björck m. fl.</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>med anledning av propositionen 1977/78:91 om radions och televisionens fortsatta verksamhet m. m.</title>
          <idno type="rdwebb">G1021782</idno>
          <rs type="number">1782</rs>
          <ref type="dokument_url_text">http://data.riksdagen.se/dokument/G1021782/text</ref>
          <ref type="dokument_url_html">http://data.riksdagen.se/dokument/G1021782</ref>
          <ref type="dokumentstatus_url_xml">http://data.riksdagen.se/dokumentstatus/G1021782</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-GvBe798bQfFYpnaboy7YCF</idno>
            <name>ANDERS BJÖRCK</name>
            <state type="partyAffiliation" ref="Q110843">
              <desc>m</desc>
            </state>
          </person>
          <person gender="man">
            <idno>i-2xUKQzvWR1CyjDQD6YBgeC</idno>
            <name>OLLE AULIN</name>
            <state type="partyAffiliation" ref="Q110843">
              <desc>m</desc>
            </state>
          </person>
          <person>
            <idno>r-0</idno>
            <name>RUNE RYDÉN</name>
            <state type="partyAffiliation" ref="Q110843">
              <desc>m</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-JBug6t6kcLLCt7WZUsLnQw" type="signed"/>
        <correspContext corresp="i-JBug6t6kcLLCt7WZUsLnQw">
          <note type="signatory" corresp="i-GvBe798bQfFYpnaboy7YCF"/>
          <note type="signatory" corresp="i-2xUKQzvWR1CyjDQD6YBgeC"/>
          <note type="signatory" corresp="r-0"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/197778/mot_197778__1782/mot_197778__1782-001.pdf"/>
      <fw xml:id="i-Unp5hkQq6ENqVSHQbSzfaz">
        Motion 1977/78:1782
      </fw>
      <div xml:id="i-PiAkxJPMbEgM36vasEVgFc" type="motHeader">
        <div xml:id="i-5vAZsMW3QM53c8uGS8Q4vw" type="motTitle"/>
        <div xml:id="i-BDMykXsuPGFVuTyqRbFfWQ" type="motSubmissionInfo"/>
      </div>
      <div xml:id="i-UfXjCxCbnsi7bqKrVLEmKQ" type="motBody">
        <div xml:id="i-NxcwsQBbz3KMEDtBKRAJAW">
          <p xml:id="i-FBNypGVJs1KdiyaNhsTeVR">
            av Anders Björck m. fl. med anledning av propositionen 1977/78:91
            om radions och televi- sionens fortsatta verksamhet m. m.
          </p>
          <p xml:id="i-P3ABZMEZCXYkvKr7xh4VDM">
            Den tekniska utvecklingen på massmediaområdet har skapat nya
            möjlig- heter att väsentligt öka valfrihet och mångfald. Nya medier
            har på senare år i snabb takt presenterats och introducerats på
            marknaden. Allmänt kan konstateras att bedömningarna av olika
            mediers tidsmässiga genombrott varierat väsentligt. Farhågor och
            förhoppningar härvidlag har icke uppfyllts av verkligheten. Men
            även om användningen av vissa medier icke ännu fått sitt definitiva
            genombrott, har den tekniska utvecklingen icke gjort några pauser.
            Tekniskt sett kan i dag erbjudas en rad medier som av ekonomiska
            eller politiska skäl ännu icke tagits i praktiskt bruk eller blott
            nått en begränsad användning. Vi kommer även framdeles att få
            uppleva skilda bedömningar av hur snabbt och i vilken omfattning
            som nya medier kommer att kunna tas i bruk i större skala. Totalt
            sett kan dock vågas gissningen att nya elektroniska medier undan
            för undan, och inom en relativt nära framtid, kommer att väsentligt
            ha förändrat individernas och familjernas lyssnar- och tittarvanor.
            Kännetecknande för den nya situationen kommer att bli den kraftigt
            ökade valfrihet som står den enskilda till buds och den totala
            mångfalden i programutbudet. Olika intressen och smakriktningar
            kommer bättre att kunna tillgodoses, och inte minst minoriteter
            av skilda slag kommer att gynnas. Möjligheterna för samhället
            att hårt styra konsumtionen på detta område kommer väsentligt
            att begränsas. De nya medier som möjiggör förändringarna befinner
            sig i olika utveck- lingsstadier. Satellittekniken kommer, om
            politisk enighet kan nås i Norden, någon gång i mitten av 1980-talet
            att ge oss tillgång till samtliga nordiska länders TV-program.
            Också på ljudradiosidan öppnar denna teknik väsent- ligt vidgade
            möjligheter till valfrihet. Men också i vår omedelbara närhet
            sker ett aktivt arbete med denna teknik. Beslut föreligger redan
            att sända upp en västtysk TV-satellit. Närradio och när-TV kommer
            att ge organisationer och institutioner möjligheter att direkt
            kommunicera med lokala grupper och bidra till ett aktivt och slagkraftigt
            organisationsliv i vårt land. Lokala opinioner kan med denna teknik
            ges goda möjligheter att komma till tals. Teletext ger, bl.a.
            i kombination med andra medier, möjligheter till valfrihet när
            det gäller att välja det budskap och den information som kan vara
            av speciellt intresse för den enskilde. Möjligheterna att texta
            olika program som sänds via de officiella kanalerna kan utnyttjas
            till att tillgodose
          </p>
          <p xml:id="i-Aa7tLPm8AztKjmMZtuF4Gh">
            1 Riksdagen 1977178. 3 saml. Nr 1782-1785
          </p>
          <p xml:id="i-D27CXBRv6LupW6xsfRoFJr">
            Mot. 1977/78 1782-1785
          </p>
          <pb facs="riksdagen-motions-pdf/data/197778/mot_197778__1782/mot_197778__1782-002.pdf"/>
          <fw xml:id="i-NFeZf9mvb7z22vBQUQ9Vqc">
            Mot. 1977/78:1782 2
          </fw>
          <p xml:id="i-TLfK9eZn6SXwTTFAJhWRs">
            olika minoriteters önskemål om information på det egna språket
            och kan dessutom vara ett förnämligt sätt att bistå hörselhandikappade.
            Videotekniken finns sedan ett antal år i betydande användning
            inom bl. a. undervisningen. Under de senaste åren har antalet
            hushåll som anskaffat videoutrustning för privat bruk ökat starkt.
            Både videokassetter och den bildskiva som introduceras på marknaden
            inom kort ger en stor valfrihet för den enskilde att välja det
            program som han eller hon föredrar. I samman- hanget skall också
            nämnas de möjligheter som här finns, och också redan utnyttjas,
            att förse utlandssvenskar av olika slag med information om vad
            som händer i hemlandet. Inom den svenska handelsflottan utnyttjas
            redan dessa möjligheter, och man kan förutse att i framtiden också
            andra kategorier, t.ex. FN-soldater, ambassadpersonal, de svenska
            sjömanskyrkorna etc. kommer med i bilden. Det är föga märkligt
            att den valfrihet som nu håller på att växa fram genom de medier
            som här i största korthet omnämnts och andra, som befinner sig
            på experimentstadiet, oroar en del. I debatten har ibland hävdats
            att det breda utbud som i framtiden kommer att stå till buds kommer
            att ha en fördummande och förråande inverkan. Bakom detta resonemang
            ligger antagandet att programkvaliteten av konkurrensskäl genomgående
            kommer att bli av otillfredsställande slag men också att ”goda”
            program konsekvent kommer att undvikas av stora kategorier, vilka
            i stället kommer att försöka leta fram program som kan karakteriseras
            som enklare underhållnings- våld. Mot denna bakgrund har kraven
            på förbud och begränsningar liksom sträng kontroll av utvecklingen
            gjort sig hörda. Det är knappast överdrivet att beteckna en del
            av inslagen i denna debatt som oreflekterad negativism parad med
            besserwissermentalitet. I ett demokratiskt samhälle är det en
            naturlig utgångspunkt för mediapo- litiken att ge lyssnare och
            tittare valfrihet inom mycket vida ramar. Denna valfrihet får
            inte bara vara teoretisk, den måste i hög grad vara reell. Det
            är också viktigt att olika medier ges så likvärdiga arbetsmöjligheter
            som möjligt. Vissa medier får inte diskrimineras på andras bekostnad.
            Sverige har när det gäller etermedier sedan begynnelsen kännetecknats
            av monopol och samhällelig styrning. Icke sällan har kritiken
            varit hård mot det företag som innehaft monopolet, Sveriges Radio.
            Det har med fog kunnat hävdas att SR icke uppfyllt de förpliktelser
            som ligger i att ha en program- verksamhet som präglas av saklighet
            och opartiskhet och en skälig balans mellan olika åsikter och
            intressen. I regeringens proposition 1977/78:91 föreslås betydelsefulla
            förändringar av det nuvarande radio-TV-monopolet. Tendensen i
            propositionen är klar, en inskränkning av monopolet och steg niot
            flera självständiga och med varandra konkurrerande företag. Detta
            är en utveckling som måste hälsas med tillfredsställelse. Men
            även oavsett detta står det klart att SR i sin nuvarande utformning
          </p>
          <pb facs="riksdagen-motions-pdf/data/197778/mot_197778__1782/mot_197778__1782-003.pdf"/>
          <fw xml:id="i-FZAat2Jf7DBG3N2XrWjL8t">
            Mot. 1977/78:1782 3
          </fw>
          <p xml:id="i-MKPFWHmnEPPGWizojZ8y5A">
            hade haft att möta en vittomfattande konkurrens i framtiden.
            De nya medier som här har omnämnts skulle väsentligt ha förändrat
            lyssnares och tittares valfrihet till det bättre. Vi har nu att
            räkna med dels en ökad självständighet och konkurrens inom SR,
            dels en konkurrens med nya medier. Det säkra grepp som SR hittills
            har haft över sin publik kommer i framtiden att vara ett minne
            blott. Helt andra krav än förut kommer att ställas på de olika
            programföretagen i kampen om lyssnare och tittare. Program av
            dålig kvalitet eller ett ointressant ämnesval kommer att få nöja
            sig med minimala publiksiffror. Denna utveckling mot ökad konkurrens
            är redan i full gång. I princip är den att hälsa med tillfredsställelse,
            även om det är uppenbart att den rymmer såväl positiva som negativa
            drag. Då det i debatten förekommit krav på kraftiga begränsningar
            i möjlighe- terna för nya medier att utvecklas, framstår det som
            angeläget att samhället bedriver en positiv och väl planerad politik
            i vad avser de nya medierna. Av vikt i detta sammanhang är att
            man hela tiden har en helhetsblick och sätter in de olika nya
            medierna i deras totala sammanhang. Hittills har en sådan politik
            från samhällets sida saknats. Detta är desto mera beklagligt som
            den tekniska utvecklingen går snabbt och ofta befinner sig en
            bra bit före samhällets intentioner. Utgångspunkten för samhällets
            massmediafilosofi måste vara att skapa en så stor mångfald och
            valfrihet som möjligt. Samtidigt måste de krav som finns på kvalitet
            i utbudet beaktas. Samhället bör i dess syften uppmuntra utvecklingen
            av nya medier och på olika sätt stimulera till deras praktiska
            användning. Försöksverksamhet är här en framkomlig väg. En nordisk
            TV-satellit kommer att öka valfriheten och samtidigt skapa stora
            möjligheter till förståelse av våra nordiska grannländer. Mot
            denna bakgrund ter det sig naturligt att inta en positiv hållning
            till förverkligandet av det nordiska satellitprojektet. Men det
            finns anledning att vara kritisk till eventuella försök att skapa
            ett gemensamt nordiskt TV-utbud. En viss samordning kan var av
            nöden när det gäller läggningen av programscheman, men det måste
            vara en koordinering med lätt hand. I annat fall riskerar vi att
            i stället för ett svenskt TV-monopol få uppleva ett nordiskt.
            Det kan här icke vara fråga om att skapa ett gemensamt styrt utbud,
            utan att erbjuda tittarna det utbud som finns tillgängligt vid
            ett visst tillfälle i varje land. Även andra länder kan beräknas
            sända upp TV-satelliter inom en nära framtid. I vilken utsträckning
            vi i Sverige kommer att kunna bli delaktiga av dessa vet vi ännu
            ej. Men också här bör en positiv attityd vara lämplig. Det vore
            helt orimligt att på något sätt försöka skärma av oss från det
            utbud som förekommer i etern. Sådant förekommer förvisso, men
            endast i länder som ej är demokratiska. Risken att tittarna kommer
            att koncentrera sig på s. k. lätt underhållning har ofta framhållits.
            De som företräder denna rädsla tycks utgå ifrån att tittarna i
            dag företrädesvis ser på kvalificerad dokumentär produktion eller
          </p>
          <pb facs="riksdagen-motions-pdf/data/197778/mot_197778__1782/mot_197778__1782-004.pdf"/>
          <fw xml:id="i-J6mv5syJv9Dqte5uaz9mAP">
            Mot. 1977/78:1782 4
          </fw>
          <p xml:id="i-NDaQmsYXAwLcCNbCio6nRo">
            kulturprogram av högsta kvalitet. Sanningen är emellertid en
            annan. De publikundersökningar som finns tillgängliga visar föga
            överraskande att s.k. lätt underhållning jämte nyhetsprogram har
            de högsta tittar- och lyssnarsiffrorna. Att försöka tvinga människor
            att se på s. k. kvalificerade program genom att företrädesvis
            endast vissa sådana torde vara dömt att misslyckas. Effekten blir
            endast i de allra flesta fall att lyssnaren eller tittaren ägnar
            sig åt andra sysselsättningar än radiolyssnande eller TV-tittande.
            Ehuru i besittning av stor genomslagskraft kan radic och TV aldrig
            fås att bli den enda fritidssysselsättningen. Om man önskar styra
            lyssnares och tittares intressen bort från s. k. lätt underhållning
            måste detta i så fall ske med andra metoder än att företrädesvis
            låta utbudet domineras av annat. Det är naturligt att samma resonemang
            kan föras när det gäller exempelvis videotekniken. Otvivelaktigt
            kommer den enskildes valfrihet att öka väsent- ligt när videouppspelningsapparater
            blir allmänt förekommande i hemmen. Rädsla har uttalats att reklam
            skall kunna förekomma i samband med videokassetter och bildskivor.
            Om detta är endast att säga att den som i dag köper en smalfilm
            för uppspelning i hemmet kan göra detta utan hinder av om ett
            eventuellt reklambudskap finns inspelat på filmen. Man kan inte
            gärna hävda att detta är tillbörligt och samtidigt vilja förbjuda
            motsvarande inslag i vad avser videon. Att behandla två likartade
            medier så olika kan icke vara rimligt. Det torde dessutom vara
            praktiskt helt orimligt att stoppa import av videokassetter eller
            bildskivor med ett eventuellt reklambudskap. Försök i denna riktning
            torde icke vinna någon som helst förståelse hos allmänheten och
            försöken att kontrollera efterlevnaden endast utmana löjet. I
            vad gäller videon framstår det som väsentligt att delar ur SR:s
            framtida produktion tillhandahålls konsumenterna i form av videoinspelningar.
            Detta kan bli ett värdefullt komplement till det utbud som kommer
            att finnas i marknaden i övrigt. Också när det gäller närradion
            har framförts tankegångar om att den skulle leda till en ”kommersialisering”
            av utbudet eller åtminstone vara ett första steg i denna riktning.
            Även om en stor del av konsumenterna skulle uppfatta detta som
            positivt, är det emellertid inte fråga om något sådant om propositionens
            modell för försöksverksamhet väljs. Det råder inga delade meningar
            om att den försöksverksamhet som föreslås skall vara fri från
            reklam. Närradion kan däremot leda till att olika organisationer
            ges en god chans att marknadsföra sig och sin verksamhet, vilket
            måste betraktas som positivt. I vad gäller försöksverksamheten
            är det viktigt att skilda organisationer ges lika chanser att
            komma till tals i etern. Det får under inga omständigheter bli
            så att endast stora och etablerade medlemmar av Organisationssverige
            får tillfälle att sända. Också närradions innehåll måste vara
            varierat, och med kraft måste tillses att utbudet icke blir ensidigt
            i så måtto att bara en viss typ av organisationer kan komma ut
            i etern. Samma resonemang måste föras i vad avser de kommande
            försökssänd-
          </p>
          <pb facs="riksdagen-motions-pdf/data/197778/mot_197778__1782/mot_197778__1782-005.pdf"/>
          <fw xml:id="i-BPTrWqGukdDjebuc6NEXqH">
            Mot. 1977/78:1782 5
          </fw>
          <p xml:id="i-G1HHbAwhuzZ3mZEb1uozCm">
            ningarna med teletext och data-TV. Radioutredningen uttalade
            att det var viktigt att de nyhetssändningar som förutsattes äga
            rum också gav utrymme för TT. Detta gäller i hög grad alltfort.
            TT har genom sin objektiva nyhetsförmedling skapat ett stort förtroende,
            varför det framstår som i hög grad lämpligt att TT ges möjligheter
            att verka också på teletextområdet. Men detta bör också gälla
            dagstidningarna. Genom att debiteringsfrågorna på detta område
            har lösts tekniskt har vi nu möjligheten att låta de dagstidningar
            i landet som så önskar också använda sin redaktionella kapacitet
            för teletextsändningar. Härigenom skulle vi få möjligheter att
            få de framtida teletextsändningarna präglade också av regionala
            nyheter av mycket varierat slag. De farhågor som framförts beträffande
            de nya mediernas utveckling torde ofta bottna i en massmediapolitisk
            syn som är negativ till valfrihet och som tror att en stark styrning
            av programkonsumtionen är nödvändig för att hålla denna på en
            tillfredsställande kvalitativ nivå. Ett sådant synsätt visar misstroende
            mot den enskilda människans förmåga att ta sitt eget ansvar i
            detta sammanhang. Men det existerar uppenbarligen också här ett
            misstroende mot samhällets förmåga att låta producera och sända
            program av en sådan kvalitet att de framgångsrikt kan konkurrera
            med vissa delar av den lättare underhåll- ningen. Det förtjänar
            noteras att många av de bästa dokumentärprogrammen som sänds i
            svensk TV kommer från länder där utbudet är stort och ”kommersialiserat”.
            Detta bottnar ingalunda bara i att det i dessa länder ofta finns
            goda ekonomiska, tekniska och personella resurser, utan också
            i att den hårda konkurrensen med andra programtyper tvingat fram
            program som trots sitt kvalificerade innehåll är så utformade
            att de kan konkurrera om tittarsiffrorna. Det är inför framtiden
            viktigt att det utredningsarbete som bedrivs, liksom förekommande
            försöksverksamhet på området, samordnas så långt det är praktiskt
            möjligt. I dag arbetar flera utredningar på området. Det gäller
            bl. a. videoutredningen och utredningen om reklam i videogrammen.
            Aviserade är en utredning om närradion och en om teletext och
            data-TV. Någon form av central beredning för nya media skulle
            kunna samordna de olika aktiviteterna på området och tillse att
            vissa grundläggande principer upprätthölls i arbetet. De nya mediernas
            vikt motiverar i hög grad ett sådant arrangemang. Beredningar
            eller råd av detta slag finns i dag för en lång rad olika samhällsområden.
          </p>
          <pb facs="riksdagen-motions-pdf/data/197778/mot_197778__1782/mot_197778__1782-006.pdf"/>
          <fw xml:id="i-2oeSM1Qt7irvgzLCPpsU3p">
            Mot. 1977/78:1782 6
          </fw>
          <p xml:id="i-LrZv2bFVgk8ZgmwKsZM8K4">
            Med hänvisning till vad som ovan anförts hemställs 1. att riksdagen
            beslutar att vad som i motionen anförts om utvecklingen av nya
            medier ges regeringen till känna, 2. attriksdagen beslutar uttala
            sig för att en central beredning för nya media i enlighet med
            vad som anförts i motionen tillsätts.
          </p>
          <p xml:id="i-wJmjXjaAUE2JcP3q7Qm58" type="date">
            Stockholm den 28 mars 1978
          </p>
          <div xml:id="i-4UjN836QHp8r4tt9xCG5Ym" type="signatureBlock">
            <list xml:id="i-Pp7wmcD7WUr4o7AUgmht25">
              <item xml:id="i-EtiSauYn4fiaMbNTGn8r9a" who="i-GvBe798bQfFYpnaboy7YCF" type="signature">
                ANDERS BJÖRCK (m)
              </item>
              <item xml:id="i-TJjoBLhubs8Bt9Ldw4kbuj" who="i-2xUKQzvWR1CyjDQD6YBgeC" type="signature">
                OLLE AULIN (m)
              </item>
              <item xml:id="i-7Dpwa7jMvwchhHmC7MuUYy" who="unknown" type="signature">
                RUNE RYDÉN (m)
              </item>
            </list>
          </div>
        </div>
      </div>
    </body>
  </text>
</TEI>
