<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200203-UbU-00202">
  <teiHeader>
    <fileDesc>
      <titleStmt>
        <title>Förstärkt skydd i skollagen för elever</title>
        <author corresp="i-Q6uWG1k3pbJio9CebNs3Cz">av Sten Tolgfors (m)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Förstärkt skydd i skollagen för elever</title>
          <idno type="rdwebb">GQ02Ub202</idno>
          <rs type="number">Ub202</rs>
          <orgName type="comitteeAbbreviation">UbU</orgName>
          <ref type="dokument_url_text">http://data.riksdagen.se/dokument/GQ02Ub202/text</ref>
          <ref type="dokument_url_html">http://data.riksdagen.se/dokument/GQ02Ub202</ref>
          <ref type="dokumentstatus_url_xml">http://data.riksdagen.se/dokumentstatus/GQ02Ub202</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-Q6uWG1k3pbJio9CebNs3Cz</idno>
            <name>Sten Tolgfors</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-32aDjJ5CvTqqMP5EVNc5QY" type="signed"/>
        <correspContext corresp="i-32aDjJ5CvTqqMP5EVNc5QY">
          <note type="signatory" corresp="i-Q6uWG1k3pbJio9CebNs3Cz"/>
        </correspContext>
        <correspAction xml:id="i-QS276WZkxQCP58yjEZYMtS" type="referral">
          <date when="2002-10-30"/>
        </correspAction>
        <correspAction xml:id="i-UiywV99wKcnEGVMNBAxqYN" type="dismissal">
          <date when="2002-10-30"/>
        </correspAction>
        <correspAction xml:id="i-8k4jc9pNwb2BKA9AnnGeGC" type="submission">
          <date when="2002-10-23"/>
        </correspAction>
        <correspAction xml:id="i-HfvB38CTokn4HAxyRc3fiz" type="assigned"/>
        <correspContext corresp="i-HfvB38CTokn4HAxyRc3fiz">
          <ref type="assignedTo">Utbildningsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200203/mot_200203_Ub_0202/mot_200203_Ub_0202-0001.pdf"/>
      <div xml:id="i-BEBbUhLJSRNP96oSbkPhMA" type="motHeader">
        <div xml:id="i-NCQVhJQ3QtgsMK8G81V8YZ" type="motTitle"/>
        <div xml:id="i-Ne36SZv18Uzuw939dL9PTH" type="motSubmissionInfo"/>
      </div>
      <div xml:id="i-DhuXeEePUZD5eFZTZA2pqw" type="motBody">
        <div xml:id="i-2rtrK4aBzvRe4w7CkaW9pi">
          <p xml:id="i-C9GxvMMaesCEwe63T27nFU">
            2002/03 mnr: Ub202 pnr: m1071
          </p>
          <p xml:id="i-KcpWXekQdeiXjrptiMNJg7">
            Motion till riksdagen 2002/03:Ub202
          </p>
          <p xml:id="i-UmBtQz9kskv45Y7EWQstzG">
            av Sten Tolgfors (m)
          </p>
          <p xml:id="i-XUg8izHfHnhCX8ppBMA5s9">
            Förstärkt skydd i skollagen för elever
          </p>
          <p xml:id="i-TF1Rur3DT4QAzfTtw2FnCj">
            Förslag till riksdagsbeslut
          </p>
          <p xml:id="i-C1Vo2mKCuq2neThegvqkhd">
            1. Riksdagen tillkännager för regeringen som sin mening vad i
            motionen anförs om att skollagen måste ändras så att en elevs
            rätt att juridiskt ställa skolan till svars, när skolan genom
            underlåtelse eller aktiva handlingar kränkt elevens rättigheter,
            förs in där. 2. Riksdagen tillkännager för regeringen som sin
            mening vad i motionen anförs om att alla skolor skall åläggas
            att arbeta med forskningsbaserade åtgärdsprogram mot mobbning.
          </p>
          <p xml:id="i-Cvidm9j5wkijL66EYkCd8e">
            Stärk barnens rätt i skollagen
          </p>
          <p xml:id="i-DidiJrfj1RX6G1QP8YjMgy">
            Rädda Barnen menar att elevens rätt i skollagen måste stärkas
            vad gäller mobbning. Det är riktigt. Thomas Östros har fel när
            han hävdar att det som behövs redan har gjorts. Skollagen har
            ändrats från att skolan skall ”särskilt bemöda sig” om att hindra
            våld och mobbning, till att skolan ska ”aktivt motverka” våld
            och mobbning. Det är förvisso en bra markering, men stärker verkligen
            inte alls barnets rätt tillräckligt mycket. Det är nämligen inte
            skollagen som används i de uppmärksammade mobbningsfall, som går
            till domstol. I stället får skadeståndslagen användas. Dessutom
            ställer den helt andra och mycket lägre krav på skolans agerande.
            Osäkerheten om hur stort en skolas ansvar är när barn far illa
            måste bort. Att osäkerheten är betydande är en slutsats man tvingas
            dra efter domarna i det prejudicerande målet där en flicka stämt
            sin hemkommun efter att ha mobbats under flera år. Skollagen måste
            ändras så att en elevs rätt att juridiskt ställa skolan till svars
            när skolan genom underlåtelse eller aktiva handlingar kränkt elevens
            rättigheter förs in där. I lag eller förarbeten måste det förtydligas
            vilka krav samhället ställer på skolans arbete för att förebygga,
            upptäcka och stoppa
          </p>
          <pb facs="riksdagen-motions-pdf/data/200203/mot_200203_Ub_0202/mot_200203_Ub_0202-0002.pdf"/>
          <p xml:id="i-A3DVBqgALCwXvsJGkEXqSa">
            2002/03:Ub202
          </p>
          <p xml:id="i-RqgUEFrrJskMbK2JTeNGGU">
            mobbning. Att alla skolor måste åläggas att arbeta efter forskningsbaserade
            åtgärdsprogram är en grund, vilket utvecklas i särskild motion.
            Då görs det klart vilken nivå en skola måste hålla i arbetet med
            att förebygga, uppsöka och åtgärda mobbning.
          </p>
          <p xml:id="i-DJpviHzbeR3pxEnZqaVemb">
            Hovrättens dom
          </p>
          <p xml:id="i-Hm39Grpu1mAE89FDiKEwgi">
            Hovrättens dom kan i det uppmärksammade mobbningsfallet i värsta
            fall tolkas så att kraven på skolan att förebygga, upptäcka och
            förhindra mobbning minskar. Hovrätten slår fast att flickan var
            mobbad — vilket kommunen nekat till. Samtidigt friar man kommunen
            från ansvar. Det går inte ihop. Det är klart att om kommunen än
            i dag nekar till att hon mobbades, så lär ögonen inte ha varit
            öppnare när flickan gick i skolan. Hovrätten säger också att orsaken
            att skolans insatser misslyckades var, att flickan ”mådde så dåligt
            att hon inte klarade att delta i det som ordnades för henne.”
            Men att hon mådde så dåligt, var ju en följd av mobbningen. Högsta
            domstolen menade också att flickan verkligen varit mobbad, men
            att kommunen gjort vad som kunde begäras för att slippa ansvar.
          </p>
          <p xml:id="i-9MTH3zrXtKRGExNb2YXVLx">
            Tillsynens status
          </p>
          <p xml:id="i-MPVJ9JL8vFbPDB9KihHnS1">
            Situationen blir underlig av att flickans skola fler år innan
            domstolsförhandlingarna av både Skolverket och Yrkesinspektionen
            kritiserats för hur man hanterat hennes situation. Hovrätten från
            de båda tillsynsmyndigheterna har dock avfärdats som irrelevant
            för domslut. Det kan så vara i ett skadeståndsrättsligt perspektiv,
            men vad innebär det för hur skolan skall se på tillsynen i framtiden?
            Skall den inte längre tas på allvar? Civilrätten räcker inte till
            för att pröva skolans ansvar. Det visas av att en sak hovrätten
            höll emot Johanna är att hon inte ”närmare preciserat vilka åtgärder
            hon anser att kommunen borde ha vidtagit.” Återigen, detta kan
            vara rimligt skadeståndsrättsligt, men det får under inga omständigheter
            vara så att ansvaret för skolans insatser mot mobbning flyttas
            till det drabbade barnet. Det är inte den mobbades sak att tala
            om för skolan vad den skall göra för att förebygga och stoppa
            mobbning. Det är skolans ansvar att veta. Hovrätten menade: ”Det
            kan emellertid inte rimligen krävas att en kommun, för att undgå
            skadeståndsansvar, också i realiteten skall ha lyckats hindra
            all mobbning från att uppkomma eller ha stoppat varje form av
            pågående mobbning.” HD resonerar på samma sätt: ”... skolan skall
            ha gjort vad som rimligen kan begäras. Det kan inte ställas något
            reservationslöst krav på att åtgärderna varit framgångsrika.”
          </p>
          <pb facs="riksdagen-motions-pdf/data/200203/mot_200203_Ub_0202/mot_200203_Ub_0202-0003.pdf"/>
          <p xml:id="i-WKB8eRYT6Qhr5HQiT3VDy8">
            Detta står i strid med läroplanen, där det görs klart att mobbning
            inte skall förekomma. Men civilrättsligt — den enda möjlighet
            en elev har att få sin sak prövad — så kan det i dag inte krävas
            av kommunen att mobbning inte förekommer. Hovrätten resonerade
            i domen om att skolan inte förstått flickans situation, eftersom
            hon själv inte velat berätta hur det var. Därför kunde skolan
            inte ha agerat ytterligare. Visst kan det vara svårt att se igenom
            barns fasader. Men det är vuxenvärldens ansvar att genom nätverksbyggande
            och kvalitetssäkrat uppsökande arbete göra sitt yttersta för att
            förstå. Det vore allvarligt om hovrättens resonemang tolkades
            som att den skola som ingenting vet, heller inte har något ansvar.
            Snarare är det så att den som ingenting vet, inte kan ta sitt
            ansvar och bör kritiseras för det. Ett justitieråd i HD var skiljaktig
            i domen och menade att åtgärderna skolan vidtagit varit ensidigt
            riktade mot Johanna som person och utgjorde en ”klar särbehandling
            av henne.” ”Genom att inte angripa mobbningssitua- tionen utan
            endast söka undanröja följderna av den har kommunen genom skolan
            förfarit felaktigt.” Skadestånd skulle därför utgå. Majoriteten
            var dock av annan uppfattning.
          </p>
          <p xml:id="i-7WawRE1vKEeHwNV922A6c3">
            För låg lägstanivå
          </p>
          <p xml:id="i-NpDDS8T82brakG8CPbAVgA">
            Hovrätten menade också att ”det inte finns, och inte heller har
            funnits, någon helt enhetlig modell för arbete mot mobbning”.
            Därför finns det ingenting att jämföra skolans agerande med. HD
            menade också att det ”inte heller kan krävas att skolan skall
            ha tillämpat en viss bestämd teori eller handlingsmodell...” Här
            satte hovrätten fingret på ett grundläggande problem i arbetet
            mot mobbning. Varken i skollagen, eller läroplanen framgår hur
            skolan skall agera, bara att den skall agera. Visst kan frihet
            för enskilda skolor vara bra, men inte i en sådan utsträckning
            att det drabbar eleven hårt. En skola kan uppenbarligen komma
            undan, bara den gör något, oavsett om detta något är rätt eller
            effektivt. Det är t.o.m. så att forskningen visar att icke forskningsbaserade
            åtgärdsprogram till och med kan öka mobbningen på en skola med
            30 procent. Skolan kan alltså i okunskap vidta åtgärder som förvärrar
            mobbningen, men ändå komma undan ansvar eftersom den gör något.
            Det räcker inte med att skolan gör något, den måste göra rätt
            också. Därför behövs kravet att alla skolor skall arbeta enligt
            ett forsknings- baserat åtgärdsprogram. Då finns också en standard
            för en domstol — om en schism skulle gå så långt — att jämföra
            med. Skolans ansvar kan därmed bedömas. Men ytterligare en sak
            krävs för att stärka elevens rätt och göra den prövbar. Hovrätten
            och HD har prövat flickans fall enligt skadeståndslagen. Skollagen
            saknar bestämmelser om ansvar när en skola inte sköter arbetet
            mot
          </p>
          <p xml:id="i-BtubFQk7Q8Gjq48C7atNTh">
            2002/03:Ub202
          </p>
          <pb facs="riksdagen-motions-pdf/data/200203/mot_200203_Ub_0202/mot_200203_Ub_0202-0004.pdf"/>
          <p xml:id="i-VYswRStxj3UJihhJS8e7bN">
            2002/03:Ub202
          </p>
          <p xml:id="i-Sx4NruuhyAkLM6nNvrHmAL">
            mobbning. Skollagen måste ändras, så att de rättigheter eleven
            tillerkänns där görs prövbara. En elevs rätt att juridiskt ställa
            skolan till svars, när skolan genom underlåtelse eller aktiva
            handlingar kränkt elevens rättigheter, måste tydliggöras.
          </p>
          <p xml:id="i-7Vv8SEfNBKKTdtr3roeo22" type="date">
            Stockholm den 8 oktober 2002 Sten Tolgfors (m)
          </p>
        </div>
      </div>
    </body>
  </text>
</TEI>
