<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201819-SfU-00434">
  <teiHeader>
    <fileDesc>
      <titleStmt>
        <title>Förändrad prioritering gällande arbetskraftsinvandring</title>
        <author corresp="i-Lw92TAaAVgG8Kdf7YxhViy">av Markus Wiechel (SD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2018/19:434 av Markus Wiechel (SD)</title>
          <idno type="rdwebb">H602434</idno>
          <rs type="number">434</rs>
          <orgName type="comitteeAbbreviation">SfU</orgName>
          <ref type="dokument_url_text">http://data.riksdagen.se/dokument/H602434/text</ref>
          <ref type="dokument_url_html">http://data.riksdagen.se/dokument/H602434</ref>
          <ref type="dokumentstatus_url_xml">http://data.riksdagen.se/dokumentstatus/H602434</ref>
          <ref type="docx">http://data.riksdagen.se/fil/B0C0AAC8-E3EC-4B06-AD33-58733F9E05B4</ref>
          <ref type="pdf">http://data.riksdagen.se/fil/52CC6FAE-AAC2-4B14-BC04-1DCD8DC3E085</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-Lw92TAaAVgG8Kdf7YxhViy</idno>
            <name>Markus Wiechel</name>
            <state type="partyAffiliation" ref="Q504069">
              <desc>SD</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-AtUeqv6WwSXo2iGcCn6vdA" type="signed"/>
        <correspContext corresp="i-AtUeqv6WwSXo2iGcCn6vdA">
          <note type="signatory" corresp="i-Lw92TAaAVgG8Kdf7YxhViy"/>
        </correspContext>
        <correspAction type="submitted" xml:id="i-BMiJhpFogSX6gbvZxZNJ8x">
          <date when="2018-11-19"/>
          <time when="12:00:15"/>
        </correspAction>
        <correspAction type="reviewed" xml:id="i-McFf3r3bZQQrhpSzuB4b9b">
          <date when="2018-11-19"/>
          <time when="12:44:32"/>
        </correspAction>
        <correspAction type="referred" xml:id="i-HZfguv4RU1oHJmF49ea4U1">
          <date when="2018-12-05"/>
        </correspAction>
        <correspAction type="assigned" xml:id="i-8jXbhpfKgRgueDpQHjt1EM">
          <date when="2019-04-11"/>
          <time when="17:22:20"/>
        </correspAction>
        <correspContext corresp="i-8jXbhpfKgRgueDpQHjt1EM">
          <ref type="assignedTo">Socialförsäkringsutskottet</ref>
        </correspContext>
        <correspAction type="behandlas_i" xml:id="i-Hb7XmJmrT4nk6uVQujmSEK"/>
        <correspContext corresp="i-Hb7XmJmrT4nk6uVQujmSEK">
          <ref type="uppgift">2018/19:SfU18</ref>
          <ref type="ref_dok_id">H601SfU18</ref>
          <ref type="ref_dok_typ">bet</ref>
          <ref type="ref_dok_rm">2018/19</ref>
          <ref type="ref_dok_bet">SfU18</ref>
          <ref type="ref_dok_titel">Arbetskraftsinvandring</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">Motion till riksdagen 2018/19:434 av Markus Wiechel (SD) Förändrad prioritering gällande arbetskraftsinvandring</div>
      </div>
      <div type="motBody">
        <div type="motProposal" subtype="förslag">
          <head xml:id="i-MwXhPKZqJNHD9PLfAS7bxq">
            Förslag till riksdagsbeslut
          </head>
          <list style="ol">
            <item xml:id="i-QGnmAvj2i9WX5BfCPFdYi7">
              Riksdagen ställer sig bakom det som anförs i motionen om att
              införa behovsprövad arbetskraftsinvandring för att säkerställa
              att arbetstillfällen på den svenska arbetsmarknaden i första hand
              går till befintliga arbetslösa invånare och tillkännager detta
              för regeringen.
            </item>
            <item xml:id="i-PwzTKz3tvDUcw4h8qncHCy">
              Riksdagen ställer sig bakom det som anförs i motionen om att
              prioritera högkvalitativ arbetskraftsinvandring framför lågkvalitativ
              och tillkännager detta för regeringen.
            </item>
            <item xml:id="i-TRNNJCtAmcKQfo6rJZXqSL">
              Riksdagen ställer sig bakom det som anförs i motionen om en översyn
              gällande lagstiftningen om semesteruttag och utbetalning av lön
              till personer som gynnar det svenska näringslivet och tillkännager
              detta för regeringen.
            </item>
          </list>
        </div>
        <div type="motContent">
          <head type="h1" xml:id="i-AUafMAqXeR2Kdwb2ZWGQYx">
            Behovsprövad och högkvalitativ arbetskraftsinvandring
          </head>
          <p xml:id="i-2wqeJfp34Sgcd9oHAw7KHm">
            Riksrevisionen har tidigare lämnat en rapport om arbetskraftsinvandring
            (RiR 2016:32) som genomförts efter att man har sett behov av att
            granska systemet kring arbetskraftsinvandring efter reformen 2008.
            Man har även sett behov av att se över om dess syften blivit uppfyllda.
            Den slutgiltiga bedömningen av Riksrevisionen är att det bör vara
            möjligt att både minska handläggningstiderna för arbetstillstånd
            och förbättra kontrollen av villkoren.
          </p>
          <p xml:id="i-AUZPygpUc1dCoy3Xa5NzTL">
            Undertecknad delar Riksrevisionens syn på att en effektivisering
            är möjlig vilket skulle underlätta för såväl Migrationsverket
            som samhället i allmänhet. Det är med andra ord tydligt att åtgärder
            krävs för att förbättra rådande situation.
          </p>
          <p xml:id="i-KfSo4wH4mF4VU9rHS37rc">
            Vad vi sedan reformen 2008 har sett är att Migrationsverket har
            varit överbelastade, vilket dessvärre även idag är ett stort problem.
            Detta ser vi inte minst genom de långa handläggningstiderna. Inte
            minst gällande just arbetskraftsinvandring kan handläggningstiderna
            vara avgörande för hur vårt samhälle framöver kommer att utvecklas.
            Av den anledningen måste myndigheten vara noga med sina prioriteringar.
          </p>
          <p xml:id="i-Pp2CcXGSKCm8fvzsSdt836">
            Omkring 20 procent av alla arbetskraftsinvandrare kommer till
            överskottsyrken, som dessutom till största del är lågkvalificerade.
            Det är orimligt att svenska samhället erbjuder samma tillträde
            till den svenska arbetsmarknaden för människor i andra delar av
            världen när vi lider av en hög ungdomsarbetslöshet och har svårt
            att få in utrikesfödda på den svenska arbetsmarknaden.
          </p>
          <p xml:id="i-X3rEtZbfEUN8o7fZYhkwh1">
            Vi har exempelvis kunnat se att den största enskilda yrkesgruppen
            bland arbetskraftsinvandrarna (som innehar en fjärdedel av samtliga
            tillstånd) är bärplockare – en yrkesgrupp som inte kräver några
            särskilda yrkeskunskaper och där arbetet därför lika gärna skulle
            kunna gå till befintliga arbetslösa invånare. Andra yrkesgrupper
            som fått ett tillskott utifrån är bland annat köks- och butiksbiträden,
            tidningsutdelare och städare. Även här är det fullkomligt orimligt
            att ge förtur när så många befintliga invånare är arbetslösa.
          </p>
          <p xml:id="i-HY3TopfnmG1bFuPVKFf5BM">
            Regeringen bör införa behovsprövning och därmed inte möjliggöra
            för arbetskraftsinvandring när det gäller yrkesgrupper där det
            idag inte saknas kompetens på den befintliga arbetsmarknaden.
            Ett sådant förfarande skulle dels underlätta för svenska arbetssökande,
            dels korta Migrationsverkets handläggningstider avsevärt.
          </p>
          <p xml:id="i-PKrdZCkSVM4Tm2rpfSNR7N">
            Migrationsverket bör även få tydliga riktlinjer att prioritera
            handläggningen av högkvalificerad arbetskraftsinvandring framför
            lågkvalificerad, då det är betydligt enklare att vid behov utbilda
            den senare gruppen och dessutom minskar risken att förlora behövd
            kvalificerad kompetens.
          </p>
          <head type="h1" xml:id="i-FuvHbGsYGnAeV5VgHMh6YC">
            Översyn rörande arbetskraftsinvandrare
          </head>
          <p xml:id="i-DdhPYtrfqQ4Fh5C4yoqN1d">
            I USA har man sedan länge fört en tydlig politik avseende personer
            som förväntas bidra till landets entreprenörskap. Som utländsk
            investerare kan man få investeringsvisum om den sökande kan visa
            på att ett visst belopp investeras i ett företag i landet och
            ett antal amerikaner anställs genom det företaget. På så sätt
            gynnas såväl en enskild entreprenör som samhället. I Sverige ser
            det annorlunda ut.
          </p>
          <p xml:id="i-96n2uw3aJ7XP5s7xLybq4w">
            Hösten 2018 kunde vi läsa om den amerikanska företagaren Peter
            Lincoln som bott i Sverige i nio år och som äger ett svenskt ölbryggeri
            (Brewing Költur). Han har nekats fortsatt visum och tvingas nu
            lämna landet som följd av att han investerat i bryggeriet, d.v.s.
            i det svenska företaget, istället för att ta ut lön. Tack vare
            de satsningar som gjorts på företagets utrustning och utveckling
            har det vuxit och blivit tre gånger så stort som när det startade.
          </p>
          <p xml:id="i-DSgJxPif43nXXWwMRDEgMX">
            Det finns andra historier som liknar denna. I början av 2018
            kunde vi läsa om libanesen Hussein Ismail, som medvetet sänkte
            sin lön under tre månader för att rädda biobanksföretaget Birka
            i Lund där han var vice vd. Beskedet fick han strax efter att
            han tillsammans med sina kollegor firat bolagets utbyggnadsplaner,
            då företaget skulle expandera gånger tio samt flytta till nyare
            lokaler i Science Village och det var då Hussein var tänk att
            bli vd. Entreprenörer måste, särskilt i uppstartsfasen, ofta ta
            en ekonomisk smäll för att kunna betala löpande kostnader för
            bolaget samt senare expandera. Resultatet av det agerande vi sett
            innebär en smäll både gentemot den enskilda företagaren och mot
            företaget.
          </p>
          <p xml:id="i-5CjVRsHAqhVo6B64MYfcvb">
            Det lär knappast finnas någon intention i lagstiftningen om att
            personer som satsar på svenska företag och gynnar svensk arbetsmarknad
            ska riskera att utvisas, när deras insats gynnar det svenska samhället.
            Regeringen bör se över lagstiftningen i syfte att återkomma med
            förslag där personer som stärker företagandet i Sverige och skapar
            arbetstillfällen inte riskerar utvisning för att de inte tagit
            ut tillräckligt mycket i lön eller för lite semester.
          </p>
        </div>
        <div type="motSignatures">
          <list>
            <item xml:id="i-SCnCsKWwNekuP2xs997KzH" who="i-Lw92TAaAVgG8Kdf7YxhViy">
              Markus Wiechel (SD)
            </item>
          </list>
        </div>
      </div>
    </body>
  </text>
</TEI>
