<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201314-FiU-00257">
  <teiHeader>
    <fileDesc>
      <titleStmt>
        <title>Utgiftsområde 25 Allmänna bidrag till kommuner</title>
        <author corresp="i-PPZKpwNr5kqkWArvESGC5X">av Jonas Sjöstedt m.fl. (V)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Utgiftsområde 25 Allmänna bidrag till kommuner</title>
          <idno type="rdwebb">H102Fi257</idno>
          <rs type="number">Fi257</rs>
          <orgName type="comitteeAbbreviation">FiU</orgName>
          <ref type="dokument_url_text">http://data.riksdagen.se/dokument/H102Fi257/text</ref>
          <ref type="dokument_url_html">http://data.riksdagen.se/dokument/H102Fi257</ref>
          <ref type="dokumentstatus_url_xml">http://data.riksdagen.se/dokumentstatus/H102Fi257</ref>
          <ref type="doc">http://data.riksdagen.se/fil/BDFBC279-4355-44A1-B27E-96D87AB401B2</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-Beux79YM43dDCxrVuBqfWw</idno>
            <name>Torbjörn Björlund</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-PPZKpwNr5kqkWArvESGC5X</idno>
            <name>Jonas Sjöstedt</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-5CH7vHLGXLfDB5Tn7xx95V</idno>
            <name>Siv Holma</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-B4hV7rgBZqLtXzSvZhQHbo</idno>
            <name>Mia Sydow Mölleby</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-M5o8cYSRJsbmZdvevomfQX</idno>
            <name>Ulla Andersson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-K3yJ7rruozYUK99nj91ffc</idno>
            <name>Hans Linde</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-du5LHNwBWrCH1am94GCk1</idno>
            <name>Eva Olofsson</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-RAB5Rd94iJqFXVqBEiLP4i" type="signed"/>
        <correspContext corresp="i-RAB5Rd94iJqFXVqBEiLP4i">
          <note type="signatory" corresp="i-Beux79YM43dDCxrVuBqfWw"/>
          <note type="signatory" corresp="i-PPZKpwNr5kqkWArvESGC5X"/>
          <note type="signatory" corresp="i-5CH7vHLGXLfDB5Tn7xx95V"/>
          <note type="signatory" corresp="i-B4hV7rgBZqLtXzSvZhQHbo"/>
          <note type="signatory" corresp="i-M5o8cYSRJsbmZdvevomfQX"/>
          <note type="signatory" corresp="i-K3yJ7rruozYUK99nj91ffc"/>
          <note type="signatory" corresp="i-du5LHNwBWrCH1am94GCk1"/>
        </correspContext>
        <correspAction xml:id="i-77XBWQQrMtVYqVfkDbj6Vm" type="numbering">
          <date when="2013-10-07"/>
        </correspAction>
        <correspAction xml:id="i-7u37nKSW99qvw49nSPqmhc" type="submission">
          <date when="2013-10-04"/>
        </correspAction>
        <correspAction xml:id="i-R5EDhVG2hYXvmmXsBocJEw" type="transfer">
          <date when="2013-10-03"/>
        </correspAction>
        <correspAction xml:id="i-NqMC9U578mu6JHkjDAypRw" type="assigned"/>
        <correspContext corresp="i-NqMC9U578mu6JHkjDAypRw">
          <ref type="assignedTo">Finansutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#parti"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-GcPWakP4shAGqYAge8WggJ" type="motHeader"/>
      <div xml:id="i-8sUFiFYcG7jkWdWGYtZQE8" type="motBody">
        <div xml:id="i-Jxj1EyChYcLMhf2eWQqRN4" type="motSummary">
          <head xml:id="i-cvsvmrDLSaVp6GYrytNRa">
            Sammanfattning
          </head>
          <p xml:id="i-5S4jxq3QV6JAersHzTNeWc">
            I ett rikt land som Sverige bör alla invånare garanteras en likvärdig
            och hög kvalitet på sjukvård, skola, barn- och äldreomsorg m.m.
            Dessa tjänster ska fördelas efter behov och finansieras solidariskt
            via skattsedeln. Då det mesta av den offentliga välfärden sker
            inom kommunsektorn är resurserna till denna helt avgörande för
            kvalitén på den offentliga servicen. Sammantaget tillför Vänsterpartiet
            nästan 27 miljarder kronor netto till kommunsektorn under 2014.
            Satsningarna sker såväl på statsbudgetens utgiftssida (dels under
            utgiftsområde 25, dels på andra utgiftsområden) som på inkomstsidan.
            En sammanställning av dessa satsningar återfinns i vår budgetmotion
            (2013/14:Fi254).
          </p>
        </div>
        <div xml:id="i-StiBGYio3uF4YvFqfmwKFz" type="motProposal" subtype="förslag">
          <head xml:id="i-Dn8KA8mPYoH22XBWZKBA9B">
            Förslag till riksdagsbeslut
          </head>
          <list xml:id="i-NBLKCVKJCLnzfT2G65tRv9" style="ol">
            <item xml:id="i-XHdjqaYup7iFpgc5BeYAgh">
              Riksdagen anvisar anslagen för 2014 inom utgiftsområde 25 Allmänna
              bidrag till kommuner enligt förslaget i tabell 1 i motionen.
            </item>
            <item xml:id="i-9JHEHpHywSAh4Kh2HGDwct">
              Riksdagen antar regeringens förslag till lag (2044:733) om kommunalekonomisk
              utjämning med de ändringar av 7, 11 och 12 §§ som föreslogs i
              slutbetänkandet Översyn av den kommunala utjämningen (SOU 2011:39).
            </item>
          </list>
        </div>
        <div xml:id="i-N1grJM78VDhgqS6DkYwLLf" type="motContent">
          <head xml:id="i-D8nnUHuicxGRoVfYnRs9A2" type="h1">
            Anslagsfördelning
          </head>
          <head xml:id="i-Hro2zT82ArGfYrwWZeUATM" type="h1">
            Tabell 1 Anslagsförslag 2014 för utgiftsområde 25 Allmänna bidrag
            till kommuner
          </head>
          <p xml:id="i-P6yQWAbHurKQtjo3Q7pPQ8">
            Tusental kronor
          </p>
          <table xml:id="i-KaGuFvPqXw6GxVY1VxQmZ7">
            <row xml:id="i-GgfdXBR5tJfTQuPHPRL5Y6">
              <cell>
                Ramanslag
              </cell>
              <cell>
                Regeringens förslag
              </cell>
              <cell>
                Avvikelse från regeringen (V)
              </cell>
            </row>
            <row xml:id="i-DPDytJCsdDv2GfL7g52HUU">
              <cell>
                1:1
              </cell>
              <cell>
                Kommunalekonomisk utjämning
              </cell>
              <cell>
                90 128 420
              </cell>
              <cell>
                +1 202 000
              </cell>
            </row>
            <row xml:id="i-FZQgTrD9oZQYtkdT6boufK">
              <cell>
                Nytt
              </cell>
              <cell>
                Lokala servicekontor
              </cell>
              <cell>
                +50 000
              </cell>
            </row>
            <row xml:id="i-SDqL7DgpVbdRzQ1PTuyzZA">
              <cell>
                Summa
              </cell>
              <cell>
                +1 232 000
              </cell>
            </row>
          </table>
          <head xml:id="i-Xtya4xpetSbs3qM8J2JvUj" type="h1">
            1:1 Kommunalekonomisk utjämning
          </head>
          <p xml:id="i-6GhWMC1CLLbrmvJMdK9adL">
            I statsbudgeten är de generella statsbidragen till kommunerna
            nominellt oförändrade. Detta innebär att värdet av statsbidragen
            urholkas i takt med kommunernas pris- och löneökningar. Det nuvarande
            systemet försvårar också kommunernas långsiktiga planering. Vänsterpartiet
            föreslår därför att de generella statsbidragen till kommunerna
            värdesäkras genom att de automatiskt räknas upp för pris- och
            löneökningar. Vi menar att det behövs 2,5 miljarder kronor för
            att värdesäkra statsbidragen för 2014.
          </p>
          <p xml:id="i-K23FJEMTAhX6YxcPnugJoa">
            Vänsterpartiet var och är motståndare till de höjningar och indexregleringar
            av högkostnadsskydden som regeringen har genomfört. Regeringens
            politik innebar en förstärkning av ekonomin i kommuner och landsting
            med 980 miljoner kronor. Vi menar dock att ökade avgifter för
            medborgarna är fel sätt att förstärka vården och minskar anslaget
            med detta belopp, i stället har vi föreslagit värdesäkrade generella
            statsbidrag (se ovan). För att kompensera för att vår ståndpunkt
            innebär minskade direkta intäkter till landstingen för läkarbesök
            ökar vi dock anslaget med 280 miljoner kronor.
          </p>
          <p xml:id="i-3YSoAkx7fehaGPTjYgbgYd">
            Forskning har visat att ungdomar som haft sommarjobb under skoltiden
            efter slutförda studier har lättare att få en förankring på arbetsmarknaden.
            I syfte att ge ungdomar en meningsfull sysselsättning under sommarlovet
            och en första kontakt med arbetslivet vill vi genomföra en sommarjobbsgaranti
            för landets 17-åringar. Genom den ska alla 17-åringar som vill
            ha ett sommarjobb erbjudas att arbeta inom kommunerna under tre
            veckor. Vi avsätter 300 miljoner kronor under 2014 för detta ändamål.
          </p>
          <p xml:id="i-BRBdm8oPVkdRjMpD7ZPYfd">
            Avgifterna till kulturskolan är för många familjer ett stort
            problem. Den genomsnittliga avgiften för en termin är över 600
            kronor, men den varierar stort så att den i vissa kommuner är
            mer än dubbelt så hög. Barn från alla familjer ska ha möjlighet
            att delta i kulturskolans verksamhet och vi menar att det är en
            viktig fråga att dessa avgifter minimeras. Vi avsätter därför
            200 miljoner kronor för att införa en maxtaxa på 300 kronor per
            termin på kulturskolorna.
          </p>
          <p xml:id="i-WzUoQyDTW54EjUERYKoys8">
            Skolan ska vara likvärdig. De senaste decenniernas skolreformer
            har fört oss allt längre bort från målet en likvärdig skola. Kunskapsskillnaderna
            och segregationen har ökat. Alltför många elever lämnar grundskolan
            respektive gymnasiet utan fullständiga betyg. Antalet lärare behöver
            öka. Vänsterpartiet satsar därför 1 miljard kronor under 2014
            på riktade statsbidrag för ökad lärartäthet.
          </p>
          <p xml:id="i-6fyDoUwyWxQNf8PdNyq6Cb">
            Det finns ett behov av utökad daglig verksamhet för personer
            med funktionsnedsättningar. Vi föreslår därför att personer med
            psykiska funktionsnedsättningar inom LSS (Lagen om stöd och service
            till vissa funktionshindrade) personkrets 3, ska få rätt till
            daglig verksamhet. Vi ersätter därför kommunerna för deras ökande
            kostnader med 165 miljoner kronor under 2014.
          </p>
          <p xml:id="i-TVeGMXxNiMU6eHWixptdzv">
            Tvångsomhändertagna personer inom psykiatrin har ofta en raserad
            ekonomi med stora skulder p.g.a. sin sjukdom. Vi föreslår därför
            att man slopar vårdavgifterna i den psykiatriska tvångsvården.
            Landstingen bör då ersättas med 22 miljoner kronor per år från
            2014.
          </p>
          <p xml:id="i-5xnYSpyk9HZ6gJePQA4qEX">
            I dag varierar taxan för hemtjänst stort mellan olika kommuner.
            För många äldre blir höga hemtjänsttaxor ett hinder. Men huruvida
            man får omsorg och stöd ska inte komma an på den enskildes ekonomiska
            situation. Vänsterpartiet vill därför införa ett tak på 100 kronor
            i timmen för hemtjänsten. För detta avsätter vi 300 miljoner kronor.
          </p>
          <p xml:id="i-QjSgwCVYxCkQUppvdAY8du">
            Glasögon till barn är dyrt. I dag tvingas många fattiga föräldrar
            att avstå från att köpa glasögon, trots att de är nödvändiga för
            barnen. Inget barn med synfel ska behöva vara utan glasögon p.g.a.
            föräldrarnas dåliga ekonomi. Vi vill subventionera glasögon för
            barn i åldern 2–15 år med 800 kronor för ett par glasögon. Vi
            avsätter därför 300 miljoner kronor per år för en glasögonreform.
          </p>
          <p xml:id="i-GvtbhWqRK47GAiRC9vHgLa">
            Ensamstående föräldrar kan ha svårt att få avlastning när barnen
            är sjuka. Att inte ha en partner som delar ansvaret för vård av
            sjuka barn kan leda till att föräldern inte kan sköta sitt arbete.
            Långa eller upprepade perioder med sjuka barn innebär även ett
            inkomstbortfall som blir extra kännbart för den förälder som är
            ensamstående. Barnomsorgsstöd i hemmet är ett alternativ som skulle
            underlätta vardagen för ensamstående föräldrar. Vi avsätter därför
            150 miljoner kronor under 2014 i syfte att inleda försöksverksamhet
            med barnomsorgsstöd i hemmet.
          </p>
          <p xml:id="i-L8cwESEJPBSMQJ5qMcFgqx">
            Efter förslag från regeringen beslutade riksdagen tidigare i
            år om skärpta krav och villkor för personer som är beroende av
            ekonomiskt bistånd. Det ekonomiska biståndet är det yttersta skyddsnätet
            och ska inte villkoras. Regeringens politik har lett till att
            allt fler människor har tvingats ansöka om ekonomiskt bistånd
            för att kunna försörja sig trots att de endast är arbetslösa eller
            sjuka. Regeringens förslag innebär ytterligare ett steg mot att
            det ekonomiska biståndet permanentas som stöd vid arbetslöshet.
            Därför bör regeringen i stället förbättra arbetslöshets- och sjukförsäkringen
            så att fler människor får en stabilare försörjning samtidigt som
            de kan erbjudas bättre stöd att återgå i arbete. Detta innebär
            att vi minskar anslaget med 300 miljoner kronor.
          </p>
          <p xml:id="i-YXtirU7qQ6hm6r3hSLBbx6">
            Vänsterpartiet avvisar regeringens misstänkliggörande av studerande
            inom den kommunala vuxenutbildningen genom medel för att ställa
            aktivitetskrav. Vi minskar därmed anslaget med 14 miljoner kronor.
          </p>
          <p xml:id="i-SSFMkP5z2r57F9w9aWDGLC">
            I enlighet med den kommunala finansieringsprincipen görs ett
            antal regleringar. Dessa summeras till en minskning av anslaget
            med 1 760 miljoner kronor 2014.
          </p>
          <p xml:id="i-6A44iMbGqk9vWUSQ8cnjrf">
            Med anledning av vår ståndpunkt när det gäller ändringar i systemet
            för kommunalekonomisk utjämning (se nedan), minskar vi anslaget
            med 961 miljoner kronor.
          </p>
          <p xml:id="i-AjRnwpdq41LbCrUXuhpZfy">
            Sammantaget föreslår Vänsterpartiet en ökning av anslaget med
            1 202 miljoner kronor jämfört med regeringen 2014.
          </p>
          <head xml:id="i-6vvcakj7bZfUAoHHaa4HnR" type="h1">
            Nytt anslag: Lokala servicekontor
          </head>
          <p xml:id="i-KJpU4Vig3dbubEuMaQzfPP">
            Vänsterpartiet vill att det ska finnas lokala servicekontor i
            varje kommun. Där vill vi samla Arbetsförmedlingens, Försäkringskassans
            och delar av kommunernas service i en enda organisation på lokal
            nivå. Resurserna ska kunna användas gemensamt. Vi menar att det
            på sikt behöver byggas upp kompletta servicekontor i varje kommun
            för att samordna statlig, kommunal och privat service. De kan
            kompletteras med servicepunkter i vissa orter utanför centralorten.
            Vi anslår därför 50 miljoner kronor till kommunerna per år under
            en femårsperiod för försöksverksamhet beträffande lokala servicekontor.
            För 2014 anslår vi 50 miljoner kronor under ett nytt anslag för
            ovan nämnda ändamål.
          </p>
          <head xml:id="i-5TnkHfC3u5LQDVJ5MKjBcR" type="h1">
            Ändringar i systemet för kommunalekonomisk utjämning
          </head>
          <p xml:id="i-DYN3x2cMHDDxJAz9KkuuUR">
            Regeringen föreslår i propositionen en rad förändringar i systemet
            för kommunalekonomisk utjämning. Vänsterpartiet är kritiskt till
            att regeringen avviker från de lagförslag som den parlamentariskt
            tillsatta kommittén, Utjämningskommittén.08, lämnade i sitt slutbetänkande
            Översyn av den kommunala utjämningen (SOU 2011:39).
          </p>
          <p xml:id="i-GAd9USczNwbr2YbCyLazpN">
            Vänsterpartiets ståndpunkt både nu och i utredningen är att det
            behövs mer utjämning, inte mindre. Arbetet i utredningen innebar
            en rad kompromisser och ledde slutligen till ett välavvägt och
            bra förslag. Det är anmärkningsvärt att regeringen inte respekterar
            det arbete som utredningen gjort och väljer att väsentligen avvika
            från vad som däri föreslogs.
          </p>
          <p xml:id="i-QiA7RHzsRUQAU4uxmNNGcB">
            De förändringar som regeringen föreslår avseende förändringarna
            i inkomstutjämningen innebär en minskad omfattning av utjämningen.
            Vänsterpartiet anser att vi behöver ett starkt och solitt utjämningssystem
            som kan stå sig under många år framöver. Regeringens förslag är
            enligt vår mening ett steg i helt fel riktning.
          </p>
          <p xml:id="i-9izomTgnRiXxAcpBkRHPRg">
            Mot bakgrund av detta bör riksdagen anta regeringens förslag
            till lag (2044:733) om kommunalekonomisk utjämning med de ändringar
            avseende pragraf 7,11 och 12 som föreslogs i slutbetänkandet Översyn
            av den kommunala utjämningen (SOU 2011:39). Detta bör riksdagen
            besluta.
          </p>
          <p xml:id="i-2yzCAvbRoLYg7YBZWEaLH8">
            I likhet med utredningens förslag föreslår regeringen att löner
            ska läggas till i utjämningssystemet (se avsnitt 3.6.4.9). Vänsterpartiet
            var starkt kritiskt till detta i utredningen. Vi vidhåller vår
            kritik men avstår dock från att föreslå några ändringar i detta
            hänseende till förmån för vad som gemensamt beslutades om i utredningen.
          </p>
        </div>
        <div xml:id="i-PgEKDDGw61NugkyfY3JybQ" type="motSignatures">
          <list xml:id="i-93AmAUq5Y6x7NecZJYiULZ">
            <item xml:id="i-BaEaZvdAAmqcbGjmxZATrY">
              Jonas Sjöstedt (V)
            </item>
            <item xml:id="i-8EVuWG8x7oAJPfRyuXGxWE">
              Torbjörn Björlund (V)
            </item>
            <item xml:id="i-JCE7qk2v9RTE4BjG87cUXs">
              Siv Holma (V)
            </item>
            <item xml:id="i-AU7Pcvrvz6beq4pthfisP6">
              Eva Olofsson (V)
            </item>
            <item xml:id="i-9amvhnkKGTCEdiqz9JtWAm">
              Mia Sydow Mölleby (V)
            </item>
            <item xml:id="i-RT2fgFcjmYbn7QHQ7puvVU">
              Hans Linde (V)
            </item>
            <item xml:id="i-BpLsPts8NyjQrEtiG9dzo9">
              Ulla Andersson (V)
            </item>
          </list>
        </div>
      </div>
    </body>
  </text>
</TEI>
