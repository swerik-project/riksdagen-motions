<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201617-UbU-03559">
  <teiHeader>
    <fileDesc>
      <titleStmt>
        <title>med anledning av prop. 2016/17:50 Kunskap i samverkan - för samhällets utmaningar och stärkt konkurrenskraft</title>
        <author corresp="i-7j9zqwa59cSRps4Te6ek4E i-EDRJhBHzVgQtpo6Ksyzirg">av Stefan Jakobsson och Robert Stenkvist (båda SD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2016/17:3559 av Stefan Jakobsson och Robert Stenkvist (båda SD)</title>
          <idno type="rdwebb">H4023559</idno>
          <rs type="number">3559</rs>
          <orgName type="comitteeAbbreviation">UbU</orgName>
          <ref type="dokument_url_text">http://data.riksdagen.se/dokument/H4023559/text</ref>
          <ref type="dokument_url_html">http://data.riksdagen.se/dokument/H4023559</ref>
          <ref type="dokumentstatus_url_xml">http://data.riksdagen.se/dokumentstatus/H4023559</ref>
          <ref type="docx">http://data.riksdagen.se/fil/ACC031D8-9F6E-4E11-B340-EFB4EF0641D8</ref>
          <ref type="pdf">http://data.riksdagen.se/fil/B1621718-3FC8-47A6-8754-01EA3231DBE8</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-7j9zqwa59cSRps4Te6ek4E</idno>
            <name>Stefan Jakobsson</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-EDRJhBHzVgQtpo6Ksyzirg</idno>
            <name>Robert Stenkvist</name>
            <state type="partyAffiliation" ref="Q504069">
              <desc>SD</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-SZDDNXToNSedwSxwSwj97b" type="basedOn"/>
        <correspContext corresp="i-SZDDNXToNSedwSxwSwj97b">
          <ref>Proposition 2016/17:50</ref>
        </correspContext>
        <correspAction xml:id="i-SeGDBxgEBcusnKvauZNV2p" type="signed"/>
        <correspContext corresp="i-SeGDBxgEBcusnKvauZNV2p">
          <note type="signatory" corresp="i-7j9zqwa59cSRps4Te6ek4E"/>
          <note type="signatory" corresp="i-EDRJhBHzVgQtpo6Ksyzirg"/>
        </correspContext>
        <correspAction xml:id="i-J92R4LXVrJsKzQoVoWXn6T" type="submitted">
          <date when="2016-12-14"/>
          <time when="10:58:53"/>
        </correspAction>
        <correspAction xml:id="i-2XeuHmzhC6msCjfPvFTGFM" type="dismissed">
          <date when="2016-12-20"/>
        </correspAction>
        <correspAction xml:id="i-CbGxnFNz8U55HcuhCGSQfL" type="reviewed">
          <date when="2016-12-20"/>
          <time when="08:09:38"/>
        </correspAction>
        <correspAction xml:id="i-Rw65FPTGqcegEdgGUm2413" type="referred">
          <date when="2017-01-10"/>
        </correspAction>
        <correspAction xml:id="i-FWL2HLmVb7dRvHTrAjcYAb" type="assigned">
          <date when="2017-06-19"/>
          <time when="09:00:18"/>
        </correspAction>
        <correspContext corresp="i-FWL2HLmVb7dRvHTrAjcYAb">
          <ref type="assignedTo">Utbildningsutskottet</ref>
        </correspContext>
        <correspAction xml:id="i-V35Py3sLgdkMLpEPjPAnfN" type="behandlas_i"/>
        <correspContext corresp="i-V35Py3sLgdkMLpEPjPAnfN">
          <ref type="uppgift">2016/17:UbU12</ref>
          <ref type="ref_dok_id">H401UbU12</ref>
          <ref type="ref_dok_typ">bet</ref>
          <ref type="ref_dok_rm">2016/17</ref>
          <ref type="ref_dok_bet">UbU12</ref>
          <ref type="ref_dok_titel">Kunskap i samverkan - för samhällets utmaningar och stärkt konkurrenskraft</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div xml:id="i-VtiQx4PXzZ7Y8tHRbRYwjf" type="motHeader">
        <div xml:id="i-UZPr2VSv6TfDQkWHAD1vcg" type="motTitle">
          Motion till riksdagen 2016/17:3559 av Stefan Jakobsson och Robert
          Stenkvist (båda SD) med anledning av prop. 2016/17:50 Kunskap
          i samverkan – för samhällets utmaningar och stärkt konkurrenskraft
        </div>
      </div>
      <div xml:id="i-FYMed6iNBCCNwUuQ9ctb2C" type="motBody">
        <div xml:id="i-AHXsdhm8LTQnYKMSXxQLKS" type="motProposal" subtype="förslag">
          <head xml:id="i-N7ThjDPct4MwRJMje9Mpcp">
            Förslag till riksdagsbeslut
          </head>
          <list xml:id="i-FG3JRZPcLTLLGvMqFyyP1r" style="ol">
            <item xml:id="i-BFHNFJtKb3FfnsTf9fK2fi">
              Riksdagen avslår regeringens föreslagna ändring i högskolelagen
              (1992:1434) för att göra Malmö högskola till universitet.
            </item>
            <item xml:id="i-6gKBqsyVRv18A3Douu5MgB">
              Riksdagen ställer sig bakom det som anförs i motionen om könsmässig
              kvotering av forskningsanslag och tillkännager detta för regeringen.
            </item>
            <item xml:id="i-RuKNfJuYxwPdCBw4nqJmZZ">
              Riksdagen ställer sig bakom det som anförs i motionen om politiseringen
              av forskning om rasism och tillkännager detta för regeringen.
            </item>
            <item xml:id="i-12RwrpocSh7Dj93YA6t51F">
              Riksdagen ställer sig bakom det som anförs i motionen om byggandet
              av Nobel Center på Blasieholmen och tillkännager detta för regeringen.
            </item>
            <item xml:id="i-31DxP2PciKpEyEYmUUAAjx">
              Riksdagen ställer sig bakom det som anförs i motionen om anslagen
              till konstnärliga högskolor och tillkännager detta för regeringen.
            </item>
          </list>
        </div>
        <div xml:id="i-DKnKZ7y3gKK3FuYWCuMe33" type="motContent">
          <head xml:id="i-Hj1htMKr9wtyUXi8j5C8Rj" type="h1">
            Sverigedemokraternas syn på regeringens forskningsproposition
          </head>
          <p xml:id="i-8yPXMBXX6JCe4xZbVs4DHZ">
            Sverige ligger med sin forskning bra till internationellt sett,
            men andra länder, främst asiatiska nationer, knappar hela tiden
            in på Sverige. Detta gäller både citeringar och andelen forskning
            och utveckling av BNP. När det gäller innovationsrelaterade samarbeten
            har Sverige tappat på ett alarmerande sätt jämfört med andra nationer.
            Någon förklaring ges inte i regeringens proposition. När det gäller
            forskartäthet per capita ligger Sverige fortfarande bra till internationellt.
            Sverige uppvisar en negativ trend när det gäller att ta del av
            forskningsanslag från EU:s olika organisationer. Det är en icke
            önskvärd utveckling och den borde vändas.
          </p>
          <head xml:id="i-Bh1FXooizZ28Xdc5bKmoay" type="h2">
            Karriärvägar för forskare
          </head>
          <p xml:id="i-W9WgrTjsW5SDS9BDN8qYyR">
            Vi håller med regeringen om att forskare måste kunna få genomtänkta
            rimliga karriärvägar, därmed verkar regeringens aviserade höjning
            av beloppet för helårsstudent med forskaranknytning rimlig. Dessutom
            bör, som regeringen föreslår, utbildningsbidraget till doktorander
            avskaffas.
          </p>
          <head xml:id="i-WmPSV6UBCfc1CFZ9ZcqDAC" type="h2">
            Kvalitet inom forskningen
          </head>
          <p xml:id="i-T5cDJw5axS32L2XLxF1tbo">
            Regeringens olika formuleringar om satsningar på kvalitet och
            inte enbart kvantitet i propositionen är lovande. Speciellt noterar
            vi att de ökande anslagen främst ska öka kvaliteten på forskningen
            samt ge bättre och säkrare karriärvägar för forskare (s. 23).
            Regeringens avsikt att stärka grundforskningen är också positiv.
            Attraktiva och tydliga karriär- och meriteringsvägar är också
            en positiv ansats av regeringen.
          </p>
          <head xml:id="i-LEhpjaqXC8CSFDp4HLjfjU" type="h2">
            Högskolans styrning och resurstilldelning
          </head>
          <p xml:id="i-NBf9ziUN98eyYne5PKkVC2">
            Regeringen aviserar en översyn av lärosätenas resurstilldelning
            och styrning, vilket är välkommet. Det resurstilldelningssystem
            vi har i dag är för kvantitetsdrivande och gynnar inte kvaliteten
            tillräckligt mycket. Vi vill ha ett system som är mer kvalitetsdrivande.
          </p>
          <p xml:id="i-BuhF3bkvvkVmwDebi4pY9n">
            Styrningen av våra lärosäten bör tillgodose både statens behov
            av kontroll av våra skattemedel och lärosätenas akademiska frihet
            och autonomi. Vi vill se styrelser med både externt tillsatta
            ledamöter, ledamöter från det egna lärosätet och ledamöter från
            andra lärosäten. Sverigedemokraterna välkomnar en utredning och
            översyn av både resurstilldelning och styrning; frågan är vad
            utredningen får för direktiv.
          </p>
          <head xml:id="i-3HxPPsZjTU5ui5jGbaGAZU" type="h2">
            Extern finansiering
          </head>
          <p xml:id="i-dhDUJkgLwVwKMQ26ZX91M">
            Vi delar regeringens uppfattning om att en för omfattande extern
            finansiering medför problem. Denna finansiering minskar lärosätenas
            frihet och binder upp basanslagen. Basanslagen ska främst styras
            av lärosätena, inte av externa aktörer. Regeringen borde därmed
            se över anslagsverksamheten för Vinnova och andra statliga forskningsinstitut.
            Ett ytterligare problem uppstår då när regeringen själv säger
            att anslag ska styras efter indikatorerna citeringar, publiceringar
            och externa anslag (s. 56). Detta leder ju till att regeringen
            bygger in en paradox i sin politik. Regeringen påtalar själv vikten
            av en stark grundforskning, (s. 21), vilket vi instämmer i.
          </p>
          <head xml:id="i-8LQLwyu1jqkrQW7giDXHiF" type="h2">
            Regeringens tre delmål
          </head>
          <p xml:id="i-QhKHhiusHuTHby8FcP8cPk">
            När det gäller regeringens tre delmål med tioårsperspektiv håller
            vi med regeringen om att Sverige ska vara ett attraktivt land
            internationellt för utländska forskningsinvesteringar. Motsatt
            uppfattning vore anmärkningsvärd. Vi håller också med om att investeringarna
            i forskning och utveckling borde ligga över EU:s genomsnitt. Målsättningen
            att samverkan ska öka är också en målsättning vi delar. Dock menar
            vi att samverkan alltid ska föra ett mervärde med sig, i annat
            fall är det en negativ samverkan. Kvalitet i forskningen måste
            alltid gå före samverkan.
          </p>
          <head xml:id="i-S4LfdCcqRpMvjvoCmi4nc6" type="h2">
            Samverkan
          </head>
          <p xml:id="i-SmXNK4AnyU8qSLjYDwN32Z">
            Att som regeringen aviserar sätta samverkan som kvalitetsindikator
            rent allmänt är en farlig väg att gå. En bedömning måste göras
            när det är relevant med samverkan och när det inte är det samt
            vilken samverkan som tjänar syftet bäst. Detta gäller i hög grad
            också samverkan med det omgivande samhället (s. 59), där samverkan
            kan vara en viktig kvalitetskomponent eller enbart dränera resurser.
          </p>
          <head xml:id="i-6DdKwwWJE4aspYQvehxf3w" type="h2">
            Forskning på alla lärosäten
          </head>
          <p xml:id="i-7HsfY36fFbYSiY3PK9jhpi">
            Forskning på alla lärosäten är en fin tanke i teorin, men i praktiken
            kommer en del mindre lärosäten bara bedriva forskning av sekunda
            kvalitet, för att de måste. Det är bättre att mindre lärosäten
            forskar i samverkan med större lärosäten och att forskningen då
            blir meningsfull. Forskning av sämre kvalitet kommer alltid dra
            resurser från annan forskning, därför vänder sig Sverigedemokraterna
            mot regeringens dogmatiska hållning gällande forskning på samtliga
            lärosäten.
          </p>
          <head xml:id="i-AYDY3j85FQnH234r3TBZ5" type="h2">
            Strategiska forskningsområden
          </head>
          <p xml:id="i-4JmgGgw3qKmsK1Mg8Qj6kJ">
            Strategiska forskningsområden (SFO) är en satsning som härrör
            från Alliansens tid vid makten. Medel har fördelats från 2012
            och en utvärdering gjordes 2015. Att så många som 43 forskningsmiljöer
            har fått stöd är uppseendeväckande. Att något är av ”strategisk”
            betydelse måste betyda att det är särskilt viktigt. Om satsningen
            sprids för mycket så förloras hela idén med att prioritera viktiga
            områden, då är satsningarna inte strategiska.
          </p>
          <p xml:id="i-5aGWe28uzwPhUozpTapWaw">
            Sverigedemokraternas uppfattning är att dessa medel bör fördelas
            på de områden som är av avgörande strategisk betydelse. Ett större
            antal satsningar bör strykas, återstående medel fördelas på de
            viktigaste och överskjutande medel bör satsas på ökade basanslag.
            Utvärderingen som regeringens proposition hänvisar till ger visst
            stöd för detta och kan med fördel användas som underlag för en
            omfördelning.
          </p>
          <head xml:id="i-CKoZsBKNZ2ykRCXvgppuGm" type="h2">
            Om forskningsinstitut
          </head>
          <p xml:id="i-JoKtUDnmiff4o6brWnZSnf">
            Länder som Finland, Holland och Tyskland har förhållandevis stora
            forskningsinstitut. Regeringen vill utveckla den svenska motsvarigheten,
            Rise (Research Institutes of Sweden AB).
          </p>
          <p xml:id="i-561EX8R8pUME7tE1ekQu3s">
            Sverigedemokraterna ger sitt fulla stöd till denna satsning.
            Nu är det viktigt att Rise drivs på ett sätt så att ny teknologi
            kommer till användning till förmån för ekonomisk tillväxt och
            nya arbetstillfällen. Rises tillväxt bör också fortskrida i framtiden
            om satsningen visar sig framgångsrik.
          </p>
          <head xml:id="i-Bvb31JSebYkQzXLg8ys2Ra" type="h2">
            Satsning på pedagogisk forskning
          </head>
          <p xml:id="i-VZd9mW3LDaW5KJTZTidLsL">
            Regeringens aviserade satsning på pedagogisk forskning är i sig
            inte fel, men problematisk ur synvinkeln att den förväntas lösa
            de problem svensk skola står inför, manifesterade i de internationella
            undersökningar där Sverige rasat de sista decennierna (s. 105).
            Dock härrör svenska skolans problem i huvudsak inte från problem
            med pedagogiken, utan från strukturella och värderingsmässiga
            paradigmer. Vi vill att forskningen också fokuserar på dessa områden.
          </p>
          <head xml:id="i-XDzUXh9KC4mMEZiGZuYe4b" type="h2">
            Ökade anslag för konstnärlig forskning
          </head>
          <p xml:id="i-VjVxg3iMW6QNx9zEQcgrqg">
            Regeringen skriver i sin forskningsproposition (s. 57) att de
            ”gör bedömningen” att anslagen för konstnärlig forskning och konstnärlig
            forskarutbildning behöver ökas och aviserar därmed en ökning av
            dessa anslag i kommande budgetpropositioner. Vad som ligger till
            grund för denna bedömning står det tyvärr inget om. Det är beklagligt
            om Sverige halkat efter internationellt när det gäller konstnärlig
            forskning. Dock har vi inte sett några sådana rapporter. Sverigedemokraterna
            gör bedömningen att om det finns ett ekonomiskt utrymme för att
            öka forskningsanslag, ska pengarna läggas på ökade basanslag för
            att gynna grundforskning och annan verklighetsnära forskning.
          </p>
          <head xml:id="i-FR4KuVCJmrSqJmB9zp93mE" type="h2">
            Livsmedelsforskning
          </head>
          <p xml:id="i-6NVPnVDseCXog51HKLLx5k">
            Svenska lantbrukare verkar under hård konkurrens på EU:s inre
            marknad och måste samtidigt förhålla sig till en förhållandevis
            tuff nationell miljölagstiftning. Som ett resultat av detta har
            Sveriges självförsörjningsgrad långsiktigt sjunkit till en bekymmersamt
            låg nivå (under 50 procent).
          </p>
          <p xml:id="i-D6cC1GHBJnVgzwKsn7dS9v">
            För att vända utvecklingen behöver regeringen, bland annat, i
            större utsträckning stödja satsningar på innovation och utveckling
            inom livsmedelssektorn. Svensk livsmedelsproduktion verkar under
            landsspecifika förhållanden på flera sätt, vilket innebär att
            det är viktigt att vi har egen forskning.
          </p>
          <p xml:id="i-D767B3koqdXDYPmvKts1bD">
            Behovsdriven forskning för att stärka konkurrenskraften och effektiviteten
            inom de landsbygdsnära näringarna, såsom jordbruk, skogsbruk och
            vattenbruk, intar inte en framträdande plats i regeringens forskningsproposition.
            Sverigedemokraterna anser att regeringen i högre grad bör prioritera
            detta.
          </p>
          <head xml:id="i-7GBhPWHX4Vx2RNkMaVwTXJ" type="h2">
            Nyindustrialisering
          </head>
          <p xml:id="i-8rxScvKgizwcdf1Z5fVBx5">
            Regeringen talar i sin forskningsproposition om nyindustrialisering
            (s. 128). Det är ett ord och en strävan som Sverigedemokraterna
            i högsta grad ansluter sig till. Det är också mycket välgörande
            att regeringen kommit till insikt om industrins betydelse för
            vårt välstånd och att detta välstånd inte bara kan vila på det
            vi benämner ”tjänstesamhället”.
          </p>
          <head xml:id="i-HakJSjUTLbbMLiJhGpLBX9" type="h1">
            Yrkanden
          </head>
          <head xml:id="i-34rNJe8UzzhEU45puvTy3r" type="h3">
            Ska Malmö högskola bli universitet?
          </head>
          <p xml:id="i-VwoBLsbmdBq8DB8pUHD15X">
            1. Regeringen har föreslagit att Malmö högskola ska bli universitet
            och deklarerar därför att tillskjuta 90 miljoner kronor till Malmö
            högskola. Vi anser att detta inte är rimligt i dagsläget, då närmaste
            universitet, Lund, bara ligger några mil bort. En fortsatt samverkan
            mellan lärosätena vore en bättre lösning. Dessutom är inte forskningen
            på Malmö högskola av den kvalitet vi kan begära av ett universitet.
            På grund av anförda skäl yrkar vi därför avslag på förslaget om
            ändring av 1 kap. 17 § högskolelagen (1992:1434) där Malmö högskola
            föreslås uppgraderas till universitet.
          </p>
          <head xml:id="i-DzMsADuXKTSQcZVbAGu9W7" type="h3">
            Jämställdhet inom allmän forskning och klimatforskning
          </head>
          <p xml:id="i-BybYxiBrYAkpQsn9Wk3Avh">
            2. Jämställdheten ska öka inom forskningsområdet, men utan kvotering
            och utan att vi överger principen att den bäst lämpade alltid
            erhåller anslag i opartisk konkurrens. En svårare men betydligt
            bättre väg för fler kvinnor inom forskningen är att ta reda på
            varför färre kvinnor söker och erhåller tjänster och sedan skapa
            de bästa förutsättningarna för att kvinnor ska kunna erhålla olika
            tjänster inom forskningen. Vissa formuleringar i regeringens proposition
            för tankarna till kvotering av forskningsanslag, även om detta
            inte sägs explicit (s. 75). Forskning är könsneutral när den är
            som mest framgångsrik. Därför motsätter vi oss starkt den formulering
            som regeringen ger uttryck för i propositionen att köns- och genusperspektivet
            ska bli integrerat och konstant närvarande i forskningens innehåll.
          </p>
          <p xml:id="i-HXNGtgd2mBZZsTTCZdKGks">
            Till skillnad från regeringen anser inte vi att klimatfrågan
            är en jämställdhetsfråga och vi anser inte heller att kvinnor
            är centrala i arbetet med klimatutmaningen. Vi anser, tvärtemot
            regeringen, att kvinnor och män spelar en lika stor roll i denna
            fråga (s. 81). Vidare när det gäller klimatforskningen finns tendenser
            till politisering och starka känslor, vilket vi ser en fara med.
            Däremot välkomnar vi stringent forskning på området, oavsett vad
            resultatet av denna forskning blir.
          </p>
          <head xml:id="i-FXkTcGVJbXBrekJWSbNi7E" type="h3">
            Integrations-, immigrations- och rasismforskning
          </head>
          <p xml:id="i-3hotPAAZHe25Gi6C5LvMsT">
            3. Regeringen aviserar en tioårig satsning på forskning om migration
            och integration (s. 89). Detta kan vara välbehövligt då all praktiknära
            politik på området misslyckats. Dock motsätter vi oss satsningar
            från budgetåret 2018 och framåt på rasismforskning från Vetenskapsrådets
            sida, då redan givna anslag gått till forskare som snarast utmärkt
            sig för sin starka politisering och svaga verklighetsförankring.
            Att låta några områden, som t.ex. forskning om rasism, helt frikopplas
            från den vetenskaplighet som det annars talas så högstämt om är
            inte konstruktivt. Vi föreslår ett seriöst forskningsprogram för
            opolitiska forskare som har chans att komma fram till stringenta
            slutsatser. Dessutom vill vi att pengar förs över från oseriösa
            program initierade av Vetenskapsrådet och i stället läggs på utökade
            basanslag.
          </p>
          <head xml:id="i-Wx4TzXX5Wa4yk9RWUjoCr9" type="h3">
            Byggandet av Nobel Center
          </head>
          <p xml:id="i-36vPFPu47k5Z7Ep6xusCZi">
            4. Regeringen deklarerar i propositionen att den ser positivt
            på byggandet av Nobel Center på Blasieholmen och tillför 60 miljoner
            kronor under en treårsperiod för detta. Det har förekommit massiv
            kritik mot placeringen av Nobel Center på Blasieholmen, där bland
            annat ett gammalt tullhus måste rivas för den nya byggnaden. Få,
            om ens någon har riktat kritik mot centret i sig, utan just den
            föreslagna placeringen. På grund av placeringen av Nobelcentret
            vill Sverigedemokraterna avslå förslaget och de pengar som anslås
            för drift av det nya centret.
          </p>
          <head xml:id="i-Jg9vz2ff2j8HNd5utz8JYD" type="h3">
            Konstnärlig forskning
          </head>
          <p xml:id="i-JE2zm8pEGHSSuqxiZN84vj">
            5.Regeringen skriver själv på s. 54 i propositionen att det finns
            problem med att dela upp anslagen mellan utbildning, utbildning
            på avancerad nivå och forskning. När det gäller konstnärlig forskning
            skriver både den nuvarande och den föregående regeringen att konstnärlig
            forskning inte kan vila på samma grundvalar som annan forskning.
            Överhuvudtaget är begreppet ”konstnärlig forskning” problematisk.
            Vi föreslår därför att verksamhetsanslaget och forskningsanslaget
            slås ihop för konstnärliga högskolor från budgetåret 2018 och
            framåt, vilket innebär att konstnärliga högskolor bara erhåller
            ett anslag. Detta behöver inte innebära ett mindre anslag jämfört
            med dagens nivå.
          </p>
        </div>
        <div xml:id="i-VFNxRv6z9D9HT1G124frrX" type="signatureBlock">
          <list xml:id="i-CeVaRJtHMMbPf8pdRH6Pny">
            <item xml:id="i-WNRoV41eMV77JJ4RcYPuLv" who="i-7j9zqwa59cSRps4Te6ek4E" type="signature">
              Stefan Jakobsson (SD)
            </item>
            <item xml:id="i-EdDarzQSsMUvk3DvdzAakR" who="i-EDRJhBHzVgQtpo6Ksyzirg" type="signature">
              Robert Stenkvist (SD)
            </item>
          </list>
        </div>
      </div>
    </body>
  </text>
</TEI>
