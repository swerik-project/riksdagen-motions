<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-199495-UU-00027">
  <teiHeader>
    <fileDesc>
      <titleStmt>
        <title>med anledningen av prop. 1994/95:160 Sveriges samarbete med Central- och Östeuropa</title>
        <author corresp="i-SohYLAuWsbMU8CyYucDha1 i-SohYLAuWsbMU8CyYucDha1">av Håkan Holmberg m.fl. (fp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>med anledningen av prop. 1994/95:160 Sveriges samarbete med Central- och Östeuropa</title>
          <idno type="rdwebb">GI02U27</idno>
          <rs type="number">U27</rs>
          <orgName type="comitteeAbbreviation">UU</orgName>
          <ref type="dokument_url_text">http://data.riksdagen.se/dokument/GI02U27/text</ref>
          <ref type="dokument_url_html">http://data.riksdagen.se/dokument/GI02U27</ref>
          <ref type="dokumentstatus_url_xml">http://data.riksdagen.se/dokumentstatus/GI02U27</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-SohYLAuWsbMU8CyYucDha1</idno>
            <name>Håkan Holmberg</name>
            <state type="partyAffiliation" ref="Q110857">
              <desc>fp</desc>
            </state>
          </person>
          <person gender="man">
            <idno>i-NgCTKqp2fs7ZtdGdg2MLiL</idno>
            <name>Karl-Göran Biörsmark</name>
            <state type="partyAffiliation" ref="Q110857">
              <desc>fp</desc>
            </state>
          </person>
          <person gender="man">
            <idno>i-T576BDaw5pvVYLHtf4Pt4X</idno>
            <name>Lennart Rohdin</name>
            <state type="partyAffiliation" ref="Q110857">
              <desc>fp</desc>
            </state>
          </person>
          <person gender="man">
            <idno>i-SohYLAuWsbMU8CyYucDha1</idno>
            <name>Håkan Holmberg</name>
            <state type="partyAffiliation" ref="Q110857">
              <desc>FP</desc>
            </state>
          </person>
          <person gender="man">
            <idno>i-T576BDaw5pvVYLHtf4Pt4X</idno>
            <name>Lennart Rohdin</name>
            <state type="partyAffiliation" ref="Q110857">
              <desc>FP</desc>
            </state>
          </person>
          <person gender="man">
            <idno>i-NgCTKqp2fs7ZtdGdg2MLiL</idno>
            <name>Karl-Göran Biörsmark</name>
            <state type="partyAffiliation" ref="Q110857">
              <desc>FP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-Mx86AapTuV2ufjpySN5Mzh" type="basedOn"/>
        <correspContext corresp="i-Mx86AapTuV2ufjpySN5Mzh">
          <ref>Proposition 1994/95:160</ref>
        </correspContext>
        <correspAction xml:id="i-4852q8WqQamD4ms1yTXwf5" type="signed"/>
        <correspContext corresp="i-4852q8WqQamD4ms1yTXwf5">
          <note type="signatory" corresp="i-SohYLAuWsbMU8CyYucDha1"/>
          <note type="signatory" corresp="i-NgCTKqp2fs7ZtdGdg2MLiL"/>
          <note type="signatory" corresp="i-T576BDaw5pvVYLHtf4Pt4X"/>
          <note type="signatory" corresp="i-SohYLAuWsbMU8CyYucDha1"/>
          <note type="signatory" corresp="i-T576BDaw5pvVYLHtf4Pt4X"/>
          <note type="signatory" corresp="i-NgCTKqp2fs7ZtdGdg2MLiL"/>
        </correspContext>
        <correspAction xml:id="i-2dc5RhBivwNten4ryhG5Bf" type="referral">
          <date when="1995-03-16"/>
        </correspAction>
        <correspAction xml:id="i-Nkd2GoeNjx6ftdCyzEuPvH" type="dismissal">
          <date when="1995-03-15"/>
        </correspAction>
        <correspAction xml:id="i-PGmKXz9wfuySSUeuJPJND3" type="submission">
          <date when="1995-03-14"/>
        </correspAction>
        <correspAction xml:id="i-HDeqfqcXvuQnNG3RYkpor1" type="referral">
          <date when="1995-03-16"/>
        </correspAction>
        <correspAction xml:id="i-2yw12D7EpFKVJpewtZFrCG" type="dismissal">
          <date when="1995-03-15"/>
        </correspAction>
        <correspAction xml:id="i-EVny6TUCFTUZj5hB4Zp3D4" type="submission">
          <date when="1995-03-14"/>
        </correspAction>
        <correspAction xml:id="i-S28icxZCSSJtyBdtuNNxN8" type="assigned"/>
        <correspContext corresp="i-S28icxZCSSJtyBdtuNNxN8">
          <ref type="assignedTo">Utrikesutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/199495/mot_199495_UU_27/mot_199495_UU_27-001.pdf"/>
      <div xml:id="i-HAeooW7YPmoF2kddgTuiCN" type="motHeader">
        <div xml:id="i-HUNPdxiUhEGRqNb4VNEJHh" type="motTitle"/>
        <div xml:id="i-Hy9L9i5scCMjBC2BCkndJx" type="motSubmissionInfo"/>
      </div>
      <div xml:id="i-B4NuGZJ1aZDgEG1UgQZmNV" type="motBody">
        <div xml:id="i-VCje2m3HwkpEyX73m8a9Ek">
          <p xml:id="i-M2XJf63yvGSscseNRQfTNX">
            Motion till riksdagen
          </p>
          <p xml:id="i-66mTaFRJDVmwUF1y6fWdW4">
            1994/95:U27
          </p>
          <p xml:id="i-9NZKVCCX4dJxmdGAPuwJLG">
            av Håkan Holmberg m.fl. (fp)
          </p>
          <p xml:id="i-6rW21ZYmXnDUAWmiwBaSu4">
            med anledning av prop. 1994/95:160 Sveriges samarbete med Central-
            och Östeuropa
          </p>
          <p xml:id="i-TQZ3UkDnuTTGmiEARidqK8">
            Tre gånger under 1900-talet har demokratiska revolutioner svept
            över Europa. Den första kom vid första världskrigets slut och
            de reaktionära kejsardömenas sammanbrott i Öst- och Centraleuropa.
            Alla de nya stater som då fick sin fri- het, från Finland i norr
            till Jugoslavien i söder, antog demokratiska författ- ningar.
            Men snart ersattes de demokratiska systemen nästan överallt av
            aukto- ritära eller öppet fascistiska regimer. I Ryssland gjorde
            bolsjevikernas stats- kupp i oktober 1917 slut på försöken att
            efter revolutionen i februari samma år etablera en demokratisk
            samhällsordning. Herbert Tingsten beskrev i en viktig bok tidens
            utveckling som ”demokratins seger och kris”. Samma händelseförlopp
            upprepades efter andra världskriget. Större delen av Europa befriades
            från fascism och nationalsocialism, men i Öst- och Cen- traleuropa
            installerades inom kort nya diktaturer, nu med kommunistiska för-
            tecken. Den tredje stora demokratiseringsvågen upplever vi i dag.
            Större delen av Europa har nu både formellt och reellt befriats
            från kommunismen — men i dess ställe uppträder nya hot. I flera
            länder har tidigare makthavare bara bytt partinamn och symboler
            på skrivborden. På många håll har tidigare kommu- nistiska härskare
            försökt behålla makt och inflytande genom att i stället upp- träda
            som radikala nationalister. De närmaste åren kommer att vara avgörande
            för demokratins framtid i stora delar av Europa, och därmed också
            för möjligheten att skapa en ny sä- kerhetsordning byggd på fredligt
            samarbete mellan fria länder och folk både öster och väster om
            den gamla järnridån. Men mycket av den europeiska poli- tiken
            förs fortfarande utan någon riktig förståelse för situationens
            utmaningar och krav. Därför är få frågor i dag viktigare än den
            politik mot de nya demokratierna i Central- och Östeuropa som
            de ”gamla” demokratierna, däribland Sverige, bedriver. Och nyckeln
            till framgång — både när det gäller säkerhet, ekonomisk utveckling,
            social välfärd och en långsiktig politik för ekologisk balans
            — är att demokratins landvinningar kan stabiliseras. Alla beslut
            om svenska insatser i dessa länder måste utgå från denna övergripande
            synpunkt.
          </p>
          <p xml:id="i-3HXrmQCmDPUgqGmGWUg1PH">
            Demokrati och ekonomiskt systemskifte hör ihop
          </p>
          <p xml:id="i-99earTtC2tMPxWWG4FiGf3">
            Det politiska systemet kan inte fastna någonstans mellan bevarad
            diktatur med privilegier för den gamla kommunistiska nomenklaturans
            medlemmar och
          </p>
          <pb facs="riksdagen-motions-pdf/data/199495/mot_199495_UU_27/mot_199495_UU_27-002.pdf"/>
          <p xml:id="i-4p2KwvCT9aTsdzF5LrLegi">
            normal västerländsk demokrati. Om den demokratiska utvecklingen
            inte full- följs blir resultatet troligen i stället ett återfall
            i något som liknar det gamla systemet eller att de gamla makthavarna
            fortsätter att styra under en nödtorf- tigt demokratisk fasad.
            Det gamla systemets sammanflätning av politisk och ekonomisk makt
            innebär samtidigt att det politiska systemskiftet inte kan ge-
            nomföras om inte också det ekonomiska systemet ändras i grunden.
            Riksda- gen bör därför klart säga ifrån att övergången till demokrati
            och övergången till marknadsekonomi är två processer som förutsätter
            varandra. Misslyckas den ena av dessa processer kommer också den
            andra att misslyckas. En sida av detta är att den nya och för
            många helt okända marknadsekono- min, precis som i väst, alltid
            måste förankras inom bestämda rättsliga ramar för att få acceptans
            och alls kunna fungera. Dessa rättsliga ramar kan inte förväntas
            få förtroende om det politiska systemet fortsätter att bygga på
            god- tycke och privilegier. På samma sätt kan demokratiska och
            rättsstatliga princi- per aldrig få fullt förtroende om det ekonomiska
            livet samtidigt bygger på det godtycke och de privilegier som
            var en oupplöslig del av planekonomin. De allvarliga tendenser
            till korruption inom politiken och maffiavälde inom delar av ekonomin
            som präglar flera av de gamla kommuniststaterna beror till stor
            del på att delar av det gamla systemet lever kvar och på att personer
            som kunde leva gott under diktatur och planekonomi nu söker behålla
            sin position i sam- hället. En annan sida av saken är att de ofrånkomliga
            umbäranden för många män- niskor som systemskiftet innebär också
            kräver att de regeringar som leder reformarbetet har den legitimitet
            och det förtroende som bara kan växa ur fria val och en fri politisk
            debatt. Dessutom är det bara genom ett demokratiskt system som
            berättigade krav på sociala trygghetssystem kan resas och leda
            till politiska beslut. Den ekonomiska och sociala krisen i öst
            är i allt väsentligt en produkt av den sammanfallande planekonomin.
            Detta system har producerat utomor- dentligt litet av bestående
            värde. Däremot har det effektivt förstört resurser som annars
            hade kunnat användas för människornas välfärd. Den kommunis- tiska
            perioden präglades inte av trygghet utan av godtycke och en många
            gånger djup social nöd. Den som ådrog sig överhetens ogillande
            berövades ofta alla möjligheter att försörja sig. Det nästan ofattbara
            förfallet av infra- struktur och den låga kvaliteten på olika
            former av sociala tjänster vittnar inte om en socialt medveten
            politik från makthavarnas sida. Synen på ekonomisk utveckling
            präglades av en rovdriftsmentalitet gentemot människor och natur
            som torde sakna motsvarigheter i modern historia. Ett villkor
            för att få till stånd en såväl socialt som ekologiskt hållbar
            ekonomisk utveckling är därför att övergången till marknadsekonomi
            fullföljs. Reformer i riktning mot demokrati, marknadsekonomi
            och ett fungerande rättssamhälle måste genomföras snabbt och heltäckande.
            De länder som har det svårast i dag är just de länder där de styrande
            länge tvekat inför reformar- betet eller inte ens försökt inleda
            reformer: Rumänien, Ukraina, Vitryssland m.fl. I några av dessa
            länder har man först helt nyligen fått politiska ledare som förefaller
            ha någon insikt om behovet av ett genomgripande ekonomiskt systemskifte.
            Som vi redan markerat finns ingen motsättning mellan detta genomgri-
          </p>
          <p xml:id="i-M6DNm7h5aV1cGMdwGC97Tg">
            Mot. 1994/95 U27
          </p>
          <pb facs="riksdagen-motions-pdf/data/199495/mot_199495_UU_27/mot_199495_UU_27-003.pdf"/>
          <p xml:id="i-58qdxQomBqJBvbSTdrCebh">
            pande ekonomiska systemskifte och strävan till en socialt hållbar
            utveckling — utan systemskiftet får i stället de destruktiva mekanismer
            som lagt grunden till dagens kris fortsätta att verka. Men det
            finns inte heller någon motsättning mellan att verka för ett sådant
            systemskifte och att sträva efter att minska de sociala påfrestningar
            som systemskiftet för med sig. Som den mest bekante ”systemskiftesekonomen”,
            Jeffrey Sachs konstaterat har ett socialt stödpro- gram liten
            betydelse ekonomiskt, men stor betydelse politiskt. I vissa fall,
            som i Ryssland, kan alternativet till sociala stödprogram som
            komplement till de marknadsekonomiska reformerna vara fascism,
            återgång till kommunistiskt styre eller att staten tas över av
            den organiserade brottsligheten. I propositionen utgår regeringen
            från att det ekonomiska reformarbetet skall fortsätta, men sambanden
            mellan övergången till marknadsekonomi och möjligheten att föra
            en socialt och ekologiskt hållbar politik utvecklas aldrig. Riksdagen
            bör klart säga ifrån att en socialt och ekologiskt hållbar utveckling
            endast är möjlig om det ekonomiska systemskiftet fullföljs.
          </p>
          <p xml:id="i-8QUyiFLCXJ8skMauLLxjSK">
            Demokratins kultur
          </p>
          <p xml:id="i-HPbRJuHAcQpYu5RConBLrV">
            Att stabilisera demokratin i Öst- och Centraleuropa handlar om
            betydligt mer än att bara genomföra fria val, anta demokratiska
            författningar och skapa för- utsättningar för en fungerande marknadsekonomi.
            Det demokratiska styrelse- skicket förutsätter kunskaper hos allmänhet
            och politiska aktörer om hur de- mokratiskt beslutsfattande går
            till. Det förutsätter levande och från statsmak- ten självständiga
            politiska och ideella organisationer. Och det förutsätter fria
            och självständiga medier och journalister med kunskap om det demokratiska
            samhällets spelregler. Utbildning, både breddutbildning via t.ex.
            TV och mer kvalificerad utbildning genom mer generösa möjligheter
            för studenter från öst att studera vid västerländska universitet,
            har strategisk betydelse för att Euro- pas båda halvor skall kunna
            växa ihop. Det nya Stockholmsbaserade institutet för demokrati
            och fria val (IDEA) bör kunna ha en viktig roll att spela i syn-
            nerhet när det gäller att bygga upp demokratins yttre former,
            inklusive skydd för pressens, organisationernas och debattens
            frihet. Dessutom förutsätter ett framgångsrikt reformarbete att
            en fungerande de- mokrati kan växa fram också på lokal nivå, där
            det gamla systemets företrä- dare annars ofta kan behålla sina
            positioner. I några länder kunde ett sådant ”civilt samhälle”
            utvecklas under kampen mot kommunismen, men i andra länder fanns
            före 1989 inga förutsättningar för någon politisk eller annan
            verksamhet utanför det allsmäktiga partiets kontroll. Satsningar
            som syftar till att bygga upp demokratins formella och reella
            förutsättningar, regionalt och lokalt, bör enligt vår mening tillmätas
            en särskild betydelse när statliga medel ställs till förfogande
            för vänortsutbyte och regionalt utvecklingssamar- bete mellan
            svenska län, regioner och kommuner och deras motsvarigheter i
            de nya demokratierna. Samtidigt som stöd till demokratins formella
            uppbyggnad har förmedlats från Sverige och andra länder har stödet
            till de självständiga politiska rörelser som skall fylla dessa
            former med innehåll varit märkligt kontroversiellt. Vi välkomnar
            därför att regeringen tagit till sig de förslag som länge förts
            fram från folkpartiets sida att ge möjlighet för organ närstående
            de svenska poli-
          </p>
          <p xml:id="i-N1RhqtF5ZkWoDg5RMeLgMo">
            Mot. 1994/95 U27
          </p>
          <pb facs="riksdagen-motions-pdf/data/199495/mot_199495_UU_27/mot_199495_UU_27-004.pdf"/>
          <p xml:id="i-Cs3J9vtXic71owMxrgEewN">
            tiska partierna att kunna förmedla stöd i olika former till demokratifrämjande
            verksamhet i Öst- och Centraleuropa. Vi välkomnar också regeringens
            beto- ning av kvinnornas betydelse i det pågående reformarbetet.
          </p>
          <p xml:id="i-4WnJz1fvZrHmz1Qtb9TT3a">
            Ny säkerhetsgemenskap
          </p>
          <p xml:id="i-KcFwYUBBXaJgrSrbTd2zed">
            Genom kommunismens sammanbrott i Europa har Sveriges säkerhetspoli-
            tiska läge i grunden förändrats. Det avgörande för vår säkerhet
            i dag är om demokratins landvinningar i Europa kan stabiliseras
            eller inte. Om en ”demo- kratins kris” följer på demokratins seger
            så kommer nya säkerhetspolitiska hotbilder att uppstå, om än av
            mycket annorlunda slag än dem som vi varit vana vid före 1989.
            För att demokratins landvinningar skall bli bestående är det viktigt
            att Sverige, i likhet med andra länder, har en klar och genomtänkt
            strategi för hur detta mål skall uppnås. Förutom att medverka
            till det övergripande politiska och ekonomiska sy- stemskiftet
            gäller det då att se till att länderna i Central- och Östeuropa
            snabbt blir fullvärdiga medlemmar i de europeiska samarbetsorganisationerna,
            främst EU. För många av de gamla kommunistländerna framstår också
            med- lemskap i Nato som ett avgörande steg i utvecklingen ”tillbaka
            till Europa”. I propositionen konstateras att Sverige stöder ambitionerna
            från de länder som nu har samarbetsavtal med EU att snarast möjligt
            också bli fullvärdiga medlemmar. Men mycket mer än så sägs inte.
            Det är olyckligt att frågan inte utvecklas mer. Riksdagen bör
            klart säga ifrån att ett övergripande mål för svensk Europapolitik
            är att samtliga europeiska länder som uppfyller kraven på demokrati
            och marknadsekonomi skall kunna bli medlemmar i EU. Det är också
            mycket angeläget att Ryssland så långt som möjligt kan integreras
            i de olika organisationer för europeisk samverkan, EU inberäknat,
            som finns.
          </p>
          <p xml:id="i-4QkV7dBCgLvTx4bcWThcYP">
            Valet av samarbetsländer
          </p>
          <p xml:id="i-8Bech1ww26HqAT6yX3g6Qb">
            Propositionen betonar vikten av att svenska insatser i de nya
            demokratierna koncentreras till vårt närområde, alltså till Polen,
            Estland, Lettland, Litauen och närbelägna delar av Ryssland. Förutom
            dessa områden (från Kaliningrad till Archangelsk) föreslås också
            att samarbete skall kunna ske med andra re- gioner i Ryssland
            där reformprocessen är av särskilt intresse. Dessutom mar- keras
            att samarbete skall kunna ske också med övriga länder i Centraleuropa,
            med Ukraina och Vitryssland samt med länderna i Kaukasus och Central-
            asien. I samband med att exportkreditramen föreslås höjd från
            en till två mil- jarder kronor föreslås dessutom att ramen vidgas
            till att också omfatta export och investeringar i Ukraina, Vitryssland
            och Kazakstan. Att kategoriskt utesluta alla former av samarbete
            med regioner och länder utanför vårt eget direkta närområde är
            knappast möjligt. Men det är enligt vår mening angeläget att sådana
            satsningar, i den mån de sker, verkligen kan motiveras från den
            synpunkt som måste vara den övergripande, nämligen att stärka
            demokratin och motverka nya former av stormaktspolitik och imperia-
            lism. Det gäller i synnerhet länder som Vitryssland där den nu
            sittande stats- ledningen, trots antydningar om strävan till medlemskap
            i EU nyligen, mest ger intryck av att drömma om Sovjetunionens
            återuppståndelse. Skulle de
          </p>
          <p xml:id="i-C7LzzaEZMwjuYBcwCGivYb">
            Mot. 1994/95 U27
          </p>
          <pb facs="riksdagen-motions-pdf/data/199495/mot_199495_UU_27/mot_199495_UU_27-005.pdf"/>
          <p xml:id="i-FmVQUL1nU3yHsZHwV6ycs3">
            krafter i Ryssland och angränsande OSS-stater som arbetar för
            en sådan ut- veckling få överhanden så måste vi räkna med att
            de säkerhetspolitiska konse- kvenserna blir allvarliga. Det viktigaste
            etappmålet för dessa krafter är givet- vis att i en eller annan
            form återta kontrollen över Ukraina. Därför talar starka — både
            svenska och allmänt europeiska — långsiktiga intressen för ak-
            tiva insatser i syfte att stärka de demokratiska krafterna och
            den ekonomiska utvecklingen i detta land. En motsvarande argumentering
            kan och måste föras när det gäller det f.d. Jugoslavien. Två av
            de f.d. jugoslaviska republikerna, Slovenien och Makedo- nien
            har fredligt lyckats uppnå själsvständighet och demokrati. I Slovenien
            torde den nya demokratin och övergången till marknadsekonomi inte
            utsättas för några allvarliga hot — i själva verket är Slovenien
            en lika naturlig blivande EU-medlem redan på kort sikt som t.ex.
            Ungern eller Tjeckien. I Makedonien finns däremot stora inre spänningar
            och ett ständigt närvarande hot från flera av grannländernas sida.
            Risken att de röd-bruna krafter som styr i Serbien vänder blickarna
            också mot Makedonien om de tillåts fullfölja sina planer i Kroatien
            och Bosnien-Hercegovina är uppenbar. Stöd och samarbete med Makedonien
            och Slovenien bör därför ingå i en genomtänkt svensk Öst- och
            Centraleuropapolitik med målet att stabilisera demokratin och
            motverka nya hot mot Europas säkerhet. Men att vidga samarbetet
            till att omfatta praktiskt taget hela den gamla Sovjetunionen
            och hela Öst- och Centraleuropa liksom till ryska regioner långt
            bort från vårt eget närområde kan lätt leda till att koncentrationen
            av de svenska ansträngningarna äventyras. Prioriteras allt så
            prioriteras i verklighe- ten inget. Även om enstaka satsningar
            utanför närområdet ibland kan vara motiverade, så bör riksdagen
            tydligt klargöra att koncentrationen på Balti- kum, Polen och
            nordvästra Ryssland måste behållas. Få ting är under de närmaste
            åren av större betydelse för utvecklingen i Europa än den fortsatta
            utvecklingen av demokratiserings- och reformproces- sen i Ryssland.
            I inlägg från folkpartiet liberalerna har tidigare föreslagits
            att samarbetet med Ryssland får en högre prioritet än hittills
            (nu ca 12 procent av det samlade svenska bilaterala och multilaterala
            samarbetet med Öst- och Centraleuropa). Regeringen markerar nu
            samma inställning. Som framhållits i en enskild motion (fp) under
            allmänna motionstiden kan dock kriget i Tjetje- nien visa sig
            vara ett inslag i en process som leder till att reformprocessens
            motståndare får en allt starkare ställning i rysk politik — samtidigt
            som landet kan dras in i en lång och för hela samhället nedbrytande
            konflikt som kan komma att innefatta hela norra Kaukasus. Skulle
            reformprocessen i Ryssland upphöra, eller vändas i sin motsats,
            kan fortsatt samarbete med den centrala ryska regeringen och dess
            administration komma att framstå som poänglöst eller kontraproduktivt.
            I en sådan situation kan samarbetet med Ryssland i stället få
            koncentreras till samarbete med de regioner där reforminriktade
            po- litiker försöker driva reformprocessen vidare (i dag t.ex.
            S:t Petersburg och Nizjnij Novgorod).
          </p>
          <p xml:id="i-RmHF6Zm8RZo8BzzRLNeVVz">
            Ekologiskt hållbar utveckling
          </p>
          <p xml:id="i-J5cLXaQqneRi6hhMmfsP7b">
            Propositionens inriktning på att i första hand stödja miljösatsningar
            med an- knytning till Östersjön samt medverka till kärnsäkerhetshöjande
            åtgärder i Li-
          </p>
          <p xml:id="i-Tngvu4nuxLfKcJBxUz3NBK">
            Mot. 1994/95 U27
          </p>
          <pb facs="riksdagen-motions-pdf/data/199495/mot_199495_UU_27/mot_199495_UU_27-006.pdf"/>
          <p xml:id="i-M3YB2iNmoEjkZYM4fq6n91">
            tauen är lovvärd och överenstämmer med folkpartiets prioriteringar.
            Däremot är verklighetsbekrivningen inte alltid helt adekvat. Mycket
            av det som uträttas efter Ronnebykonferensen om Östersjöns miljö
            förbigås med tystnad. Läsa- ren får lätt intrycket att det faktum
            att många naturområden i öst förblivit orörda skulle bero på någon
            strävan till naturskydd från de gamla regimernas sida. Den verkliga
            förklaringen är ju som bekant att man inte hade ekono- miska resurser
            att exploatera och förstöra också dessa områden. Det ekono- miska
            systemets och den bakvända prissättningens betydelse för miljöförstö-
            ring och resursslöseri reds heller aldrig ut. De undermåliga energiråvarorna
            och de outvecklade tekniska metoderna räcker inte som förklaring
            till exempelvis den allvarliga situationen vad gäller luftföroreningar
            i stora delar av det gamla Östeuropa. Utan planekonomins perversa
            prioriteringar och primitiva sätt att mäta värdet av olika resurser
            hade sannolikt aldrig denna låsning vid destruktiva former för
            industriell produk- tion och energiomvandling skett. Vi föreslår
            i denna motion inga ytterligare anslag till samarbete med län-
            derna i Öst- och Centraleuropa än vad regeringen gör. Däremot
            är det vår uppfattning att om möjligheter att utöka ramen bedöms
            föreligga längre fram, så bör, vid sidan av ytterligare insatser
            för att stärka den demokratiska kultu- ren, miljösatsningar då
            få högsta prioritet.
          </p>
          <p xml:id="i-4QzirFSULnnyi1U9Pi76Wa">
            Hemställan
          </p>
          <p xml:id="i-TN4d5edUM49e8d2ELK3rw7">
            Med hänvisning till det anförda hemställs I. att riksdagen som
            sin mening ger regeringen till känna vad i mo- tionen anförts
            om sambandet mellan övergången till demokrati och övergången till
            marknadsekonomi, 2. att riksdagen som sin mening ger regeringen
            till känna vad i mo- tionen anförts om det ekonomiska systemskiftets
            betydelse för en soci- alt och ekologiskt hållbar utveckling,
            3. att riksdagen som sin mening ger regeringen till känna vad
            i mo- tionen anförts om prioritering av demokratistöd vid utdelning
            av medel för vänortsutbyte och samarbete mellan län och regioner
            i Sverige och länder i Öst- och Centraleuropa, 4. att riksdagen
            som sin mening ger regeringen till känna vad i mo- tionen anförts
            om tillträde till EU för samtliga europeiska länder som uppfyller
            kraven på demokrati och marknadsekonomi, 5. att riksdagen som
            sin mening ger regeringen till känna vad i mo- tionen anförts
            om riskerna med att sprida de svenska insatserna i Cen- tral-
            och Östeuropa till alltför många länder och regioner, 6. att riksdagen
            som sin mening ger regeringen till känna vad i mo- tionen anförts
            om samarbete med Ukraina och Vitryssland, 7. att riksdagen som
            sin mening ger regeringen till känna vad i mo- tionen anförts
            om samarbete med Makedonien och Slovenien, 8. att riksdagen som
            sin mening ger regeringen till känna vad i mo- tionen anförts
            om samarbete med reforminriktade regioner i Ryssland i förhållande
            till samarbete med den ryska centralmakten i Moskva 9. att riksdagen
            som sin mening ger regeringen till känna vad i mo-
          </p>
          <p xml:id="i-TwmsxpTedcRv2NhvTdmHSp">
            Mot. 1994/95 U27
          </p>
          <pb facs="riksdagen-motions-pdf/data/199495/mot_199495_UU_27/mot_199495_UU_27-007.pdf"/>
          <p xml:id="i-HRssQ9XJJcnfrPWVRRsGRp">
            tionen anförts om prioritering av demokrati- och miljösatsningar
            vid Mot. 1994/95 eventuella framtida utökningar av anslagsramen
            för samarbete med =U27 länderna i Öst- och Centraleuropa.
          </p>
          <p xml:id="i-JjqPByWevGVuTGzGbTFpyu" type="date">
            Stockholm den 14 mars 1995
          </p>
          <div xml:id="i-DgcXmQdyjzUDxNphEJVPxU" type="signatureBlock">
            <p xml:id="i-UDsi3J8BTak1QcazDsvdmk" who="i-SohYLAuWsbMU8CyYucDha1" type="signature">
              Håkan Holmberg (fp)
            </p>
          </div>
          <p xml:id="i-2pBdUawbkrZVmDYJUxitio">
            Karl-Göran Biörsmark (fp) Lennart Rohdin (fp)
          </p>
        </div>
      </div>
    </body>
  </text>
</TEI>
