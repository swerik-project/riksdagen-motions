<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202021-KrU-00806">
  <teiHeader>
    <fileDesc>
      <titleStmt>
        <title>Spelmarknadspolitik</title>
        <author corresp="i-JP8NeL17uoQgDiTaxrGnVM">av Jonas Andersson i Linköping m.fl. (SD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2020/21:806 av Jonas Andersson i Linköping m.fl. (SD)</title>
          <idno type="rdwebb">H802806</idno>
          <rs type="number">806</rs>
          <orgName type="comitteeAbbreviation">KrU</orgName>
          <ref type="dokument_url_text">http://data.riksdagen.se/dokument/H802806/text</ref>
          <ref type="dokument_url_html">http://data.riksdagen.se/dokument/H802806</ref>
          <ref type="dokumentstatus_url_xml">http://data.riksdagen.se/dokumentstatus/H802806</ref>
          <ref type="docx">http://data.riksdagen.se/fil/39C986FD-804B-43A8-B0F6-F52D052F7909</ref>
          <ref type="pdf">http://data.riksdagen.se/fil/CD1A19AD-3E59-48B3-9328-2ABD6E41609F</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-JP8NeL17uoQgDiTaxrGnVM</idno>
            <name>Jonas Andersson</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-7axeS8wLb7dXdWECyhESJs</idno>
            <name>Aron Emilsson</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="woman">
            <idno>i-DA4mEcuMULgPh6WXGQRaWW</idno>
            <name>Angelika Bengtsson</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="woman">
            <idno>i-BfmJ8hLMzGF9XMcc4M8Bfa</idno>
            <name>Cassandra Sundin</name>
            <state type="partyAffiliation" ref="Q504069">
              <desc>SD</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-5PnNn4E1WS69UUuULNNN93" type="signed"/>
        <correspContext corresp="i-5PnNn4E1WS69UUuULNNN93">
          <note type="signatory" corresp="i-JP8NeL17uoQgDiTaxrGnVM"/>
          <note type="signatory" corresp="i-7axeS8wLb7dXdWECyhESJs"/>
          <note type="signatory" corresp="i-DA4mEcuMULgPh6WXGQRaWW"/>
          <note type="signatory" corresp="i-BfmJ8hLMzGF9XMcc4M8Bfa"/>
        </correspContext>
        <correspAction xml:id="i-PDkdhKdhRio7anGwrstaf2" type="submitted">
          <date when="2020-10-01"/>
          <time when="11:00:15"/>
        </correspAction>
        <correspAction xml:id="i-EJHcjsricdKCmLTL1CPDyq" type="reviewed">
          <date when="2020-10-01"/>
          <time when="13:56:02"/>
        </correspAction>
        <correspAction xml:id="i-Cu6wArSsqs1awaLyuA1CH3" type="referred">
          <date when="2020-10-14"/>
        </correspAction>
        <correspAction xml:id="i-DBRkkGvtvKJMX9juJCQtE3" type="assigned">
          <date when="2021-05-05"/>
          <time when="17:12:22"/>
        </correspAction>
        <correspContext corresp="i-DBRkkGvtvKJMX9juJCQtE3">
          <ref type="assignedTo">Kulturutskottet</ref>
        </correspContext>
        <correspAction xml:id="i-6RUZLfRwwcJWHpvQZ63yWp" type="behandlas_i"/>
        <correspContext corresp="i-6RUZLfRwwcJWHpvQZ63yWp">
          <ref type="uppgift">2020/21:KrU2</ref>
          <ref type="ref_dok_id">H801KrU2</ref>
          <ref type="ref_dok_typ">bet</ref>
          <ref type="ref_dok_rm">2020/21</ref>
          <ref type="ref_dok_bet">KrU2</ref>
          <ref type="ref_dok_titel">Idrott, friluftsliv och spel</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-8WS46hsD1yq52idA3weqNg" type="motHeader">
        <div xml:id="i-Gi7HHAvDfH4mVib4GEk9jK" type="motTitle">
          Motion till riksdagen 2020/21:806 av Jonas Andersson i Linköping
          m.fl. (SD) Spelmarknadspolitik
        </div>
      </div>
      <div xml:id="i-TsUoZKEZwZa1V9BdwTjEFP" type="motBody">
        <div xml:id="i-MBbUjNH9XLmPJr5s1Uv7JA" type="motProposal" subtype="förslag">
          <head xml:id="i-YEpzxYPGCQ9CSmLn7ypjNy">
            Förslag till riksdagsbeslut
          </head>
          <list xml:id="i-XTBJBLEVitZXQ5quGMcp31" style="ol">
            <item xml:id="i-8nn1vS8MZdtpvbta31wDmF">
              Riksdagen ställer sig bakom det som anförs i motionen om att
              en utvärdering av licenssystemet bör genomföras fem år efter införandet,
              och detta tillkännager riksdagen för regeringen.
            </item>
            <item xml:id="i-Tf5pJVJrHgjSEcyPSaRGMS">
              Riksdagen ställer sig bakom det som anförs i motionen om marknadsföring
              av spel och tillkännager detta för regeringen.
            </item>
            <item xml:id="i-XZ2gogVgARgnoNDghb2ouF">
              Riksdagen ställer sig bakom det som anförs i motionen om att
              stänga ute illegala aktörer från spelmarknaden och tillkännager
              detta för regeringen.
            </item>
            <item xml:id="i-JPWsH73bcBfDZTUA3vfx5e">
              Riksdagen ställer sig bakom det som anförs i motionen om att
              utreda en riskklassificering av olika typer av spel och tillkännager
              detta för regeringen.
            </item>
            <item xml:id="i-9w2eWvg2xEKoD4ByqMjwJT">
              Riksdagen ställer sig bakom det som anförs i motionen om reglering
              av loot-lådor och tillkännager detta för regeringen.
            </item>
            <item xml:id="i-UzptwLnQxG2d3XghmmkrfF">
              Riksdagen ställer sig bakom det som anförs i motionen om medel
              till allmännyttiga ändamål och tillkännager detta för regeringen.
            </item>
            <item xml:id="i-TrQYKwiuEQ3uA5TBeteLJF">
              Riksdagen ställer sig bakom det som anförs i motionen om att
              politiska partier samt föreningar och bolag som ägs av politiska
              partier inte ska räknas in i undantaget i spellagen som medger
              att dessa får bedriva lotteriverksamhet, och detta tillkännager
              riksdagen för regeringen.
            </item>
            <item xml:id="i-PYAYQqmUkARaATsYA36TkP">
              Riksdagen ställer sig bakom det som anförs i motionen om att
              inte tillåta undantag från förbudet mot att erbjuda spel på kredit
              och tillkännager detta för regeringen.
            </item>
            <item xml:id="i-7kXJdN9owDWRfncv1LD2rx">
              Riksdagen ställer sig bakom det som anförs i motionen om att
              det statliga engagemanget i ATG inklusive den statliga styrelserepresentationen
              i bolaget ska upphöra, och detta tillkännager riksdagen för regeringen.
            </item>
            <item xml:id="i-RnVqH4AdkYWkipL31PDbiB">
              Riksdagen ställer sig bakom det som anförs i motionen om att
              säkerställa en långsiktig och tryggad finansiering för hästsporten
              och tillkännager detta för regeringen.
            </item>
          </list>
        </div>
        <div xml:id="i-YPWCrMFaY1NYNnyjSTAuJP" type="motContent">
          <head xml:id="i-PjABpKrCM8vXbXnYKm99UG" type="h1">
            Folkhälsa i fokus
          </head>
          <p xml:id="i-VptnFaVyXv1oFzfU1wFAZw">
            Folkhälsoaspekten är central i sverigedemokratisk spelmarknadspolitik
            på grund av önskan att minimera risken för att personer som spelar
            ska utveckla spelberoende och fastna i en spelproblematik. Sverigedemokraterna
            står bakom den modell med ett licenssystem som numera finns på
            plats på den svenska spelmarknaden. Vi vill dock se att en uppföljning
            av licenssystemet planeras in så snart som möjligt – en grundlig
            utvärdering bör påbörjas fem år efter att den nya lagstiftning
            som följde av 2018 års proposition rörande en omreglerad spelmarknad
            trädde i kraft, så att vi med ett antal år av facit i hand kan
            få en tydlig överblick kring hur omregleringen har utfallit. Än
            är det för tidigt att få en detaljerad bild av utfallet, även
            om vår uppfattning hittills på det stora hela är att omregleringen
            har varit framgångsrik.
          </p>
          <p xml:id="i-7dJbE5SDBQpciYXREZbqfc">
            Situationen på spelmarknaden innan omregleringen och den nya
            lagstiftningen kom på plats 2019, där delar av marknaden var i
            händerna på oreglerade aktörer, var ohållbar. Det var brådskande
            att nå en lösning, det bidrog till att Sverigedemokraterna ställde
            sig bakom regeringens förslag om att införa ett licenssystem för
            spel enligt propositionen på området från 2018. På så sätt kunde
            en svart marknad kanaliseras in till reglerad och laglig spelverksamhet,
            vilket bidrar till att staten kan ta sitt ansvar i strävan om
            att förhindra medborgare från att hamna i destruktiv spelproblematik.
          </p>
          <head xml:id="i-LYZRXQgLaYwvrazuadQBXd" type="h1">
            Marknadsföring av spel
          </head>
          <p xml:id="i-N3GNktYrhTmmp731pmZJpi">
            Sverigedemokraterna vill motverka aggressiv marknadsföring av
            spel. Inför om­regleringen av spelmarknaden menade vi att det
            inte var hållbart att tro på att måttfull marknadsföring skulle
            utvecklas genom praxis. Den nya spellagen påtalar att marknadsföring
            av spel ska vara måttfull, men inte minst i nära anslutning till
            omregleringen fanns det från allmänheten en omfattande kritik
            mot spelreklamen som alltför aggressiv och omfattande. Att situationen
            var sådan hänger ihop med konkurrens om marknadsandelar i anslutning
            till omregleringen, och vissa spelaktörer testade gränserna för
            lagstiftningen vad gäller måttfullhetskravet.
          </p>
          <p xml:id="i-SHTr5aLubb835QGD1bswwy">
            Konsumentombudsmannen (KO) gick ut i december 2018 med att man
            stämmer Elec Games Limited, som står bakom Ninja Casino, för att
            ha brutit mot måttfullhetskravet i spellagen. Resultatet i domen
            från november 2019 blev bland annat att patent- och marknadsdomstolen
            förbjöd spelbolaget att marknadsföra onlinekasino genom ”take
            over”-annonser på internet. Domstolen förbjöd också diverse påståenden
            som spel­bolaget hade använt, så som ”SPELA NU!” och ”Vinstpengarna
            på bankkontot på fem minuter – helt utan registrering”.
          </p>
          <p xml:id="i-Gqgy3nAH3JnszH1P8AtbfT">
            Sedan domar fallit kring övertramp mot måttfullhetskravet i spellagen
            ser vi att en praxis börjar etablera sig på området. Kritiken
            mot aggressiv spelreklam lever kvar i den svenska samhällsdebatten,
            även om debatten och trycket kring spelreklamsfrågan inte är lika
            högt som tidigare. Sverigedemokraterna ser positivt på att det
            börjar klarläggas tydligare vad måttfullhetskravet innebär, men
            vi hade helst sett att tydliga ramar och regler kring detta hade
            funnits på plats tidigare.
          </p>
          <p xml:id="i-AZLDAHfDUPxnW4yno5SGEs">
            Under våren 2019 gick regeringen ut med att man avser att agera
            ytterligare mot aggressiv spelreklam genom att låta Spelmarknadsutredningen
            få i uppdrag att ta fram åtgärder för att begränsa marknadsföringen
            av spel. Sverigedemokraterna hoppas att tydliga resultat ska nås
            via utredningen kring vilket sätt spelreklam ska begränsas på,
            och vi har för avsikt att vara en konstruktiv part i detta. Vår
            förhoppning är att utredningen ska bidra till långsiktiga och
            tydliga regler vad gäller spelreklamen, till gagn och förutsägbarhet
            för såväl konsumenter som för de aktörer på spelmarknaden som
            har valt att ställa sig bakom det svenska licenssystemet och dess
            regler.
          </p>
          <head xml:id="i-CU6kWmvoKxK9sDo4mFYG85" type="h1">
            Kanalisering och illegala aktörer
          </head>
          <p xml:id="i-5XFLdxL1MYoX9R7hWmrQBQ">
            En av målsättningarna med omregleringen på den svenska spelmarknaden
            var att uppnå en hög kanaliseringsgrad, att få en hög andel spelaktörer
            att vilja verka inom det svenska licenssystemet. Hur god kanaliseringen
            är har varit en omdebatterad fråga sedan omregleringen. Exempelvis
            har det funnits en debatt kring den statistik som Spelinspektionen
            har lutat sig mot vad gäller kanaliseringsgraden, där bedömare
            inom spelbranschen har pekat på att andelen spelande som sker
            på spelsajter utan licens kan vara betydligt högre än vad som
            görs gällande från myndighetshåll.
          </p>
          <p xml:id="i-YXSx7J5hUhQKhLJVNxDPff">
            Utanför det svenska licenssystemet på spelmarknaden finns en
            marknad med olicensierade alternativ som riktar sig mot svenska
            spelare. Spelare kan välja att vända sig till dessa alternativ
            i stället för de licensierade alternativ exempelvis av skäl som
            att dessa spelsajter erbjuder bonusar och kampanjer som inte hade
            tillåtits hos alternativ med licens. Dessa sajter riktar också
            in sig mot spelare som tidigare har anmält sig till Spelpaus,
            men som nu vill börja spela igen. Man försöker alltså fånga in
            högriskspelare. Sverigedemokraterna ser det som mycket viktigt
            för legitimiteten i det licenssystem som finns på den omreglerade
            svenska spelmarknaden, att illegala aktörer hålls tydligt utanför.
          </p>
          <p xml:id="i-7miMcmY3TwUuuMAoT38Dah">
            Spelmarknadsutredningen har i uppdrag att inkomma med förslag
            på ytterligare åtgärder för att stänga ute olicensierat spel.
            Det är viktigt att sådana förslag blir skarpa och gör skillnad
            i praktiken.
          </p>
          <head xml:id="i-HCigGXRHXLyt9x7h1Y9ocP" type="h1">
            Riskklassificera olika spel- och lotterityper
          </head>
          <p xml:id="i-G2cZHMRhkBKg1tVnx4D3xk">
            Som en del i att hantera problematiken med aggressiv spelreklam
            skulle det kunna vara en idé att riskklassificera olika spel-
            och lotterityper. Att köpa en skraplott på den lokala tobaksaffären
            då och då är naturligtvis i flera avseenden en annorlunda typ
            av spelande än vad det är att spela på nätkasinon vid en ständigt
            tillgänglig dator i hemmets vrå. Det finns skäl att anta att vissa
            typer av spel och lotterier innebär större risker för spelaren
            än andra vad gäller att framkalla ett osunt spelande som utvecklas
            till ett beroende eller annat ohälsosamt tillstånd. Om vi tar
            antagandet för riktigt bör det påverka hur marknadsföringen av
            olika typer av spel ska ses på från lagstiftarens sida. Då är
            det inte självklart att alla typer av spelreklam bör dras över
            en kam om lagar och regler stramas åt. Även för att värna intäkter
            till föreningsliv, hästnäringen med flera positiva krafter i det
            svenska civilsamhället så är det klokt att göra skillnad på spel
            och spel. Sverige­demokraterna ser det därför som önskvärt att
            möjligheterna att riskklassificera olika typer av spel och lotterier
            utreds.
          </p>
          <head xml:id="i-BymJBLCevKemm53qrgVxM" type="h1">
            Loot-lådor
          </head>
          <p xml:id="i-4S27pBehmRnwqJtPM769ZX">
            I spel på olika digitala plattformar såsom pc, mobiltelefoner
            med flera, så förekommer i flera fall lotteri- och kasinoliknande
            moment, som kommit att gå under namnet loot-lådor (”loot boxes”).
            Det handlar om upplägg i spel där användare för verkliga pengar
            slumpmässigt erhåller virtuella föremål, vilket i vissa fall kan
            vara att betrakta som lotteri, inte minst om de virtuella föremålen
            i ett senare skede i någon form kan växlas tillbaka till verkliga
            pengar. Fenomenet har ökat i spelvärlden de senaste åren, och
            har blivit ett populärt sätt för spelföretagen att öka sina intäkter.
            Det vore på sin plats om det i Sverige tydligare fastslås i vilka
            fall detta rör sig om lotteri, och när det inte gör det. Att minderåriga
            personer inte dras in i lotteri och ett slags spelande via loot-lådor,
            i spel på till exempelvis pc eller olika slags telefoner, bör
            särskilt tillses.
          </p>
          <p xml:id="i-9jNSrBTRZLFBcGMYryXExE">
            Under våren 2019 gav regeringen Konsumentverket i uppdrag att
            kartlägga och bedöma eventuella brister vid lotteri- och kasinoliknande
            inslag i datorspel, så som nämnda loot-lådor. Initiativet välkomnades
            av oss sverigedemokrater. I oktober 2019 presenterade Konsumentverket
            sin kartläggning, vilket är ett steg i rätt riktning. Det är viktigt
            att arbetet med att tydliggöra vad som ska gälla kring loot-lådor
            inte stannar vid kartläggningen i sig, utan reglering och uppstramning
            måste till där behov finns. Att skydda konsumenterna, inte minst
            barn och unga, som kan komma i kontakt med lotteri- och kasinoliknande
            inslag på detta sätt, måste ha hög prioritet.
          </p>
          <head xml:id="i-CpE7DmJ7oCnv7SybxtibjC" type="h1">
            Lotterier, spel på kredit med mera
          </head>
          <p xml:id="i-AR8YobK9wHHxx52fvYhZdE">
            Stora delar av civilsamhället får betydande delar av sina intäkter
            från lotteriförsäljning. Lotterier lyder under en förbudslagstiftning,
            vilket innebär att tillstånd krävs för att få bedriva lotteriverksamhet.
            Lotterimarknaden är förbehållen staten och de lotterier som så
            kallade ”allmännyttiga ändamål” bedriver. Sverigedemokraterna
            anser att det är av yttersta vikt att civilsamhället även i fortsättningen
            får de medel som det behöver. Relationen mellan lotteriförsäljning
            och civilsamhället menar Sverigedemokraterna är något gott i grunden,
            det är ett förhållande som bör upprätthållas. Skulle kommersiella
            spelaktörers marknadsandel bli avsevärt större än i dag utan att
            marknaden i sig blir större, lär det innebära att en mindre andel
            av försäljningsvinsterna kommer allmän­nyttiga ändamål till del
            i civilsamhället. Därför vill Sverigedemokraterna att denna utveckling
            övervakas noga, och att en plan läggs fram för att säkra resurser
            till allmännyttiga ändamål som i någon mån finansieras genom lotteriförsäljning.
          </p>
          <p xml:id="i-XPdxj25jch4E4cmpk6973i">
            Att politiska partier samt organisationer och bolag som ägs av
            politiska partier, i lagens mening ska anses vara ”allmännyttiga
            ändamål” och ha möjlighet att bedriva lotteriverksamhet, är Sverigedemokraterna
            kritiska till. Detta undantag utnyttjas, inte minst av Socialdemokraterna,
            det parti som har varit med och styrt Sverige större delen det
            senaste seklet, för att berika sig enormt i avsaknad av konkurrens
            från kommersiella aktörer. För Socialdemokraternas del genererar
            intäkterna från lotteriverksamheten tiotals miljoner kronor om
            året.
          </p>
          <p xml:id="i-R7jF2kdxfJZy7p45PUMUpg">
            Sverigedemokraterna menar att undantaget för allmännyttiga ändamål
            har legitimitet, exempelvis när det går till vanligt svenskt föreningsliv,
            inte minst småskaligt sådant, som många säkerligen tänker sig
            att undantaget i stort ska syfta till. I stället går det i dagsläget
            också till att dryga ut politiska maktpartiers kassor med tiotals
            miljoner kronor årligen. Detta sker trots att svenska politiska
            partier redan har säkra intäktskällor i form av partistöd på olika
            politiska nivåer, intäkter från personer som löser medlemskap
            i partierna med mera. Att politiska partier samt organisationer
            och bolag som ägs av dessa ska anses vara ”allmännyttiga ändamål”
            när det kommer till lotterimarknaden, vill Sverigedemokraterna
            sätta stopp för.
          </p>
          <p xml:id="i-3cmDs2mvQHLM2huyLtughP">
            Sverigedemokraterna har länge motsatt sig att det ska finnas
            undantag från förbudet för licenshavare och spelombud att erbjuda
            eller lämna kredit för insatser i spel. Ett undantag i spellagen
            medger dock att det går att göra lotteriköp på kredit ändå.
          </p>
          <p xml:id="i-FaV8fJX7DGbNXoTCFbtjM">
            Skälet till att en person gör ett kreditköp beror ofta på avsaknad
            av egna ekonomiska resurser för att kunna köpa det personen vill
            ha eller har behov av för tillfället. Att köpa en lott eller att
            spela om pengar innebär att man försöker att vinna stora summor
            pengar, men sannolikheten att vinna är dock statistiskt sett mycket
            liten. En person som väljer att låna till ett sådant köp är antingen
            desperat eller spelberoende, eller båda delarna. Sverigedemokraterna
            anser att det inte bör vara tillåtet att försöka göra vinst på
            människor som vänt sig till en sådan förenklad väg ut ur ekonomiska
            problem. Således bör det inte vara tillåtet att erbjuda spel på
            kredit i Sverige. Av det följer vidare att den som ansvarar för
            prenumerationstjänster på området bör ta betalt för de lotter
            som denne säljer innan dessa avsänds till kunden. Via antagandet
            av propositionen från 2018 om en omreglerad spelmarknad så stramades
            reglerna upp för att erbjuda kredit för spelande, men fortfarande
            finns möjlighet till undantag från lagen om än mer begränsat än
            tidigare.
          </p>
          <p xml:id="i-6xFCJxQAtuAXGrXTptgi4S">
            Ett exempel i närtid med problemet med att bedriva spelverksamhet
            på kredit går att finna hos Kombispel, ett spelbolag ägt av Socialdemokraterna
            och SSU. Bolaget har utnyttjat sitt undantag från spellagen för
            att bedriva spelverksamhet på kredit, en verksamhet som enligt
            Dagens Nyheter den 4 september 2017, ska ha drivit många tusentals
            personer till Kronofogdemyndigheten för att de inte kunnat betala
            sina lotter till bolaget.
          </p>
          <head xml:id="i-Y2EB9KJCVdWv9hN5vYq7NN" type="h1">
            ATG och hästsportens finansiering
          </head>
          <p xml:id="i-RmcDRT2WVZg4pb7XH2fz76">
            Utöver Svenska Spel så har staten också ett engagemang i ett
            annat spelbolag, nämligen Aktiebolaget Trav och Galopp (ATG),
            som inte är statligt ägt, men som är statligt kontrollerat. Staten
            utser en styrelsemajoritet i bolaget, inkluderat ordförande, även
            fast bolaget till fullo ägs av Svensk Travsport och Svensk Galopp.
            Detta framstår som ett slags märklig rest från tiden när spel
            på hästsport var monopoliserat. Eftersom det inte längre är ett
            monopol som råder vad gäller spel på hästsport, så bör staten
            upphöra med sitt engagemang i ATG.
          </p>
          <p xml:id="i-HZvgSzKr4JKR1Jf82a59aa">
            När spel på hästsport var monopoliserat fanns en säker modell
            för finansiering av hästsporten. Dessa förutsättningar finns inte
            längre kvar i och med omregleringen på spelmarknaden i Sverige,
            varför det i den konkurrenssituation som nu råder är viktigt att
            in i framtiden säkra en långsiktig och tryggad finansiering för
            hästsporten.
          </p>
        </div>
        <div xml:id="i-28ErdDAfTTpGC1sgk1t9FU" type="motSignatures">
          <list xml:id="i-G49kctLpU6vdyrGRV4dm7n">
            <item xml:id="i-K8jQQbUvExxYrHCTSxEiRR">
              Jonas Andersson i Linköping (SD)
            </item>
            <item xml:id="i-VcET4GyQiYdaPboTmTWwZk">
              Aron Emilsson (SD)
            </item>
            <item xml:id="i-WAZ4bz6HRYMiQar9VwEHqB">
              Angelika Bengtsson (SD)
            </item>
            <item xml:id="i-4iKT8kEE1Gfr2fznkFjExy">
              Cassandra Sundin (SD)
            </item>
          </list>
        </div>
      </div>
    </body>
  </text>
</TEI>
