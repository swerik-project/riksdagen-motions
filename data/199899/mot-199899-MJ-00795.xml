<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/199899/mot_199899_MJ_0795/mot_199899_MJ_0795-0001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            1998/99 MJ795 MJ795
          </p>
          <p>
            Motion till riksdagen 1998/99:MJ795
          </p>
          <p>
            av Monica Green m.fl. (s) Ekologisk omställning
          </p>
          <p>
            Den största utmaningen och den mest offensiva uppgiften inom
            samhällsbyggandet är ekologisk anpassning inom alla sektorer och
            ombyggnad till ett hållbart och miljöanpassat samhälle. Det handlar
            om hur man kombinerar utvecklingen av välfärdspolitiken, samhällsekonomin
            och välståndet med en livsstil som inte kräver större förändringar
            än vad naturen och människorna tål. Nuvarande generationer kan
            inte fortsätta med ”slit och släng” som arv till de kommande.
            Inte heller kan vi fortsätta att slösa med de begränsade naturresurser
            som finns. Om alla världens länder skulle leva som vi i västvärlden,
            vore det ekologiska sammanbrottet ett faktum mycket snart. En
            ny syn på samspelet mellan ekonomisk utveckling, social välfärd
            och rättvis fördelning i kombination med hänsyn till natur och
            miljö håller sakta på att bana sig väg. Som tidigare kan Sverige
            gå i spetsen för välfärdens utveckling, men nu med ekologisk balans,
            god folkhälsa och social rättvisa som ledstjärnor. Den stora omställningen
            kräver att ingenting får göras i naturen utan konsekvensbeskrivningar.
            Det räcker inte att utreda miljökonsekvenser vid investeringar
            och nybyggnationer. De bör göras vid alla tillfällen där naturen
            ”borde sitta med vid förhandlingsbordet”. Omställningen kräver
            olika samverkande processer mellan samhället och näringslivet,
            mellan kommuner och byggproducenter, mellan odlare och enskilda,
            mellan livsmedels- branschen och konsumenter, mellan äldre och
            yngre. Detta skulle ge goda förutsättningar för en ny samarbetsanda.
            Det som s-kvinnor kallar Kvarteret Framtiden visionen för år 2010.
            Vi kan bygga om den befintliga boendemiljön med en helt ny närmiljö,
            kunskap och kunnande för nya jobb och marknader, nya produkter
            både här hemma och för export, utveckling och forskning om ekoteknik,
            nya effektivare energislag, nya byggmaterial och byggmetoder.
            Alla kommuner skall lösa sin energiförbrukning på det mest miljövänliga,
            effektiva och billigaste sättet. Sådana miljöprojekt bör inspirera
            nya grupper av forskare och uppfinnare, företagare och hantverkare,
            och naturligtvis alla människor som skall leva i det nya ekologiska
            samhället. Vi vill att den svenska modellen utvecklas till ett
            modernt ekologiskt kunskapssamhälle, där välfärd, rättvis fördelning
            och full sysselsättning är den politiska grunden. Hushållning
            och varsamhet med våra resurser, råvaror
          </p>
          <pb facs="riksdagen-motions-pdf/data/199899/mot_199899_MJ_0795/mot_199899_MJ_0795-0002.pdf"/>
          <p>
            och allt liv också människans är målen när vi nu bygger det nya
            ekologiska Sverige. Hårdexploatering av natur, miljö och råvaror,
            samt ett nytt konsumtions- mönster, har lett till att den ekologiska
            balansen rubbats. Sker ingen föränd- ring i västvärlden, närmar
            vi oss en global katastrof. Utvecklingen av vårt land under 1900-talet
            har lett till att allt fler männi- skor lever på allt mindre ytor
            i städer och tätorter medan andra delar av landet mer eller mindre
            överges. I Kvarteret Framtiden blir det möjligt att leva och bo
            på flera platser, eftersom informationssamhället underlättar bra
            liv, boende och försörjning också på mindre orter och i glesbygd.
            Omställningen till det ekologiska samhället kommer också att intressera
            allt fler för de småskaliga lösningarna och idéerna. Omsorgen
            om lokalsam- hället, parallellt med en fördjupad demokrati, driver
            på omställnings- processen. De stora hoten i en nära framtid är
            risken för arbetslöshet samt ekonomisk och ekologisk kollaps.
            Förutsättningarna för arbete och utveckling mot eko- logisk hållbarhet
            är en stabil ekonomi och en ideologi som vill göra omställningen
            rättvis och hållbar för alla. Omställningen måste göras nu och
            överallt. Naturhänsyn och politiska avvägningar måste gå hand
            i hand och göras rättvist. Vi måste räkna med att förändringarna
            kommer att ta årtionden att genomföra. Vi vill starta ett ekologiskt
            kunskapslyft i samtliga kommuner för att garantera en fortsättning
            på Agenda 21 samt till forskning inriktad på helhetssynen i enlighet
            med Agenda 21-projektet och till forskning. Avvecklingen av kärnkraften
            skall fortsätta. Stimulanser till nya alternativa energikällor
            ökas. All energi som inte är förnyelsebar byts ut på sikt. nblandning
            av miljövänliga drivmedel i bensin påskyndas. Energiutvinning
            från avfall stimuleras. All upphandling nationellt, regionalt
            och lokalt genomförs på det mest miljövänliga, ekonomiska och
            effektiva sättet, där också transporternas längd ingår och det
            mest miljövänliga alternativet gäller. Den tunga trafiken skall
            välja det miljövänligaste/energieffektivaste alternativet för
            transporten som är möjlig med hänsyn till tid och rationalitet.
            ya kollektiva lösningar utvecklas genom samordning av trafikslag
            enligt principen: Med Kvarteret Framtiden, kollektivt från dörr
            till dörr, för varje individ. Miljövänligare, energisnålare och
            mer trafiksäkra fordon premieras. Fordon, som kör på svenska vägar,
            skall kunna återvinnas efter skrotning.
          </p>
          <p>
            Hemställan
          </p>
          <p>
            Med hänvisning till det anförda hemställs att riksdagen som sin
            mening ger regeringen till känna vad i motionen anförts om den
            ekologiska omställningen.
          </p>
          <p>
            Mot. 1998/99MJ795
          </p>
          <pb facs="riksdagen-motions-pdf/data/199899/mot_199899_MJ_0795/mot_199899_MJ_0795-0003.pdf"/>
          <p>
            Mot. 5 1998/99MJ795
          </p>
          <p>
            Stockholm den 28 oktober 1998 Monica Green (s) Berit Andnor (s)
            Elisebeht Markström (s) Eva Arvidsson (s) Agneta Brendt (s)
          </p>
          <p>
            Siw Wittgren-Ahl (s) Anne Ludvigsson (s)
          </p>
        </div>
      </div>
    </body>
  </text>
</TEI>
