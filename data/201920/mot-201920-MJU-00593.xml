<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201920-MJU-00593">
  <teiHeader>
    <fileDesc>
      <titleStmt>
        <title>Svensk jakt och viltvård</title>
        <author corresp="i-VCBwijV18pWsvC1p2xZJJm">av Runar Filper m.fl. (SD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2019/20:593 av Runar Filper m.fl. (SD)</title>
          <idno type="rdwebb">H702593</idno>
          <rs type="number">593</rs>
          <orgName type="comitteeAbbreviation">MJU</orgName>
          <ref type="dokument_url_text">http://data.riksdagen.se/dokument/H702593/text</ref>
          <ref type="dokument_url_html">http://data.riksdagen.se/dokument/H702593</ref>
          <ref type="dokumentstatus_url_xml">http://data.riksdagen.se/dokumentstatus/H702593</ref>
          <ref type="docx">http://data.riksdagen.se/fil/68CDDBDF-08B7-456B-B79F-96F3ED7CE589</ref>
          <ref type="pdf">http://data.riksdagen.se/fil/AF012725-DFDB-4F06-AB8E-43B2F9F98C6B</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-VCBwijV18pWsvC1p2xZJJm</idno>
            <name>Runar Filper</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-Eacy3hoeNxvqq2LX6QNV8u</idno>
            <name>Martin Kinnunen</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-TFG2PW7ay7mUZBy2GoJDbV</idno>
            <name>Mats Nordberg</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-5ZFvYGqAt58ARxiYtJEYLV</idno>
            <name>Staffan Eklöf</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="woman">
            <idno>i-4rFo5seKWQkpWzvXDuyLwP</idno>
            <name>Yasmine Eriksson</name>
            <state type="partyAffiliation" ref="Q504069">
              <desc>SD</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-TsbLz5KxsM3Q2EqLkiwhKw" type="signed"/>
        <correspContext corresp="i-TsbLz5KxsM3Q2EqLkiwhKw">
          <note type="signatory" corresp="i-VCBwijV18pWsvC1p2xZJJm"/>
          <note type="signatory" corresp="i-Eacy3hoeNxvqq2LX6QNV8u"/>
          <note type="signatory" corresp="i-TFG2PW7ay7mUZBy2GoJDbV"/>
          <note type="signatory" corresp="i-5ZFvYGqAt58ARxiYtJEYLV"/>
          <note type="signatory" corresp="i-4rFo5seKWQkpWzvXDuyLwP"/>
        </correspContext>
        <correspAction xml:id="i-CyFrFdw6uT1XA5fgcvwLiS" type="submitted">
          <date when="2019-09-27"/>
          <time when="14:12:03"/>
        </correspAction>
        <correspAction xml:id="i-AKhskjrSa8TkHC8Coef7Wq" type="reviewed">
          <date when="2019-10-01"/>
          <time when="11:30:49"/>
        </correspAction>
        <correspAction xml:id="i-FK7UdRvcGSMaDCHggGj1eh" type="referred">
          <date when="2019-10-11"/>
        </correspAction>
        <correspAction xml:id="i-H81GMvgLcdmoCBKpBGjkVu" type="assigned">
          <date when="2020-08-27"/>
          <time when="09:27:09"/>
        </correspAction>
        <correspContext corresp="i-H81GMvgLcdmoCBKpBGjkVu">
          <ref type="assignedTo">Miljö- och jordbruksutskottet</ref>
        </correspContext>
        <correspAction xml:id="i-UgPJcVf63Uo3uKujYdymyV" type="behandlas_i"/>
        <correspContext corresp="i-UgPJcVf63Uo3uKujYdymyV">
          <ref type="uppgift">2019/20:MJU1</ref>
          <ref type="ref_dok_id">H701MJU1</ref>
          <ref type="ref_dok_typ">bet</ref>
          <ref type="ref_dok_rm">2019/20</ref>
          <ref type="ref_dok_bet">MJU1</ref>
          <ref type="ref_dok_titel">Utgiftsområde 20 Allmän miljö- och naturvård</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-AYGGFPPtYc8aRUtzh6EbU8" type="behandlas_i"/>
        <correspContext corresp="i-AYGGFPPtYc8aRUtzh6EbU8">
          <ref type="uppgift">2019/20:MJU6</ref>
          <ref type="ref_dok_id">H701MJU6</ref>
          <ref type="ref_dok_typ">bet</ref>
          <ref type="ref_dok_rm">2019/20</ref>
          <ref type="ref_dok_bet">MJU6</ref>
          <ref type="ref_dok_titel">Jakt och viltvård</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-CmcJKJjEHsrY9frepwMq94" type="behandlas_i"/>
        <correspContext corresp="i-CmcJKJjEHsrY9frepwMq94">
          <ref type="uppgift">2019/20:MJU18</ref>
          <ref type="ref_dok_id">H701MJU18</ref>
          <ref type="ref_dok_typ">bet</ref>
          <ref type="ref_dok_rm">2019/20</ref>
          <ref type="ref_dok_bet">MJU18</ref>
          <ref type="ref_dok_titel">En förbättrad tillsyn på miljöområdet och livsmedelspolitik</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-Skf6nadiCum5DVxpZQHrVN" type="behandlas_i"/>
        <correspContext corresp="i-Skf6nadiCum5DVxpZQHrVN">
          <ref type="uppgift">2019/20:MJU12</ref>
          <ref type="ref_dok_id">H701MJU12</ref>
          <ref type="ref_dok_typ">bet</ref>
          <ref type="ref_dok_rm">2019/20</ref>
          <ref type="ref_dok_bet">MJU12</ref>
          <ref type="ref_dok_titel">Övergripande miljöfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-Qh9dQaxN1GHfzFDa24knqE" type="behandlas_i"/>
        <correspContext corresp="i-Qh9dQaxN1GHfzFDa24knqE">
          <ref type="uppgift">2019/20:MJU15</ref>
          <ref type="ref_dok_id">H701MJU15</ref>
          <ref type="ref_dok_typ">bet</ref>
          <ref type="ref_dok_rm">2019/20</ref>
          <ref type="ref_dok_bet">MJU15</ref>
          <ref type="ref_dok_titel">Naturvård och biologisk mångfald</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-Brkcy3mzWGAzGNhcz4hLzg" type="behandlas_i"/>
        <correspContext corresp="i-Brkcy3mzWGAzGNhcz4hLzg">
          <ref type="uppgift">2019/20:MJU19</ref>
          <ref type="ref_dok_id">H701MJU19</ref>
          <ref type="ref_dok_typ">bet</ref>
          <ref type="ref_dok_rm">2019/20</ref>
          <ref type="ref_dok_bet">MJU19</ref>
          <ref type="ref_dok_titel">En förbättrad tillsyn på miljöområdet och livsmedelspolitik</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-E5A8f7xnxfTQQXRQZFCX4p" type="behandlas_i"/>
        <correspContext corresp="i-E5A8f7xnxfTQQXRQZFCX4p">
          <ref type="uppgift">2019/20:NU15</ref>
          <ref type="ref_dok_id">H701NU15</ref>
          <ref type="ref_dok_typ">bet</ref>
          <ref type="ref_dok_rm">2019/20</ref>
          <ref type="ref_dok_bet">NU15</ref>
          <ref type="ref_dok_titel">Handelspolitik</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">
          Motion till riksdagen 2019/20:593 av Runar Filper m.fl. (SD)
          Svensk jakt och viltvård
        </div>
      </div>
      <div type="motBody">
        <div type="motProposal" subtype="förslag">
          <head xml:id="i-Tn9UFvqimB8UffnSE94Jky">
            Förslag till riksdagsbeslut
          </head>
          <list style="ol">
            <item xml:id="i-SLqiH83QX9i1VXwusfcPx9">
              Riksdagen ställer sig bakom det som anförs i motionen om att
              återta makten över jakt och viltvård från EU och tillkännager
              detta för regeringen.
            </item>
            <item xml:id="i-Bkn41S59Yctzwi4sqBTPUy">
              Riksdagen ställer sig bakom det som anförs i motionen om att
              inrätta en fristående myndighet för jakt- och viltfrågor och tillkännager
              detta för regeringen.
            </item>
            <item xml:id="i-WY84YKEuRpvan5jjwEKow5">
              Riksdagen ställer sig bakom det som anförs i motionen om viltförvaltningsdelegationernas
              roll och tillkännager detta för regeringen.
            </item>
            <item xml:id="i-MbrH8KhPiwXseMVFCivhoL">
              Riksdagen ställer sig bakom det som anförs i motionen om skyddsjakt
              på rovdjur med lokal remissinstans och tillkännager detta för
              regeringen.
            </item>
            <item xml:id="i-F1M7rwBio49ySSfevSZDEk">
              Riksdagen ställer sig bakom det som anförs i motionen om skyddsjakt
              och ersättning vid angrepp på tamboskap och tillkännager detta
              för regeringen.
            </item>
            <item xml:id="i-DWtbEUexw9JwbCE53cj5Q6">
              Riksdagen ställer sig bakom det som anförs i motionen om att
              skydda rennäringen mot rovdjursangrepp och tillkännager detta
              för regeringen.
            </item>
            <item xml:id="i-2LVy7R4ADGspRjNtkFyheM">
              Riksdagen ställer sig bakom det som anförs i motionen om att
              möjligheten till skyddsjakt bör stärkas i renbetesland och tillkännager
              detta för regeringen.
            </item>
            <item xml:id="i-LAuxxPrAgzXcJr2kUuVF9E">
              Riksdagen ställer sig bakom det som anförs i motionen om att
              målsättningen att rennäringens förluster av renar inte ska behöva
              vara högre än 10 procent bör föras in i lagstiftningen och tillkännager
              detta för regeringen.
            </item>
            <item xml:id="i-AL6F2AjYxqWzo8HQcJL3Nv">
              Riksdagen ställer sig bakom det som anförs i motionen om vargrevir
              i renbetesland och tillkännager detta för regeringen.
            </item>
            <item xml:id="i-Nk9bi97BBUHSSfmGoqpAXk">
              Riksdagen ställer sig bakom det som anförs i motionen om en maximinivå
              för björnstammen och tillkännager detta för regeringen.
            </item>
            <item xml:id="i-QzUjqm4Ybi3kDTttN5PdPK">
              Riksdagen ställer sig bakom det som anförs i motionen om gynnsam
              bevarandestatus för vargstammen och tillkännager detta för regeringen.
            </item>
            <item xml:id="i-ATGpatEvE3AfyhXdyXA6mP">
              Riksdagen ställer sig bakom det som anförs i motionen om tillägg
              i föreskrifterna om fördröjt domstolsutslag vid överklagan av
              licensjakt på varg och tillkännager detta för regeringen.
            </item>
            <item xml:id="i-2o3PpSsecroyNP7GbXNTV2">
              Riksdagen ställer sig bakom det som anförs i motionen om art-
              och habitatdirektivet respektive fågeldirektivet och deras implementering
              och tillkännager detta för regeringen.
            </item>
            <item xml:id="i-Yc635SZihvJsYdn3RKY5sK">
              Riksdagen ställer sig bakom det som anförs i motionen om en samlad
              förvaltning för älg och kronvilt och tillkännager detta för regeringen.
            </item>
            <item xml:id="i-QGP3yaeRxRjEnvqWYtpBT3">
              Riksdagen ställer sig bakom det som anförs i motionen om att
              utvärdera viltförvaltningens arbete i syfte att säkerställa att
              det fungerar på ett effektivt sätt genom samförvaltning och ett
              ökat regionalt inflytande och tillkännager detta för regeringen.
            </item>
            <item xml:id="i-H611RmNp8GKTzCMcXeZLok">
              Riksdagen ställer sig bakom det som anförs i motionen om att
              underlätta förvaltningen av vildsvin och tillkännager detta för
              regeringen.
            </item>
            <item xml:id="i-HkfQyNnFpbrksFeCiJcgu7">
              Riksdagen ställer sig bakom det som anförs i motionen om att
              införa jakttid på korp och tillkännager detta för regeringen.
            </item>
            <item xml:id="i-J7Emu721onyEQB4AvE6tqz">
              Riksdagen ställer sig bakom det som anförs i motionen om att
              få tillbaka den tidigare jakttiden på morkulla och tillkännager
              detta för regeringen.
            </item>
            <item xml:id="i-WriPycM1kP5EozwHcX8Yb2">
              Riksdagen ställer sig bakom det som anförs i motionen om att
              avlägsna skyddet för skarv från EU:s fågeldirektiv för att kunna
              införa allmän jakttid på skarv och tillkännager detta för regeringen.
            </item>
            <item xml:id="i-KaWrtGuteZvmFZN2CgqKzi">
              Riksdagen ställer sig bakom det som anförs i motionen om oljering
              av skarvägg och tillkännager detta för regeringen.
            </item>
            <item xml:id="i-Cx1wPZm7Vv7WkRd1jUK5Nh">
              Riksdagen ställer sig bakom det som anförs i motionen om att
              införa licensjakt även på knubbsäl och vikare och tillkännager
              detta för regeringen.
            </item>
            <item xml:id="i-NvrTKPkabWZmD6cP7CTXow">
              Riksdagen ställer sig bakom det som anförs i motionen om ersättning
              för sälavskjutning och tillkännager detta för regeringen.
            </item>
            <item xml:id="i-PXLE2fNPyMH34QGoArmmuP">
              Riksdagen ställer sig bakom det som anförs i motionen om att
              verka för att förändra EU-lagstiftningen kring handel med sälprodukter
              och tillkännager detta för regeringen.
            </item>
            <item xml:id="i-Jo1wBSCzdoN6ksBre5RYvR">
              Riksdagen ställer sig bakom det som anförs i motionen om att
              reformera terrängkörningsförordningen och tillkännager detta för
              regeringen.
            </item>
            <item xml:id="i-XZAjQGRSNrxCB35twyDFe4">
              Riksdagen ställer sig bakom det som anförs i motionen om det
              allmänna uppdraget och tillkännager detta för regeringen.
            </item>
            <item xml:id="i-XiofTsjRX6aWcWoNyniN2n">
              Riksdagen ställer sig bakom det som anförs i motionen om bidrag
              till miljöorganisationer och tillkännager detta för regeringen.
            </item>
            <item xml:id="i-QqJL4x6jfMWkKy3wLcaWGa">
              Riksdagen ställer sig bakom det som anförs i motionen om miljöorganisationers
              talerätt i viltfrågor och tillkännager detta för regeringen.
            </item>
            <item xml:id="i-T4k7aZYKdLu5V2m88kr9k1">
              Riksdagen ställer sig bakom det som anförs i motionen om samma
              rätt till jakt och fiske för alla bofasta och tillkännager detta
              för regeringen.
            </item>
            <item xml:id="i-VX7A3EAExPGX3FYasGPNnR">
              Riksdagen ställer sig bakom det som anförs i motionen om vilt
              som mat och tillkännager detta för regeringen.
            </item>
            <item xml:id="i-UEQaXM4wHzYzTnuQxwZqm">
              Riksdagen ställer sig bakom det som anförs i motionen om att
              underlätta regelverket för vilthantering och tillkännager detta
              för regeringen.
            </item>
            <item xml:id="i-K4tjXYVLzSXDfqWMUuVKU2">
              Riksdagen ställer sig bakom det som anförs i motionen om att
              förenkla reglerna kring försäljning av vildsvinskött och tillkännager
              detta för regeringen.
            </item>
            <item xml:id="i-GVvyg6jQF3rHhjAoC2qW7m">
              Riksdagen ställer sig bakom det som anförs i motionen om vilt
              som klimatsmart kött i kommunal skola och omsorg och tillkännager
              detta för regeringen.
            </item>
          </list>
        </div>
        <div type="motContent">
          <head xml:id="i-Xbq6CcF94e7hLsmot3e2xt" type="h1">
            Motivering
          </head>
          <p xml:id="i-2YGbtc6dY3r6YzibgLVr6z">
            Sverige är ett stort land med vidsträckta skogar och en landsbygd
            som för bara några släktled sedan var de allra flesta svenskars
            hembygd. Här har många generationer levt och verkat i samklang
            med naturen, brukat jorden och levt av vad skogen gett i form
            av ved, virke, bär, svamp och vilt. Sveriges jägarkår besitter
            och för vidare kunskap om djur, natur och kultur. Jaktetiken är
            i regel hög och viltförvaltningen fungerar i stora drag väl. Viltförvaltningen
            har dock ett antal olösta knutar. Det är viktigt att viltförvaltningen
            fungerar tillfredsställande, inte minst för att minimera trafikolyckor
            och skador för areella näringar, men också för att viltstammarna
            ska vara friska och starka. Det utgör i själva verket en förutsättning
            för långsiktigt hållbar jakt som ger värden i form av viltkött,
            naturkontakt och friluftsliv.
          </p>
          <head xml:id="i-Q5qbGF8Unccek8N1im8jD2" type="h2">
            Återta makten från EU
          </head>
          <p xml:id="i-2dPvSibUBCeN87eyv9hSFs">
            EU ska inte diktera svensk viltförvaltning. Sverige hade redan
            före EU-inträdet en viltförvaltning resten av världen kunde se
            på med avund och det finns inga mervärden i att EU:s institutioner
            numera dikterar förutsättningarna. I frågor som berör viltförvaltning
            ska det nationella parlamentet alltid ha sista ordet. Regeringen
            ska tydligt verka för att Sverige återtar beslutsmakten gällande
            de frågor som ryms inom art- och habitatdirektivet och fågeldirektivet.
          </p>
          <head xml:id="i-BZ5ExfeKzR9HdoRVkSMQaQ" type="h2">
            Fristående myndighet för jakt och vilt
          </head>
          <p xml:id="i-GDjEUUm5qNykSJnqdGbiUe">
            Jakt och viltförvaltning är en viktig fråga för många människor
            i stora delar av landet och bör inte hanteras av en stor statlig
            myndighet med många andra ansvarsområden. Därför föreligger starka
            skäl att överföra detta ansvar från Naturvårdsverket till en renodlad
            myndighet för jakt- och viltfrågor. Det skulle tillföra en landsbygdsförankring
            med potential att skapa underlag för en bättre dialog med regionala
            myndigheter, jägarorganisationer och landsbygdsbor i övrigt. Det
            faktum att sprickan håller på att vidgas mellan stad och landsbygd
            poängterar vikten av att verka för en myndighetsutövning som håller
            ihop Sverige. En ny jaktmyndighet bör vara en del i denna strategi.
          </p>
          <head xml:id="i-B4yYzyCosieZt64K6qfc1x" type="h2">
            Viltförvaltningsdelegationernas roll
          </head>
          <p xml:id="i-Y61AdfMhcekzArXWEUS7ew">
            Sverige är ett stort land där olika landsändar hyser olika viltstammar.
            Just därför har beslutanderätt delegerats ned till länsstyrelserna
            och viltförvaltningsdelegationer har inrättats i länen. Landet
            har exempelvis delats upp i norra, mellersta och södra rovdjursförvaltningsområdet,
            där varje område har ett samverkansråd bestående av landshövdingarna.
            Vad det gäller viltförvaltningsdelegationerna har de ett övergripande
            ansvar i jakt- och viltförvaltningen med representation från politiken,
            intresseorganisationer, markägare med flera. Regeringen beslutade
            dock att förändra den ursprungliga sammansättningen genom att
            ge ytterligare mandat till miljö- och naturvårdsintresset och
            ekoturismen i förhållande till markägare och jägarintresse.
          </p>
          <p xml:id="i-GphYZ5K4WtoEy2276kg94y">
            Det är viktigt med en stark lokal och regional förankring vad
            gäller inflytande och beslutsgång bland de människor som lever
            och verkar där. Beslut om skydds- och licensjakt måste kunna verkställas
            redan i viltförvaltningsdelegationen när gynnsam bevarandestatus
            uppnåtts för en viltstam och med hänsyn till ekonomiska intressen.
            Sammansättningen måste också återgå till den ursprungliga där
            balansen mellan politiken, olika intressen, myndigheter med flera
            speglas bättre än i den ändrade sammansättning som regeringen
            verkställt.
          </p>
          <head xml:id="i-31MxaFXB8p7t3fDekU77Gx" type="h2">
            Rovdjur
          </head>
          <p xml:id="i-VSGcykycFkV3EQNruNVe9j">
            Minskade konflikter och problem mellan rovdjur och människor
            på landsbygden ska eftersträvas. Alla de stora rovdjuren måste
            förvaltas på ett ansvarsfullt sätt och det sammantagna rovdjurstrycket
            måste hållas på rimliga nivåer i hela landet. Förvaltningen syftar
            till att hålla rovdjursstammarnas antal på en lämplig nivå då
            alltför stora stammar i slutändan slår tillbaka mot rovdjuren
            själva. Koncentrationen av rovdjur är också besvärande i vissa
            delar av landet. Där man tidigare genom åren kunnat idka jakt,
            friluftsliv och djurhållning kan man i många fall inte längre
            känna den trygghets- och frihetskänsla man en gång kände. Alltför
            ofta oroar man sig över sin jakthunds och sina tamdjurs säkerhet.
          </p>
          <p xml:id="i-YN7kz1woBpwhrxmyYGjAUr">
            Många barnfamiljer känner också oro över sina egna barns säkerhet
            utanför hemmet, både under lek och under väntan på skolskjuts.
            En självförsörjande och ekonomiskt trygg landsbygd är också något
            som kan vara svårt att förena med närvaron av exempelvis flera
            vargrevir i en kommun.
          </p>
          <head xml:id="i-SFwsLo7G5nzyWJi3482DPB" type="h2">
            Skyddsjakt på rovdjur med lokal remissinstans
          </head>
          <p xml:id="i-HifvzuwD5saxkc54A4nXSw">
            Det kan många gånger vara svårt för länsstyrelsen att bedöma
            en privatpersons ansökan om skyddsjakt och värdera den problematik
            som beskrivs och upplevs i närområdet, med ett rutinmässigt avslag
            på ansökan som följd. Därför bör aktuell kommun vara remissinstans
            i ärenden om skyddsjakt, där länsstyrelsen inte beviljar ansökan
            i en första omgång. En sådan icke beviljad ansökan skulle kunna
            få ett mer grundligt beslutsunderlag. Detta eftersom den lokala
            kunskapen och kännedomen om problematiken i närområdet skulle
            kunna tas tillvara på bästa sätt med ett kommunalt yttrande, för
            att slutgiltigt åter beslutas i länsstyrelsen.
          </p>
          <head xml:id="i-BfThubhcpt3KwLDzPo9eqK" type="h2">
            Skyddsjakt och ersättning vid angrepp på tamboskap
          </head>
          <p xml:id="i-Pyngm31GRW1ibwr5Kx9cgu">
            Skydds- och licensjakt på rovdjur måste fungera då hundar, får
            och annan tamboskap faller offer för rovdjur, även då oskygga
            rovdjur kommer alltför nära bebyggelse och människor. Begreppet
            skyddsjakt måste också vidgas och i högre grad användas i förebyggande
            syfte. I lika hög grad måste ersättningarna för drabbade djurägare
            ses över och sättas i relation till den verkliga ekonomiska skadan.
            Dessa åtgärder skulle mildra den upprörda stämning som råder i
            bygder, där rovdjur gått till angrepp och öka acceptansen för
            de rovdjur som etablerat sig i bygden med omnejd.
          </p>
          <head xml:id="i-TfdBPTSnLUa6suoReYADRM" type="h2">
            Skydda rennäringen från rovdjursangrepp
          </head>
          <p xml:id="i-U2pnNupptghMd8uLSV5u4B">
            När renhjordar angrips av rovdjur som järv, lo och björn, är
            ansökan om skyddsjakt den första åtgärden som vidtas. Problemet
            är dock att rovdjur skyddas av ”gynnsam bevarandestatus”, vilket
            gör att en ansökan långt ifrån alltid beviljas. Renägarna har
            rätt till rovdjursersättning, vilken utbetalas till samebyarna.
            Genom ersättningssystemet för rovdjursskador på rennäringen kompenseras
            samebyarna för förekomst av rovdjur och antalet föryngringar i
            renskötselområdet. Rovdjursersättningen är en ersättning för verkliga
            förluster av privat egendom. Det finns ett regelverk som reglerar
            rovdjursersättningen, vilken är baserad på en beräknad kostnad
            för varje rovdjursart som dokumenterats inom området. Det är därför
            också viktigt med fungerande och rättvisande inventeringsresultat.
          </p>
          <p xml:id="i-45kpuzPMrHGQUaZrrs4Tdx">
            Ingen renägare eller annan tamdjursägare ska behöva förlora slaktintäkter
            på grund av alltför högt rovdjurstryck. Då renbetesland redan
            hyser järv, lo och björn, finns inget utrymme för etablering av
            ytterligare predatorer, om rennäringen överhuvud taget ska ges
            en chans att överleva. Ersättningarna för drabbade djurägare bör
            ses över och tydligare relateras till den verkliga ekonomiska
            skadan. Möjligheten att få till stånd skyddsjakt inom samebyarnas
            områden bör stärkas, liksom i andra delar av landet där koncentrationen
            av rovdjur drabbar människor, deras hundar, tamboskap och näringsverksamhet.
            När en ny rovdjurspolitik antogs av riksdagen i december 2013,
            beslutades också om målsättningen att rennäringen inte ska behöva
            tåla högre förluster än maximalt tio procent av renhjorden. Det
            fördes dock inte in i lagstiftningen. För att denna viktiga näringsgren
            ska kunna bevaras bör en högre ersättningsnivå för förlorade renar
            utredas och möjligheten till skyddsjakt behöver stärkas. Målsättningen
            att rennäringens förluster av renar inte ska behöva vara högre
            än tio procent behöver föras in i lagstiftningen. Vargrevir i
            renbetesland är inte förenligt med målsättningen om procentuell
            förlust.
          </p>
          <head xml:id="i-TReyuajmY7DdKt5Sb1PobW" type="h2">
            Björn
          </head>
          <p xml:id="i-6oJu5GFDAXNcyFnsnAoHvH">
            Det räcker inte med en miniminivå för björnstammens storlek.
            En hållbar förvaltning bör också inbegripa en maximinivå, som
            garanterar att björnstammen inte får växa sig alltför stor. Flera
            konflikter med dödlig utgång för människor har blivit resultatet
            av en alltför stor björnstam.
          </p>
          <head xml:id="i-WneMweLjkWQkNeazmThLGV" type="h2">
            Varg
          </head>
          <p xml:id="i-U9ZgkxbVqscEGmZGhSLC8W">
            I vissa områden i västra Svealand och södra Norrland är koncentrationen
            av varg mycket hög. Vargstammen i vissa områden behöver förvaltas
            mer aktivt. Vargens referensvärde för en gynnsam bevarandestatus
            skall dock vara i enlighet med propositionen ”En hållbar rovdjurspolitiks
            nedre gräns för minsta livskraftiga population”, innan licensjakt
            kan komma på tal.
          </p>
          <head xml:id="i-EV7hafnbHhQkGn2KB3ecty" type="h2">
            Tillägg i föreskrifterna om fördröjt domutslag i fråga om vargjakt
          </head>
          <p xml:id="i-5FGBH3vVVRyQWC9iLMrAND">
            För att undvika att vargjakten ställs in en jaktsäsong, på grund
            av att överklaganden drar ut på slutgiltigt besked, bör ett tillägg
            skrivas in i Naturvårdsverkets föreskrifter om att jakttiden skall
            kunna förlängas .Detta oaktat om den ordinarie jakttiden är förbi.
            Eftersom vargjakten är beroende av spårsnö och om domstolsutslag
            dröjer tills vintern är till ända, skall vargjakten kunna flyttas
            fram till kommande vinters första spårsnö i november/december
            under samma år.
          </p>
          <head xml:id="i-VTMPma7y2pVjNF4gt5MiEM" type="h2">
            Art- och habitatdirektivet
          </head>
          <p xml:id="i-RJLYLghGenLWwpXxgfx9yG">
            Artskyddsdirektivet innebär bland annat att jakt- och skogsbruk
            i praktiken skulle vara förbjudet om direktivet strikt följdes.
            Det innehåller nämligen ett förbud mot att störa fåglar eller
            skada deras häckningsplatser, oavsett var de befinner sig. Art-
            och habitatdirektivet behöver reformeras och anpassas efter regionala
            och nationella förutsättningar. Det måste i praktiken vara möjligt
            att ordna skydds- och licensjakt utan orimligt långa överklagandetider.
          </p>
          <head xml:id="i-9LtP9QVUZdMRshQLysDE6d" type="h2">
            Älg- och kronviltsförvaltning
          </head>
          <p xml:id="i-BWcwkZypTZf9VPhvGGLAmg">
            Kronhjortsbeståndet har ökat och spridningen av kronhjortar har
            sträckt sig till delar av Sverige som tidigare inte var deras
            utbredningsområde. Kronhjort har vandrat in både söderifrån och
            västerifrån, vilket innebär en ny utmaning ur förvaltningssynpunkt.
            För att underlätta förvaltningen bör samma förvaltnings- och skötselområden
            för både älg och kronvilt gälla. Ändamålet med förvaltningen ska
            vara att reducera skador på skogar och grödor samt minimera antalet
            trafikolyckor med våra största hjortdjur. Grundtanken med älgförvaltningsgrupperna
            var att öka dialogen mellan de berörda aktörerna i viltförvaltningen,
            för att öka det regionala samarbetet och inflytandet.
          </p>
          <head xml:id="i-TajEMtvPtZCNchcoKhSBUr" type="h2">
            Regional viltförvaltning
          </head>
          <p xml:id="i-AAKhdTSCDKk8SUi9u1ZCaj">
            Lantbrukare och jägare ska ges mer inflytande i de regionala
            förvaltningsplanerna, för att skapa en mer decentraliserad och
            regional viltförvaltning. Det är därför viktigt att älgförvaltningens
            arbete utvärderas i syfte att säkerställa att det fungerar på
            ett effektivt sätt och med ett ökat regionalt inflytande och samförvaltning.
          </p>
          <head xml:id="i-NGQnVKfsJ1xZzQddQ2J76E" type="h2">
            Vildsvinsförvaltning
          </head>
          <p xml:id="i-JoqB7hAMEKdKjVY7Pb83K7">
            Vildsvinsstammen växer på sina håll kraftigt i Sverige och utgör
            samtidigt ett vilt som är mödosamt att förvalta, eftersom vildsvinet
            är ett nattaktivt och skyggt djur. På sina håll ger vildsvinen
            upphov till kostsamma skador på areella näringar, varför det finns
            goda skäl att förenkla förvaltningen genom att ha ett mer tillåtande
            regelverk gällande hjälpmedel. Fler hjälpmedel utan byråkratiskt
            besvärliga dispenser har nu tillåtits, ett par exempel är viltkameror
            och mörkersikte. Det är ett stort steg på vägen, men fler godkända
            vildsvinsfällor behöver tas fram för att ytterligare förenkla
            avskjutningen. En god vildsvinsförvaltning måste ske i samförstånd
            med jägarkåren.
          </p>
          <head xml:id="i-2J3dQZLqYqR8rQRHvWYCDg" type="h2">
            Jakttid på korp och morkulla
          </head>
          <p xml:id="i-WYWTLfpXH1AWY6kV826asP">
            Idag är det tyvärr EU-regler som styr jakten på många fågelarter,
            men intentionen bör vara att regeringen aktivt ska jobba för att
            alla beslut om jakt och jakttider ska tas i Sveriges riksdag.
            Korpen har idag ökat rejält i antal och är en stor predator på
            småvilt såsom fält- och skogsfågel, änder och harar. Den orsakar
            även skador inom tamdjursskötseln framför allt vid fårens lamning.
            Allmän jakt på korp från den första augusti till den trettioförsta
            december bör därför införas.
          </p>
          <p xml:id="i-HJTsP9Cz8qrmZP2cHHBuwB">
            Morkullejakten vid midsommar är en starkt förankrad jakttradition
            i Sverige som togs bort vid EU-inträdet, till ingen nytta alls.
            Det har nämligen visat sig att jakten inte påverkar artens bestånd.
            Morkullan kan inte anses tillhöra en särskilt skyddsvärd art som
            skulle kräva extraordinära insatser. Idag är det tyvärr EU-regler
            som styr jakten på dessa arter. Regeringen ska aktiv jobba för
            att få tillbaka den tidigare jakttiden på morkulla.
          </p>
          <head xml:id="i-YB8jUoG6avzAyrX1qrNQx7" type="h2">
            Skarven, människan och landskapet
          </head>
          <p xml:id="i-CucbLTzw5brK4N6sUHYEVi">
            Skarven utgör en i Sverige ansenligt stor population med många
            häckande par och den ökade förekomsten påverkar fiskbestånden
            negativt, skapar sanitär olägenhet för friluftslivet och reducerar
            skog och natur där fåglarna häckar. Skarven förekommer inte bara
            i kustbandet utan även vid sjöar i inlandet. I den svenska skärgården
            ses skarven som en av de mest talrika fågelarterna. Den förekommer
            i stora delar av världen och är långt ifrån utrotningshotad. En
            allmän jakttid på skarv vore bra ur förvaltningssynpunkt och även
            ur naturvårdande perspektiv. Här sätter dock EU:s fågeldirektiv
            stopp för jakt, vilket är fel.
          </p>
          <head xml:id="i-Y9G9xgBNZo9QGPTFPa43Tb" type="h2">
            Utökad skyddsjakt genom oljering av skarvägg
          </head>
          <p xml:id="i-HPJuknomANRDTc8PmqP3NW">
            Skyddsjakt är absolut nödvändigt för att reducera de kraftigt
            växande skarvpopulationerna, men skarven har visat sig vara mycket
            svårskjuten i praktiken, då skyddsjakten kräver både bemannad
            båt med förare samt skytt för att hantera skjutna fåglar. Risken
            för skadeskjutning är dessutom stor och en skadad skarv som regelbundet
            dyker ned under ytan blir mycket svår att få tag på. Nuvarande
            skyddsjakt behöver kvarstå, men samtidigt måste den utökas med
            effektivare metoder för att göra skillnad. Sammantaget behöver
            siffrorna mångdubblas, vilket kan möjliggöras med mer gångbara
            metoder än att försöka skjuta prick. Den mest effektiva skyddsjaksåtgärden
            har i stället visat sig vara oljering av skarvägg. Detta är en
            selektiv och beprövad metod, som utförs under en säker period
            efter äggläggningens början och bedöms både vara lämplig och skonsam.
            Den utgör samtidigt en kontrollerad bas för adaptiv förvaltning.
            Oljeringen innebär att man doppar äggen i parrafinolja, då får
            embryot inte luft och dör inne i ägget. När man oljerar ägg lämnar
            man ett ägg per bo obehandlat. Detta för att skarvarna lägger
            nya ägg om de inte får någon unge från kullen. Däremot nöjer de
            sig med en unge.
          </p>
          <p xml:id="i-KjyAHdNhR9YiDD5fLNrLBJ">
            En annan metod för att behandla ägg är prickning. Metoden går
            till så att en tunn nål sticks genom ägget för att avstanna embryoutvecklingen.
            Metoden kan tyckas tveksam och bör i nuläget stå tillbaka för
            oljeringen, som visat sig mer effektiv. Regeringen bör återkomma
            med förslag på hur den utökade skyddsjakten ska bedrivas och beskrivna
            hur tillämpningen kan verkställas.
          </p>
          <head xml:id="i-Qhin88fQ8RKPLnn8wzE9ep" type="h2">
            Säl, fiskenäring och licensjakt
          </head>
          <p xml:id="i-39Ssk2Dysc2v7w2XLTUvwh">
            I Sverige finns tre sälarter: gråsälen i Östersjön, knubbsälen
            på västkusten och i södra Östersjön samt vikaren som förekommer
            framför allt i Bottenviken. De senaste åren har antalet sälar
            ökats utmed Sveriges kustlinje och vållar allvarliga skador för
            kustfisket Skadorna medför stor ekonomisk börda, då yrkesfiskarna
            brottas med både svaga fiskbestånd och växande sälstammar. Regeringen
            har nu ändrat i jaktförordningen vilket möjliggör licensjakt på
            gråsäl. En licensjakt bör även möjliggöras för jakt på knubbsäl
            och vikare, då skador som dessa åstadkommer på fångster och fiskeredskap
            är likartade de som gråsälen åsamkar. En licensjakt som utförs
            på liknande sätt som dagens regionala skyddsjakt, skulle inte
            hota sälbestånden. Detta skulle snarare innebära ett sätt att
            minska konflikten mellan sälarna och fiskenäringen vilken känner
            av ökade skador på fiskeredskap och fångster. Kustfisket är en
            näringsgren med långa anor som är viktig att bevara.
          </p>
          <head xml:id="i-EFjMDMsVuuqyKsBeqpiNxN" type="h2">
            Ersättning för sälavskjutning
          </head>
          <p xml:id="i-4rT4Zxw2J8JH7kYvrVu453">
            Idag är det endast tillåtet att skjuta säl vid skyddsjakt. Sälen
            är ett djur som är svårskjutet. för sälavskjutning krävs tillstånd
            vilket kostar pengar, det krävs kännedom om var sälen får skjutas,
            båtinnehav krävs och djuret måste tas om hand. För att öka incitamenten
            att alls kunna nå upp till de kvoter som tilldelats vid skyddsjakt,
            behöver en ersättning införas till säljägare, för att fler ska
            kunna tänka sig att göra en insats med att fylla den tilldelade
            kvoten för skyddsjakt. På liknande sätt skulle ersättning kunna
            utgå vid den licensjakt på gråsäl som nu möjliggjorts av regeringen.
            På så sätt skulle risken för tjuvjakt och skadeskjutna djur minskas.
          </p>
          <head xml:id="i-S7qZh3ZkiDJwu7mczdo9iA" type="h2">
            Handel med sälprodukter
          </head>
          <p xml:id="i-Hw59yb92aZPw56tPmvjQg3">
            Dagens EU-lagstiftning omöjliggör handel med svenska sälprodukter,
            det gäller både kött och skinn. Detta är en fråga som bör utredas
            eftersom incitamenten att jaga säl behöver bli större. En licensjakt
            skulle behöva en större avskjutning än dagens skyddsjakt, eftersom
            sistnämnda endast omfattar drygt tusen sälar inberäknat samtliga
            tre arter. För att bromsa sälpopulationens stora tillväxt bör
            en licensjakt åtminstone omfatta en fördubbling av dagens nivå
            vad beträffar skjutna sälar.
          </p>
          <head xml:id="i-2Atg5YNZJz7EdjZsDxea71" type="h2">
            Terrängkörningsförordningen
          </head>
          <p xml:id="i-89vu3q5BhRpnDZtQSxbfHq">
            Jägare med funktionsnedsättning kan ha behov av motorfordon för
            att kunna jaga. Fordonet behöver under jakten framföras i terräng
            och för detta krävs dispens. En beviljad dispens bör gälla för
            jakt med motordrivet fordon i hela Sverige under 5 år, vilket
            skulle underlätta för personer med funktionsnedsättning.
          </p>
          <head xml:id="i-2hDeWUmpmoLA35Ft4P5F4f" type="h2">
            Det allmänna uppdraget
          </head>
          <p xml:id="i-NAJmrV49uuKzec5fRdqSgq">
            Svenska Jägareförbundet har sedan 1938 ett allmänt uppdrag att
            sköta delar av jakt- och viltvården i Sverige. Förbundet innebär
            en ovärderlig kompetens med hög trovärdighet, som har starka band
            med jägarkåren, vilket gör att det allmänna uppdragets betydelse
            för jakt- och viltvården i Sverige inte kan överskattas. Jägarnas
            jaktkortsavgift ska fortsatt oavkortat gå in i Viltvårdsfonden,
            för att därefter delas ut till olika former av verksamhet.
          </p>
          <head xml:id="i-Tp88JmcjdX8nMXXvhub53Z" type="h2">
            Bidrag till miljöorganisationer
          </head>
          <p xml:id="i-BG9Pm4cCXphqmx5SeU6zfH">
            Det finns exempel på hur miljöorganisationer får bidrag för att
            aktivt motverka myndighetsbeslut. Detta är en orimlig ordning.
            Naturskyddsföreningen får årligen ett bidrag från Naturvårdsverket
            för att processa om vargjakt i domstol och för att driva frågan
            i EU. Denna utbetalning ska upphöra genom att regeringen ger direktiv
            om detta till Naturvårdsverket.
          </p>
          <head xml:id="i-5PzhGXtKe4wU1vRAQC6BtA" type="h2">
            Miljöorganisationers talerätt i viltfrågor
          </head>
          <p xml:id="i-8kd5TRhuzks3euzoYht8w6">
            Enligt Miljöbalken kapitel 16 13 § ges ideella föreningar, om
            de uppfyller lagens kriterier, rätt att överklaga vissa domar
            och beslut kopplat till miljöbalken. Dessa föreningar är vanligtvis
            ideologiskt burna och kan ha en tydlig slagsida i viss ideologisk
            riktning. Därför är lagen problematisk i sin utformning och påverkar
            i allra högsta grad möjligheterna att bedriva en sund viltvård.
            Regeringen bör tydligt utreda konsekvenserna av denna lagstiftning
            och återkomma med förslag på hur lagstiftning och tillämpning
            kan förbättras.
          </p>
          <head xml:id="i-MGHFjPSWjfvTDpAiGbxrD1" type="h2">
            Samma rätt till jakt och fiske för alla bofasta
          </head>
          <p xml:id="i-4Bw7zKBvJJS7qDXc94Ta5t">
            Staten har under lång tid tillåtit renägare allt större marker
            till älgjakt på andra ortsbors bekostnad. Älgjakten är och har
            många gånger varit viktigare för den övriga befolkningens försörjning
            än för renägarna. Stora delar av det så kallade renbetesområdet
            har historiskt tillhört fjällbönder, vilket gör dagens ensidiga
            gynnande av renägare än mer oacceptabelt. Dubbelregistreringen
            vid jakt, där flera jaktlag jagar samtidigt inom ett område, skapar
            många onödiga konflikter. Sverige bör avskaffa det system som
            på flera områden gynnar renägarsamer på den övriga lokalbefolkningens
            bekostnad. En början är att ge alla bofasta samma rättigheter
            till jakt, framför alltälgjakt och till fiske. Alla som bor på
            statlig mark, där renskötsel är tillåten, ska ha samma rättigheter
            till jakt och fiske oavsett näringstillhörighet och etnisk tillhörighet.
          </p>
          <head xml:id="i-7x8VxTmjYUrCxsiwKCUKD1" type="h2">
            Vilt som mat
          </head>
          <p xml:id="i-Br3iyNmPwwQkm1iFQnM5rz">
            Tillgängligheten till viltkött bör ökas så att flera får möjlighet
            att konsumera viltkött. Ökad kunskap om vilt som livsmedel är
            ett steg i rätt riktning för att kunna marknadsföra viltkött som
            hälsosam mat. Viltet har stor potential att nå fler konsumenter
            om attityderna kring jakt och viltkött förändras. Att äta vilt
            skall kunna vara en självklarhet och inte som idag, ett exotiskt
            inslag.
          </p>
          <head xml:id="i-9eASJef9MKRRszLT2Wj9YY" type="h2">
            Underlätta vilthanteringen
          </head>
          <p xml:id="i-8uiNxwwyvi9Y18RT6iYBKT">
            Regeringen bör inleda arbetet med att förändra attityderna och
            marknadsföra vilt som en resurs. Den största utmaningen för företagarna
            inom viltnäringen är det komplicerade regelverk som gäller för
            att hantera produkten. Reglerna för vilthantering måste underlättas
            för att få ut viltköttet i handeln.
          </p>
          <head xml:id="i-LPum4LzZstf9tG158fDJY5" type="h2">
            Förenkla försäljningen av vildsvinskött
          </head>
          <p xml:id="i-QCazm2i7tveq7WShhvZxcN">
            Försäljning av vildsvinskött behöver underlättas genom revidering
            av reglerna för distribution så att jägarna själva kan sälja sitt
            byte efter godkänd trikinprovtagning. Detta till skillnad ifrån
            idag då vildsvinsköttet måste passera en vilthanteringsanläggning
            innan det säljs vidare eller bortskänks. Underlättande av försäljning
            av vildsvinskött skulle uppmuntra till jakt och därmed bidra till
            bättre kontroll av den snabbt växande stammen.
          </p>
          <head xml:id="i-UQLC134E4dRrJLP2JcTEPG" type="h2">
            Viltkött är klimatsmart
          </head>
          <p xml:id="i-5rY3MogLYRyQMHG1EzVYxm">
            Viltkött innehåller många mineraler och är klimatsmart mat. Djuren
            betar i naturen utan att ha transporterats. Köttet är magert och
            proteinrikt. Viltkött är fritt från antibiotika och andra främmande
            tillsatser och är det mest miljövänliga kött vi kan äta. Vilda
            djur föds fria, lever fria i naturen och väljer själva vad de
            äter. Dessa djurs kött är ekologiskt i ordets rätta bemärkelse.
            Med anledning av detta bör regeringen verka för att förmå kommunerna
            att köpa in och servera viltkött i skolor och på äldreboenden.
          </p>
        </div>
        <div type="motSignatures">
          <list>
            <item xml:id="i-LocMTGJiAVYGQJCcoVGWj3" who="i-VCBwijV18pWsvC1p2xZJJm">
              Runar Filper (SD)
            </item>
            <item xml:id="i-4eegu7FnqwhVKKp6Ykmsaj" who="i-Eacy3hoeNxvqq2LX6QNV8u">
              Martin Kinnunen (SD)
            </item>
            <item xml:id="i-9pBxthBCyC659YzoxEPfcH" who="i-TFG2PW7ay7mUZBy2GoJDbV">
              Mats Nordberg (SD)
            </item>
            <item xml:id="i-9nMUEhYUKARVH2AkX5rJVN" who="i-5ZFvYGqAt58ARxiYtJEYLV">
              Staffan Eklöf (SD)
            </item>
            <item xml:id="i-EzQ1s8NHSG3dB3MZPjEg27" who="i-4rFo5seKWQkpWzvXDuyLwP">
              Yasmine Eriksson (SD)
            </item>
          </list>
        </div>
      </div>
    </body>
  </text>
</TEI>
