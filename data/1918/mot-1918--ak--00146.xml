<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1918--ak--00146">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1918/mot_1918__ak__146/mot_1918__ak__146-001.pdf"/>
      <div xml:id="i-AefBeEYvsXr5jtcW29exib" type="motHeader">
        <div xml:id="i-DsgnQX29ofD8nfkR1tomQ8" type="motTitle"/>
        <div xml:id="i-SEQew4DSuhbQsDSNUP8adC" type="motSubmissionInfo"/>
      </div>
      <div xml:id="i-LhRYKAkmYiehpgDnwkQhFU" type="motBody">
        <div xml:id="i-8QmwtyMBVfAtn9Mg8nsRTR">
          <p xml:id="i-K9QcZ2BSpwU4jxaQAa8LSp">
            Motioner i Andra kammaren, Nr 146. 5
          </p>
          <p xml:id="i-EiptEFbsN3Qdr1eubtdJdT">
            Nr 146.
          </p>
          <p xml:id="i-WKUAMCcKBRVKpBrw6F8S64">
            . Av herr Kjellberg, om skrivelse till Kungl. Maj:t angående
            med- givande av s. k. borgerlig begravning.
          </p>
          <p xml:id="i-D2UvD3SK19fsUaHJ4neEre">
            Vid 1917 års riksdag hemställde lagutskottet (utlåtande nr 21),
            att riksdagen i anledning av herr J. Byströms motion (nr 178)
            »ville i skri- velse till Kungl. Maj:t anhålla, det täcktes Kungl.
            Maj:t taga under över- vägande, huruvida och under vilka villkor
            s. k. borgerlig begravning må kunna medgivas samt för riksdagen
            framlägga det förslag, vartill detta övervägande kan leda». Vid
            utlåtandet var fogad en reservation av tre förstakammarledamöter,
            vari hemställdes, att den förevarande motionen ieke måtte föranleda
            någon riksdagens åtgärd. Ärendet förekom i båda kamrarna den 29
            mars: andra kammaren biföll utskottets hemställan utan debatt;
            första kammaren avslog den- samma efter en längre överläggning
            — vid omröstningen fälldes utslaget av den förseglade sedeln.
            Bland lagutskottets medlemmar voro tre statskyrkopräster (herrar
            Valerius Olsson, Klefbeck och Rydholm), vilka samtliga anslöto
            sig till utskottets hemställan, och vid debatten inom första kammaren
            talade jäm- väl kyrkoherde Stadener för densamma. Herr Byströms
            ovannämnda motion utmynnade i en hemställan om, &gt;att riksdagen
            ville besluta, att hos Kungl. Maj:t anhålla, det täcktes Kungl.
            Maj:t låta utarbeta och för riksdagen framlägga förslag till sådan
            lagändring, att även annan person än präst i statskyrkan och den,
            som enligt Kungl. Maj:ts nådiga förordning angående främmande
            trosbe- kännare den 31 oktober 1873 är jämställd med statskyrkopräst,
            må kunna berätigas att förrätta begravning. Emellertid meddelades
            vid överläggningen inom första kammaren av en utskottsledamot,
            att motionären förklarat sig bliva tillfredsställd, därest utskottets
            förslag komme att bifallas.
          </p>
          <pb facs="riksdagen-motions-pdf/data/1918/mot_1918__ak__146/mot_1918__ak__146-002.pdf"/>
          <p xml:id="i-LhxD9T2gmKT2CMjtiL3fCx">
            6 Motioner i Andra kammaren, Nr 146.
          </p>
          <p xml:id="i-4jj4JKs5o9unufh3ZCXY3E">
            Det vid 1917 års riksdag föreliggande skrivelseförslaget angående
            s. k. borgerlig begravning vann sålunda understöd av fyra statskyrko-
            präster samt dessutom från särdeles representativt frikyrkligt
            håll. Mot detsamma uttalade sig endast en statskyrkopräst, nämligen
            biskop Bergqvist, som under överläggningen inom första kammaren
            efter ett längre anförande yrkade avslag å utskottets hemställan.
            Vid 1910 års riksdag väckte undertecknad motion (nr 10) inom andra
            kammaren med hemställan, &gt;att riksdagen ville i skrivelse till
            Kungl. Maj:t anhålla, det täcktes Kungl. Maj:t inför riksdagen
            framlägga förslag till lag angående s. k. borgerlig begravning&gt;.
            Ur motionen må följande här återgivas: é »Allt mera har det lagstiftningsarbete,
            som rör sig på statens och kyrkans gemensamma eller fordom gemensamma
            område, gått i riktning att frigöra svenska kyrkans medlemmar
            från kyrkligt tvång. Så har skett genom lagen om äktenskaps ingående
            den 6 november 1908, så genom sistlidne riksdags skrivelse (9
            mars 1909) angående utträde ur statskyrkan, så genom samma riksdags
            skrivelse angående edgångs ut- bytande mot högtidlig försäkran.
            Varje lagstiftningsåtgärd, som gör kyrkliga former valfria, är
            ett glädjande tecken på tillmötesgående mot nyare tiders allt
            större krav på samvetsfrihet och på ärlighet även i religiösa
            frågor. Emellertid är (kyrklig) jordfästning alltjämt obligatorisk
            för den, som vid sitt frånfälle tillhör svenska kyrkan (lag om
            jordfästning den 25 maj 1894 $ 2), om också begravning utan föregående
            jordfästning icke lärer leda till någon straffpåföljd för den
            eller dem, som föranstaltat densamma, vilket torde framgå av följande.
            (Här anfördes ett pre- judikat). Med ordet jordfästning betecknas
            en kyrklig handling, varvid till- vägagåendet följer kyrkohandbokens
            föreskrifter. Ifrågavarande ritual bör väl — liksom kyrkliga bruk
            över huvud taget — förutsätta en något så när motsvarande grunduppfattning
            hos dem, på vilken eller inför vilka den tillämpas. I sådana fall,
            där den döde, medan han levde, och hans närmaste anhöriga finna
            det föreskrivna jordfästningsformuläret i all dess korthet innehålla
            sådant, som strider mot deras uppfattning, så måste väl erkännas,
            att den högtidliga akt, varigenom en bortgången överlämnas åt
            den sista vilan, i betänklig grad förvanskas därigenom, att ord
            och former, vilkas innebörd icke omfattas av dem det vederbör,
            komma till användning.
          </p>
          <pb facs="riksdagen-motions-pdf/data/1918/mot_1918__ak__146/mot_1918__ak__146-003.pdf"/>
          <p xml:id="i-XyMMjTsS9XbzubX4k6eDs6">
            Motioner i Andra kammaren, Nr 145. T
          </p>
          <p xml:id="i-Fzx9M912JF3FzeeQFfFuoS">
            För var och en, som medgiver de religiösa föreställningarnas
            djupt ingripande betydelse, trots deras i oändlighet växlande
            former, måste det vara klart, att ett slentrianmässigt användande
            av kyrkliga ritualer utan motsvarande anda och utan motsvarande
            uppfattning hos dem, bland vilka de förekomma, skall verka stötande
            för de i djupaste mening reli- giösa och förslöande på känslan
            för sanning och ärlighet. Visserligen kunna ju hävdvunna former,
            även där de förlorat sin ursprungliga inne- börd, för många vara
            tilltalande på grund av vana och minnen, men var och en, som önskar
            ärlighet även i religiösa ting, måste ogilla tvånget till jordfästning.»
            Sedan den nu åberopade motionen behandlades av riksdagen, in-
            träffade år 1913 en begravning i statskyrkliga former, som enligt
            min mening åtminstone hos dem, som inse betydelsen av ärlighet
            och redbar- het även i hithörande ting, bort väcka intresset för
            en ändring av nu gällande lagstiftning rörande formerna för begravning
            av statskyrkomed- lemmar, som icke kunnat lämna statskyrkan, då
            de tilläventyrs velat ut- träda ur den men icke funnit anledning
            övergå till annat auktoriserat religiöst samfund. Den döde var
            i detta fall en högt aktad och fram- stående vetenskapsman, i
            vida kretsar av vårt folk känd och uppmärk- sammad för sina angrepp
            i tal och skrift på den kristna religionen, så- som vars oförsonlige
            motståndare han i sitt offentliga uppträdande stän- digt visade
            sig. Märkvärdigt nog framträdde icke några offentliga re- flexioner
            med anledning därav, att statskyrkan i detta fall påtryckte sin
            åskådning och sina former vid jordandet av en man, som skarpare
            och mera ihärdigt än någon annan angripit kärnan i den kristna
            religionen. Genom händelser sådana som den nu relaterade motarbetas
            varje strävan efter ärlighet och redbarhet i religiösa och kyrkliga
            ting, och de unga vänja sig att efter de äldres föredöme betrakta
            fäderneärvda, hög- tidliga och allvarligt menade former såsom
            tomma ceremonier, vilkas inne- börd och betydelse gått helt förlorade.
            Ur min motion år 1910 må vidare anföras: »Under det åtskilliga,
            vid olika tillfällen utfärdade resolutioner med- giva främmande
            trossamfunds prästerskap att förrätta vigsel, finnas icke några
            som helst föreskrifter angående begravning av döda, som icke till-
            hört svenska kyrkan, mer än kungl. förordningen den 31 oktober
            1873, varigenom främmande trosbekännare efter anmälan hos vederbörande
            kyrkoherde äga att på allmän begravningsplats erhålla lägerstad
            för sina döda. I Danmark genomfördes för några år sedan en lagstiftning
            i samma
          </p>
          <pb facs="riksdagen-motions-pdf/data/1918/mot_1918__ak__146/mot_1918__ak__146-004.pdf"/>
          <p xml:id="i-ANVZX8GtMz6BuuLquf5HVR">
            8 Motioner i Andra kammaren, Nr 146.
          </p>
          <p xml:id="i-SUs5KjYQvDyS8bhowmYddg">
            syfte, som denna motion avser. Ur »Lov om forskellige Forhold
            ved- rörende Begravelser den 19 April 1907» må här anföras följande:
            »8 2. Folkekirkens Medlemmer kunne begraves paa Folkekirkens Kirkegaarde
            og fra dens Begravelseskapeller uden Medvirkning af Folke- kirkens
            Prester (borgerlig Begravelse), naar den afdöde ved en i Testa-
            mentsform affattet Erklering, der kan skrives paa ustemplet Papir,
            har truffet Bestemmelse herom. For at Erklaeringen om att ville
            begraves borgerlig kan tages til Fölge, udkreves, att den paagaldende,
            da han afgav Erkleringen, var fyldt 15 Aar og ved sin Fornufts
            fulde Brug. Naar saaden Erklering afgives af Personer i Alderen
            mellan 135 og 18 Aar, maa desuden For- eldres eller Vergers Samtykke
            foreligge. For Personers vedkommende, som ikke ere fyldte 13 Aar,
            er det tilstrekkeligt, at Forzeldre eller Verger begere borgerlig
            Begravelse, naar de bestille Begravelsen. 8 3. Ved borgerlige
            Begravelser tillades paa Begeering af den, som bestiller Begravelsen,
            Tale og Sang, Medbringelse af Faner og anden Höjtidelighed, dog
            at intet maa foretages, som strider imod den Sömme- lighed og
            Orden, der bör iagttages paa Kirkegaarde, og imod det Hen- syn,
            der skyldes Folkekirken. Ved disse Begravelser foretages ikke
            Jord- paakastelse. Ingen Tale maa holdes eller Sang afsynges imod
            de ne&amp;er- mestes Önsken. Ansvaret for, at alt foregaar sömmeligt
            og med Orden, paahviler den, der har bestilt Begravelsen hos Kirkegaardsbestyrelse.
            $ 4. Aftale om borgerlig Begravelse treffes i Köbenhavn og an-
            dersteds, hvor der findes et eget Begravelsesvaesen, med dettes
            Bestyrelse og ellers med vedkommende Sogneprest, hvilke have at
            paase, at de Be- visligheder, der maa forelegges, forinden Begravelse
            kan iverksettes, foreligge, og att saaden Begravelse ikke maa
            finde sted samtidig med en anden Begravelse paa samme Kirkegaard;
            samt at den ikke ansettes til en Tid og under Omstendigheder,
            hvorved den kan virke forstyrrende paa Gudstjenestes Afholdelse
            eller kirkelige Handlingers Foretagelse i Sognekirken. $ 5. Ved
            Begravelser paa Folkekirkens Kirkegaarde af Personer, der staa
            udenför Folkekirken, finde de ovenfor under $$ 3—4, om bor- gerlige
            Begravelser indholdte Bestemmelser tilsvarende Anvendelse. — —&gt;
            Den citerade danska lagen omfattar föreskrifter både i fråga om
            (kyrklig) jordfästning och i fråga om borgerlig begravning, varjämte
            främmande trossamfunds begravningsformer inbegripas. Den svenska
            lagen om jordfästning av den 25 maj 1894 rör endast (kyrklig)
            jord- fästning av svenska kyrkans medlemmar.
          </p>
          <pb facs="riksdagen-motions-pdf/data/1918/mot_1918__ak__146/mot_1918__ak__146-005.pdf"/>
          <p xml:id="i-5B5wzcNkzWf6bqmQaDMFGC">
            Motioner i Andra kammaren, Nr 146. 9
          </p>
          <p xml:id="i-GsEGZBE8q2WNkggRb2RJCW">
            Tiden synes nu vara inne för en sådan lagstiftning, som för med-
            lem av svenska kyrkan möjliggör s. k. borgerlig begravning (utan
            före- gående jordfästning), då behörigt intyg utvisar, att den
            avlidne i livs- tiden själv förordnat eller uttalat bestämd önskan
            därom, eller, då fråga är om minderåriga, den avlidnes föräldrar
            sådant önska. De föreskrifter rörande jordfästning och begravning,
            som för när- varande gälla med hänsyn till sanitära, rättsmedicinska
            och statistiska krav kunna göras lika effektiva i de fall, där
            begravning icke föregås av jordfästning.» | I sitt avstyrkande
            utlåtande (nr 19) om denna min motion hän- visade lagutskottet
            till riksdagens här ovan omtalade skrivelse 9 mars 1909 angående
            rätt till utträde ur statskyrkan. Fyra reservanter tillstyrkte
            bifall till motionen, som utan votering avslogs av första kammaren,
            un- der det att den i andra kammaren bifölls med 109 röster mot
            86. Vid 1917 års riksdag anförde lagutskottet i sitt ovan omtalade
            ut- låtande med anledning av herr J. Byströms motion bl. a. följande:
            »Lagen om jordfästning den 25 maj 1894 stadgar, att vid dödsfall
            inom svenska kyrkan jordfästningen ej må förrättas av annan än
            präst inom samma kyrka. Någon föreskrift finnes däremot icke uti
            förord- ningen om främmande trosbekännare den 31 oktober 1873,
            hur medlem av främmande trossamfund, vilket jämlikt nämnda författning
            är berättigad till offentlig religionsövning, skall jordfästas.
            Genom en kungl. resolu- tion den 19 oktober 1894 har emellertid
            givits det prejudikat, att jäm- likt grunderna för berörda förordning
            äger sådant trossamfunds präst att Jordfästa medlem av sin församling.
            Dylika självständiga trossamfund hava bildats av metodisterna,
            romerska och grekiska katoliker, irvingianer, svedenborgare samt
            engelsk-episkopala och reformerta bekännare. I den av Kungl. Maj:t
            den 30 juni 1838 fastställda särskilda ordning om vad mosaiska
            trosbekännare hava att iakttaga i avseende på utövningen av deras
            religion och bestyret inom deras församlingar m. m., äga dessa
            trosbekännare att begrava sina döda å särskild begravningsplats,
            som därtill kan utses. Motionärens förslag avser nu att bereda
            de frikyrkliga, som for- mellt kvarstå inom svenska statskyrkan,
            rättighet att oavsett stadgandet i 1894 års lag få begrava sina
            döda utan bistånd av präst inom stats- kyrkan. Sådana i statskyrkan
            kvarstående frikyrkoorganisationer äro bl. a. baptisternas, svenska
            missionsförbundets, fribaptisternas, vissa meto- disters och sjundedags-adventisternas.
            Såsom framgår av den i motionen givna och här ovan av utskottet
            kompletterade överblick av denna frågas tidigare behandling har
            lagut-
          </p>
          <p xml:id="i-Waxzd9tjEXEQ5VwdreLhdJ">
            Bihang till riksdagens protokoll 1918. 4 saml. 52 häft. (Nr 145—146.)
            2
          </p>
          <pb facs="riksdagen-motions-pdf/data/1918/mot_1918__ak__146/mot_1918__ak__146-006.pdf"/>
          <p xml:id="i-BrEt2Q4QmcXg5dUMiiDMTo">
            10 Motioner i Andra kammaren, N» 146.
          </p>
          <p xml:id="i-KYEEV4GYicbcTL5RJmwnpM">
            skottet vid såväl 1912 års som 1914 års första riksdag på föranledande
            av väckta motioner hemställt om avlåtande av en riksdagsskrivelse
            av i sak det innehåll, som i förevarande motion föreslås; och
            har vid båda till- fällena andra kammaren godkänt denna hemställan,
            medan den däremot icke vunnit första kammarens bifall. För mången,
            som intagit en avvisande hållning till ifrågavarande uppslag,
            torde emellertid skälet för denna hållning icke varit att söka
            i någon bestämd motvilja mot att över huvud begravning av en svenska
            kyrkans medlem finge äga rum utan att jordfästning förrättas av
            stats- kyrkopräst. Tvärtom torde även bland statskyrkans egna
            representanter och dem i åskådning närstående den uppfattning
            vunnit allt större ut- bredning, att sedan dopet icke längre är
            obligatoriskt och äktenskap kan slutas genom borgerlig vigsel,
            bör ock i sådana fall, där den döde stått främmande för kyrkligt
            liv och hans närmast efterlevande måhända rent av hysa motvilja
            för en kyrklig jordfästning, jordafärden kunna försiggå utan medverkan
            av kyrkans funktionär. Däremot framgår av kamrarnas diskussioner
            1912 och 1914, att, försåvitt jordfästningsakten skall äga en
            kyrklig karaktär, man från nämnda håll har bestämda betänkligheter
            emot att denna akt får, om den döde är medlem av svenska kyrkan,
            förrättas av annan än inom denna kyrka vederbörligen ordinerad
            präst. Man menar, att ett uppgivande av denna fordran innebär
            ett sönder- brytande av kyrklig ordning, som icke kan tillåtas.
            Å andra sidan är det av motionären ånyo framburna förslaget ej
            heller ägnat att tillfredsställa dem, som anse religionsfrihetens
            grundsats kräva, att i sådana fall, där, ehuru den döde var medlem
            av svenska kyrkan, han stått främmande både för statskyrkan och
            frireligiösa rikt- ningar, gravsättningen bör kunna få äga rum
            utan någon som helst reli- giös akt. Härutinnan mötas i själva
            verket denna åskådning och den ovannämnda inom statskyrkokretsar
            företrädda. Utskottet har under sin handläggning av” ärendet funnit
            bestyrkt, att sakläget verkligen är det nyss angivna. Men av detta
            förhållande har det synts utskottet framgå, att frågan mognat
            för en lösning av i viss mån annan beskaffenhet än den av motionären
            påyrkade, nämligen den, att det medgives att begravning av en
            svenska kyrkans medlem kan liksom vigseln till äktenskap få förssiggå
            antingen i kyrklig eller i borger- lig form. Såsom ovan erinrats,
            har detta redan vid 1910 års riksdag föreslagits och vann då andra
            kammarens bifall; men sedermera har denna utväg icke varit under
            omprövning. Med denna anordning lärer i själva verket ock de frireligiösa
            sam- fundens önskemål på ett fullt tillfredsställande sätt bliva
            uppfyllt. Den
          </p>
          <pb facs="riksdagen-motions-pdf/data/1918/mot_1918__ak__146/mot_1918__ak__146-007.pdf"/>
          <p xml:id="i-2jUpGSK46spdNmSQ9CCdZU">
            Motioner i Andra kammaren, Nr 146. 11
          </p>
          <p xml:id="i-XfSeMtMK5k8eDCV6qJurDM">
            inom . samfundet verkande själasörjarens befattning vid jordfästningen
            blir visserligen icke av någon officiell karaktär. Men härpå lärer
            icke heller kunna läggas någon vikt. Däremot vinnes genom den
            medgivna valfriheten mellan kyrklig och borgerlig legal akt, att
            de, som önska med- verkan av statskyrkopräst till Jordfästning
            efter ritualen, kunna erhålla sådan, medan de, som icke önska
            den, kunna välja den borgerliga for- men. I båda fallen står det
            tydligen öppet att låta en av frikyrklig själasörjare ledd uppbyggelsestund
            erhålla en central ställning vid begrav- ningshögtidligheten.
            Under vilka förutsättningar den borgerliga begravningsformen må
            komma till användning, torde icke nu kunna angivas, utan bör bliva
            föremål för närmare utredning. Möjligen torde det efter de faktiska
            för- hållandena bäst anpassade vara, att denna form endast får
            tillämpas med stöd av en av den döde efterlämnad skriftlig hemställan
            därom, men att en dylik hemställan å andra sidan ej må vara till
            hinder för de efter- levande att, om de så önska, anlita den kyrkliga
            formen. Föremål för utredning måste ock bliva, huru tillfredsställande
            garantier skola vinnas för att i varje fall tillförlitlig anmälan
            omedelbart avgives till vederbö- rande pastorsexpedition i och
            för registrering: av förrättad begravning. Måhända kunna ock bestämmelser
            finnas nödiga till vinnande av trygg- het för att borgerlig begravning
            städse äger rum i en fullt värdig ord- ning och med en mot själva
            tillfällets allvarliga innebörd svarande hög- tidlighet.&gt; Frågans
            utgång vid 1917 års riksdag har här ovan redan angivits. Emellertid
            anser jag mig böra erinra därom, att tre av talarne vid dis- kussionen
            inom första kammaren — i likhet med lagutskottet 1910 — hänvisade
            till riksdagsskrivelsen 1909 angående rätt till utträde ur stats-
            kyrkan. Denna ofta åberopade skrivelse torde till datum icke ha
            föranlett någon som helst åtgärd till de i densamma avhandlade
            frågornas utred- ning än mindre till deras lösning. Sedan frågan
            om ny lagstiftning rörande begravning av statskyrko- medlemmar
            sålunda förevarit vid förra årets riksdag, inträffade sistlidne
            sommar en händelse, som i vida kretsar av vårt folk gjorde denna
            fråga i hög grad aktuell, nämligen de dubbla begravningshögtidligheterna
            vid lektor P. P. Waldenströms jordafärd. Tydligen var den frikyrkliga
            cere- monien den väsentliga, under det att den statskyrkliga jordfästningsakten
            i vida kretsar torde ha betraktats såsom en på grund av gällande
            lag ofrånkomlig formalitet. Att undertecknad här vidrört denna
            händelse, beror uteslutande på lagutskottets hemställan 1917 med
            anledning av herr Byströms motion.
          </p>
          <pb facs="riksdagen-motions-pdf/data/1918/mot_1918__ak__146/mot_1918__ak__146-008.pdf"/>
          <p xml:id="i-GtBWjkXjbqw1jpfKQcjwyD">
            12 Motioner i Andra kammaren, Nr 146.
          </p>
          <p xml:id="i-We88XGxtm8iV7Yo12UnE71">
            På grund av vad jag tagit mig friheten att här ovan upprepa ur
            min motion (nr 10) vid 1910 års riksdag och med stöd av lagutskottets
            utlåtande (nr 21) och hemställan vid 1917 års riksdag får jag
            vörd- samt hemställa, |
          </p>
          <p xml:id="i-Pr1kfP1X8ADLPRp267uFdU">
            att riksdagen ville i skrivelse till Kungl. Maj:t anhålla, det
            täcktes Kungl. Maj:t taga under över- vägande, huruvida och under
            vilka villkor s. k. borger- lig begravning må kunna medgivas,
            samt för riksdagen framlägga det förslag, vartill detta övervägande
            kan föranleda.
          </p>
          <p xml:id="i-4ckGb3PYFcwzeNPybNKwUK" type="date">
            Stockholm den 25 januari 1918.
          </p>
          <div xml:id="i-PJL4cw2sD8zYQ4Aa7i94BT" type="signatureBlock">
            <p who="i-AY9UmxrTq4s4hcaqyGkSRg" type="signature">
              Knut Kjellberg
            </p>
          </div>
          <p xml:id="i-9aJoyLCEKGynmKKEYK7xQu">
            Stockholm 1918. Kungl. Boktryckeriet, P. A. Norstedt &amp; Söner.
            180635
          </p>
        </div>
      </div>
    </body>
  </text>
</TEI>
