<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-197980--00355">
  <teiHeader>
    <fileDesc>
      <titleStmt>
        <title>om patentansökningar</title>
        <author>av Marianne Karlsson</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>om patentansökningar</title>
          <idno type="rdwebb">G302355</idno>
          <rs type="number">355</rs>
          <ref type="dokument_url_text">http://data.riksdagen.se/dokument/G302355/text</ref>
          <ref type="dokument_url_html">http://data.riksdagen.se/dokument/G302355</ref>
          <ref type="dokumentstatus_url_xml">http://data.riksdagen.se/dokumentstatus/G302355</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-QF9w7weamuxjZGtJKPPkwp</idno>
            <name>MARIANNE KARLSSON</name>
            <state type="partyAffiliation" ref="Q110832">
              <desc>c</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-YB8HfGuUzMDYY7GsepMTMm" type="signed"/>
        <correspContext corresp="i-YB8HfGuUzMDYY7GsepMTMm">
          <note type="signatory" corresp="i-QF9w7weamuxjZGtJKPPkwp"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/197980/mot_197980__355/mot_197980__355-001.pdf"/>
      <fw xml:id="i-72EMK2pxgE8r9ta6uUXLbR">
        Mot. 1979/80:355 14
      </fw>
      <div xml:id="i-3eec6YYs11wS7iHs3TbKeP" type="motHeader">
        <div xml:id="i-7gztFkrR17XvtyjCxaSEyJ" type="motTitle"/>
        <div xml:id="i-PKiL7iC7nZCdmasNvdYHLU" type="motSubmissionInfo"/>
      </div>
      <div xml:id="i-9waHG9u7gKAr5ykK3bzZi3" type="motBody">
        <div xml:id="i-MZFPnCytxotkdVDETRE1HF">
          <p xml:id="i-R6m7QvPjJmvEgwDYGgn9yC">
            Motion
          </p>
          <p xml:id="i-Urp51baH6PxRXEkTZPZZqQ">
            1979/80:355
          </p>
          <p xml:id="i-NBYeoCMhHPZnKPUczQ6JCv" type="titleString">
            av Marianne Karlsson om patentansökningar
          </p>
          <p xml:id="i-HCxkLkqzLaWhrFfanJQuxw">
            Enligt patentlagen kan var och en som gjort en ny uppfinning
            av viss originalitet erhålla patent därpå. Uppfinnaren måste därvid
            göra en ansökan hos patentverket, där han beskriver sin uppfinning
            och anger vad han vill ha skydd för. En ansökningsutgift utgår,
            f. n. 600 kr. Om ansökan beviljas, utgår en särskild tryckningsavgift,
            från vilken en mindre bemedlad uppfin- nare kan bli befriad. Det
            har ibland ifrågasatts att rättshjälp skulle kunna utgå för att
            behövande uppfinnare skulle kunna få sakkunnig biträdeshjälp för
            ansökan. Emellertid visar rättspraxis att detta inte beviljas.
            Motiveringen är att det inte kan anses vara en uppgift för allmänna
            rättshjälpen att beskriva och utveckla uppfinningar. Ehuru denna
            motivering kan verka avgjort förnuftig, bygger den, som nu skall
            visas, på ett missförstånd om vad den ifrågasatta rättshjälpen
            skulle bestrida. Det är ju nämligen alldeles självklart att uppfinnaren
            måste uppfinna själv samt att han måste kunna själv beskriva sin
            uppfinning. Tanken att inget bidrag skall utgå för detta är naturligtvis
            alldeles riktigt. Om en dylik beskrivning vore tillräcklig för
            att få ett dugande patent, så skulle alltså ingen hjälp från samhället
            behövas. En dylik beskrivning räcker emellertid inte, och det
            är här som problemet ligger. Den fattige uppfinnarens problem
            sammanhänger med en rättsutveckling som på sätt och vis tjänat
            rättssäkerheten men som mefört att stora kostnader för specialisthjälp
            lagts på uppfinnarna. Grunden för detta ligger i patentkravens
            ökade betydelse. Patentkrav utgör ett slags definition av ett
            skyddsomfång och kan sägas tillkomma genom förhandlingar gentemot
            patentverket, varvid patentverket ser till att de inte kommer
            att omfatta något som är gammalt och känt. Detta medför å ena
            sidan den fördelen att tredje man kan skaffa sig en relativt säker
            uppgift om vad som är fritt och vad som faller under patent, men
            det medför å andra sidan att uppfinnaren normalt inte klarar av
            att skriva patentkraven själv. För att förklara innebörden av
            problemet skall ett exempel relate- ras. Det gäller en uppfinning,
            som är ganska välkänd, och där en olycklig formulering ledde till
            att uppfinnaren inte fick det skydd som han borde ha varit berättigad
            till. Uppfinningen avsåg ett slags tavelkrokar för betongväg-
            gar, som många har sett. Anordningen består av en plastbricka,
            i vilken sitter några stålstift inpassade i trånga hål. Man håller
            brickan mot väggen och slår in stiften genom att slå emot den
            med en hammare. Stiften passerar styrda av
          </p>
          <pb facs="riksdagen-motions-pdf/data/197980/mot_197980__355/mot_197980__355-002.pdf"/>
          <p xml:id="i-9kXpqr8PSSUwWGdiWo2uzA">
            plastbrickan in i väggen. Genom styrningen i plasten kan stålstiften
            då slås in i de hårdaste material utan att kröka sig. Den som
            uppfann den tavelkroken sökte och fick patent. Men han är ett
            exempel på uppfinnare, som inte fått fullt mått. Det var nämligen
            så, att patentverket fann att hans ansökan, ellr rättare hans
            patentkrav, kunde läsas på den gamla kända X-kroken, där man har
            hål som går genom vikta plåtöron och i viss mån styr spikarna.
            Det är ju tydligt för vem som helst att det inte är samma sak,
            men patentkraven fick ju inte omfatta sådana X-krokar. Det gällde
            alltså att hitta på någon skillnad att skriva in i patentkraven.
            Uppfinnaren valde då att säga att det som utmärker hans uppfinning,
            jämfört med X-kroken, var att stiften eller spikarna inte satt
            på en rad utan på hörnen av en triangel, kvadrat eller liknande.
            Då fick han ett patent med den inskränkningen, fast det viktigaste
            i uppfinningen ju var att stiften var styrda i trånga hål i plastbrickan.
            Detta visade sig vara mycket olyckligt för uppfinnaren. En konkurrent
            insåg nämligen att han kunde kringgå patentet genom att göra tavelkrokar,
            likadana som uppfinnarens, med undantag av att han satta alla
            stiften i en rad. Eftersom konkurrenten var duktig att sälja,
            fick uppfinnaren inte den ensamrätt till sin uppfinning som han
            varit berättigad till. Om uppfinnaren däremot haft ett sakkunnigt
            ombud, så kunde han ha fått det skydd som hans uppfinning berättigat
            till. Nu är hans patent, om inte värdelöst, så av högst begränsat
            värde. Det räckte alltså inte att han kunde beskriva vad han gjort
            för att han skulle få ett dugande patent. Exemplet med tavelkrokarna
            har valts på grund av att det är lätt att förklara och inte för
            att det rör sig om en särskilt enastående uppfinning. Man behöver
            inte vara expert för att förstå att konkurrenten helt lagligt
            kan kringgå detta patent på grund av att kraven blivit fel. Andra
            exempel kunde relateras, som kanske rör värdefullare och viktigare
            uppfinningar, men de skulle vara svårare att förklara. I början
            på seklet, då avvägningen i patentlagen var en annan, skulle vår
            uppfinnare ha kunnat hävda att konkurrenten gjort patentintrång,
            eftersom han uppenbarligen tillgripit det väsentliga i den patenterade
            uppfinningen. Nu är han däremot bunden av patentkravens felaktiga
            utformning. Detta exempel visar att det numera krävs experthjälp
            för att en uppfinnare skall kunna få sitt rättvisa patentskydd.
            Denna experthjälp är naturligtvis en blandning av tekniskt och
            juridiskt bistånd men skiljer sig inte därmed från vad som gäller
            vid flertalet rättsliga angelägenheter, där ju det egentliga problemet
            i allmänhet är att reda ut ett sakförhållande och plocka ut det
            relevanta ur en sakägares berättelse om felgjorda tak, halka på
            vägen eller mögliga potatispartier. Detta gäller alltså utan stor
            skillnad om det gäller en anställd som lurats på löneförmåner
            eller en uppfinnare som gjort en tavelkrok. Blir det fel i patentet
            eller i stämningsansökan, så blir det rättsförlust. Uppfinnaren
            kan emellertid inte få någon hjälp till sin rätt, även om han
            är utfattig och sover på golvet till sin hyrda verkstad i en källarlokal.
          </p>
          <pb facs="riksdagen-motions-pdf/data/197980/mot_197980__355/mot_197980__355-003.pdf"/>
          <fw xml:id="i-Ps3NcdpBYepgxqk7tRm1J">
            Mot. 1979/80:355 1
          </fw>
          <p xml:id="i-TY442fuaT2U4fVjoYPVH4m">
            An
          </p>
          <p xml:id="i-X1DbBmduxQfDDCAYLm77vk">
            Det är en ironisk detalj i sammanhanget att besvär mot ett avslag
            på patentansökan torde kunna föras med rättshjälp, på grund av
            en egendom- lighet i rättshjälpslagen, så att samma fråga som
            uppfinnaren utan hjälp misslyckats lösa i patentverket kan lösas
            med sakkunnig hjälp på rättshjälps- medel, när ärendet överklagas
            i patentbesvärsrätten. Vad är nu orsaken till att uppfinnare i
            regel inte kan klara av en patentansökan själva, även om de kan
            klara av en beskrivning av vad de gjort? Orsaken är att man i
            rättssäkerhetens intresse kräver så mycket av patentkraven. Det
            uppfattas som självklart att en konkurrent skall ha rätt att kringgå
            ett patent, även om det är uppenbart att det är fråga om kringgång.
            Sådant accepteras ju inte, när det gäller allmän lag, som statsmakterna
            utfärdar. Lag skrivs ju alltid så att kringgångsmöjligheten skall
            bli så liten som möjligt, och ändå accepterar vi ju inte uppenbar
            kringgång. En uppfinnare får däremot tåla varje kringgång på grund
            av att patentkraven, hans skydd, blivit mindre än fullkomliga.
            Vi vet hur svårt det är att skriva lag, trots en sky av jurister
            som ger råd. Vi bör kunna föreställa oss situationen för en stackars
            uppfinnare, hur blottställd han måste vara, utan hjälp, när han
            inte ens har den säkerheten att lagen kommer att ogilla uppenbar
            kringgång aven konkurrerande intrångsmakare som åker snålskjuts,
            när det visar sig att hans uppfinning var värd att söka snylta
            på. Detta tillstånd, detta hjälpbehov för fattiga uppfinnare beror
            på att patentsystemet på sätt och vis blivit kanske alltför perfekt
            och formaliserat. För 75 år sedan var det inte så, utan då kunde
            den s.k. allmänna uppfinningstanken i en uppfinning påräkna skydd.
            Det är troligt att rättshjälpssystemets nuvarande inställning
            till frågan om behovet av rätts- hjälp för patentansökan beror
            på att denna rättsutveckling, med en större betoning av den formella
            rättssäkerheten på bekostnad av den uppfinnare vars patent har
            formella brister, helt enkelt inte blivit bekant och förstådd.
            Det brukar ibland påstås att det finns två slags patent: patent
            på uppfinningar och uppfunna patent. De senare skulle då vara
            ett slag av konkurrensbegränsande patent sökta av stora företag,
            som efter dyrbar undersökning funnit en mindre utvecklad men ej
            märkvärdig utvecklingsväg, där man med hjälp av illistiga patentspecialister
            lägger ut en hel stenläggning av var för sig harmlösa men tillsammans
            mycket verksamma patent. Ofta finns det ingen uppfinningstanke
            alls i dessa tankesuffléer, i motsats till riktiga uppfinnares
            hårdtuggade, faktafyllda och för läsaren helt onjutbara beskrivningar,
            vilka skulle behöva tuktas av en van hand, innan de blev patent.
            De illistigas suffléer ger skydd för mer än de skall, våra fattiga
            uppfinnare får alltid mindre, helst som de, om uppfinningen visar
            sig vara av kommersiellt värde, har alltför små resurser för att
            försvara sig. Det blir som att spela poker med en miljonär som
            har alla sina pengar med sig i fickan — plånbokens lag gäller.
            Det har ibland framhållits att styrelsen för teknisk utveckling
            (STU) ger
          </p>
          <pb facs="riksdagen-motions-pdf/data/197980/mot_197980__355/mot_197980__355-004.pdf"/>
          <fw xml:id="i-EEe6LobZBrS9r2BZ9qmsXr">
            Mot. 1979/80:355 16
          </fw>
          <p xml:id="i-Y3qBNG3Sp5761gmCRpLzAh">
            möjlighet för uppfinnare att få sakkunnig hjälp. Emellertid är
            denna myndighet satt att gynna uppfinningar och inventioner, som
            herrskapsordet är, och hjälpen till uppfinnare måste därför komma
            i andra hand. För övrigt är det svårt att tänka sig att STU skulle
            kunna hjälpa flera uppfinnare med konkurrerande uppfinningar.
            Om t. ex. i dag någon uppfinnare skulle komma på en ny och bättre
            metod för stålframställning, så skulle STU ha mycket små möjligheter
            att ge bistånd, helst som det redan finns tre-fyra olika STU-projekt
            på området, vilket sysselsätter i huvudsak alla experter som vet
            något om det. Den anslagssökande uppfinnaren riskerar då för det
            första att dessa experter och konkurrenter blir tillfrågade som
            sakkunniga, när STU vill ha reda på om det är något med uppfinningen,
            medförande att de får kännedom om en oskyddad, hemlig uppfinning,
            samt att de påstår att den är oduglig för att sedan inarbeta den
            i sina egna projekt. För det andra kommer STU att i en dylik situation
            finna att det tekniska området i fråga blivit redan tillräckligt
            tillgodosett av STU. STU är alltså knappast rätt myndighet för
            att hjälpa fattiga uppfinnare med de rättsliga momenten i en patentansökan.
            Bättre vore om patentverket anförtroddes uppgiften att avgöra
            behovet av rättshjälp, eftersom där finns goda möjligheter att
            avgöra om det är vettigt att söka patent. Efter en ekonomisk bedömning
            av sökanden skulle rättshjälp kunna beviljas. Det må anföras att
            saken erhållit en dylik lösning i jämförbara länder såsom Västtyskland
            och Österrike. Det föregående visar att nuvarande förhållanden
            på patentområdet är ägnade att missgynna alla uppfinnare som inte
            kan kosta på sig en sakkunnig hjälp för att utforma en patentansökan,
            vilket särskilt gäller beskrivningens inledande parti och patentkraven.
            För att ej balansen skall väga oskäligt ojämnt till nackdel för
            fattiga och medellösa uppfinnare måste endera av två åtgärder
            genomföras. Endera måste domstolarna vid intrångs- och ogiltighetsmål
            ta större hänsyn till vad uppfinnaren genom vad han gjort och
            beskrivit skall anses berättigad till samt tillmäta honom ett
            därav bestämt skyddsomfång, i stället för att fästa vikt vid en
            olycklig formulering av patentkrav. Eller också måste våra betalningssvaga
            uppfinnare ges hjälp för att utforma patentansökan eller åtminstone
            de juridiskt viktiga delarna därav på så sakkunnigt sätt att de
            ej riskerar att bli utan sitt rättmätiga skydd. I det förstnämnda
            fallet skulle kanske rent formellt den s. k. tredje mans rätt
            blir något försämrad, men av ovan angivna skäl måste vådan därav
            anses ringa. Att skapa rättssäkerhet åt sådana personer som söker
            kringgå patent kan väl inte anses vara särskilt viktigt. I det
            senare fallet måste en viss extra kostnad för det allmänna bli
            följden. Storleken därav kan uppskattas maximalt till 200 ansökningar
            om året gånger 5 000 kr., dvs. I milj. kr. Detta är mycket högt
            räknat och med god marginal. Med hänsyn till beloppets storlek
            torde denna lösning ändå få föredras.
          </p>
          <pb facs="riksdagen-motions-pdf/data/197980/mot_197980__355/mot_197980__355-005.pdf"/>
          <fw xml:id="i-X9Zf8taGeRUcYGYR4n1DYT">
            Mot. 1979/80:355 17
          </fw>
          <p xml:id="i-4KqPd78mDdKBvsr5BcRRoH">
            Med anledning av det anförda hemställs att riksdagen beslutar
            1. i första hand att rättshjälp skall tillkomma uppfinnare för
            utarbetande och skötande av svensk patentansökan enligt ovanstående,
            eller 2. iandra hand att anhålla hos regeringen att patentprocessutred-
            ningen ges tilläggsdirektiv att undersöka om en liberalare tolkning
            av patent till uppfinnarnas förmån bör eftersträvas eller om rättshjälp
            för uppfinnare i små ekonomiska omstän- digheter i stället bör
            genomföras.
          </p>
          <p xml:id="i-FKMgLg7SGiJEtiWwc1NM81" type="date">
            Stockholm den 18 januari 1980
          </p>
          <div xml:id="i-6Q7EWTUtvn9UHguVjGNUms" type="signatureBlock">
            <list xml:id="i-UHeYxR3uZA3nQouLid3m5w">
              <item xml:id="i-DfZ5wba1Y9CwXWk7b9EYra" who="i-QF9w7weamuxjZGtJKPPkwp" type="signature">
                MARIANNE KARLSSON (c)
              </item>
            </list>
          </div>
          <pb facs="riksdagen-motions-pdf/data/197980/mot_197980__355/mot_197980__355-006.pdf"/>
          <pb facs="riksdagen-motions-pdf/data/197980/mot_197980__355/mot_197980__355-007-001.pdf"/>
          <pb facs="riksdagen-motions-pdf/data/197980/mot_197980__355/mot_197980__355-007.pdf"/>
          <pb facs="riksdagen-motions-pdf/data/197980/mot_197980__355/mot_197980__355-008.pdf"/>
          <p xml:id="i-6j2ychw6BWYxXAVjQCZ9BY">
            GOTAB 64303 Stockholm 1980
          </p>
        </div>
      </div>
    </body>
  </text>
</TEI>
