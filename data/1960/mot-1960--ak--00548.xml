<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1960--ak--00548">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1960/mot_1960__ak__548/mot_1960__ak__548-001.pdf"/>
      <fw xml:id="i-VnLaaep9XAriZ7iqXbK6gH">
        6 Motioner i Andra kammaren, nr 548 år 1960
      </fw>
      <div xml:id="i-G2gUSCcAeakFUytskpqN54" type="motHeader">
        <div xml:id="i-hxgXLpuioXi5hN5URQem8" type="motTitle"/>
        <div xml:id="i-NXGVS3ugHPRruyioAoi8VL" type="motSubmissionInfo"/>
      </div>
      <div xml:id="i-YXjdnGhBuRusTgVLYfAXoz" type="motBody">
        <div xml:id="i-USEgUpp5EF3sSD5n7jj6YU">
          <p xml:id="i-Twd8g5pJ8aBX1fEYHjfwVY">
            Nr 548
          </p>
          <p xml:id="i-4Ktb6Fkx4rZdv6TMGeZX71">
            Av herr Braconier, i anledning av Kungl. Maj:ts proposition nr
            10, med förslag till lag om samhällets vård av barn och ungdom
            (barnavårdslag) m. m.
          </p>
          <p xml:id="i-BqLj3Ks7s2wsoSGJTJuE3Q">
            I gällande lag om samhällets barnavård och ungdomsskydd (barnavårds-
            lagen) finnas bestämmelser som ge möjlighet att överflytta barn
            under 21 år under vissa omständigheter till hemortskommunen. Härom
            stadgas i $ 28: »Har någon, som ej fyllt tjugoett år, under tillfälligt
            uppehåll inom annan kommun än den, där hans föräldrar eller annan,
            som har honom i sin vård, vistas, eller han eljest har sin egentliga
            vistelseort, beträtts med vanart eller eljest med sådant levnadssätt
            att ingripande enligt denna lag kan ske mot honom, må barnavårdsnämnden
            i den kommun, där han anträffats, över- lämna honom till barnavårdsnämnden
            i den andra kommunen. Underlåter denna nämnd att vidtaga åtgärd,
            och beträdes han ånyo inom förstnämnda kommun med vanart eller
            levnadssätt, som nyss nämnts, må anmälan här- om göras hos vederbörande
            länsstyrelse för den åtgärd, som ankommer på denna myndighet.»
            Motivet för detta stadgande sammanhänger med att det i tätorterna
            ofta inträffar, att barn och ungdom från grannkommunerna under
            tillfälligt uppehåll i staden eller tätorten göra sig skyldiga
            till vad nuvarande lag kallar för vanart o. d. av karaktär att
            påkalla ingripande från barnavårds- nämnd. I kommentar till nuvarande
            barnavårdslag (von Kocks 1945, s. 139) har anmärkts, att »då uppfostran
            av dylika barn i alla de fall, då överenskommelse om hemsändning
            ej kunde uppnås, skulle för städerna bliva alltför betungande,
            har i förevarande paragraf stadgats, att dylika barn skola av
            barnavårdsnämnden i den kommun, där de gjort sig skyldiga till
            vanart, kunna överlämnas till hemkommunen» (kursiverat av von
            Kock). Avsett överlämnande sker ofta i den formen, att handräckning
            begäres hos polismyndigheten jämlikt $ 77 i barnavårdslagen. Årligen
            förekommer ett stort antal dylika fall främst i förhållande mellan
            de större städerna men även i icke ringa utsträckning mellan tätorter
            och landskommuner. Innan sådant överlämnande sker, torde barnavårdsnämnden
            regelmässigt först söka kontakt med hemkommunen med tillkännagivande,
            att nämnden avser att tillämpa bestämmelsen i $ 28. Barnavårdskommittén
            upptog icke någon motsvarighet till denna para- graf i sitt förslag.
            Under remissbehandlingen framhölls från flera håll ange- lägenheten
            av att den nya lagstiftningen tillfördes en motsvarighet till
            bestämmelsen i $ 28 barnavårdslagen.
          </p>
          <pb facs="riksdagen-motions-pdf/data/1960/mot_1960__ak__548/mot_1960__ak__548-002.pdf"/>
          <fw xml:id="i-Cpp7GAwc8kexTA3jg2jbic">
            Motioner i Andra kammaren, nr 548 år 1960 7
          </fw>
          <p xml:id="i-Xi8T55BVHjALyLS4SNxjAi">
            Sålunda anförde stadsfullmäktige i Jönköping, att i en ny barnavårdslag
            icke kunde undvaras motsvarighet till stadgandet i 28 $ barnavårdslagen.
            Det framhölls, att man i praktiken icke torde — som barnavårdskommittén
            förutsett — kunna räkna med att barnavårdsnämnden i den kommun,
            där den underårige hade sitt hem, alltid lämnade sitt samtycke
            till dennes hem- sändande, även om en sådan åtgärd av vistelseortens
            barnavårdsnämnd prövas lämplig och även objektivt sett vore lämplig.
            Barnavårdsnämnder i kommuner belägna vid genomfartsstråk samt
            i större städer skulle sanno- likt — om någon motsvarighet till
            berörda stadgande icke medtoges — nödgas taga hand om åtskilliga
            ungdomar, som med fördel bort omhänder- tagas av barnavårdsnämnden
            i hemkommunen. Såväl länsstyrelsen i Malmö- hus län som barnavårdsnämnderna
            i bland annat Göteborg och Malmö delade denna uppfattning. I propositionen
            till ny barnavårdslag (prop. nr 1960: 10, s. 279) har före- dragande
            statsrådet icke ansett sig kunna tillstyrka förslaget om uppta-
            gande i den nya lagen av en bestämmelse motsvarande $ 28. Efter
            att hava berört vissa i lagförslaget upptagna nya regler rörande
            möjlighet att över- flytta befattningen med omhändertagen till
            annan barnavårdsnämnd fram- hålles: »Trots de möjligheter som
            sålunda enligt förslaget står till buds att uppnå i huvudsak samma
            resultat som enligt 28 $ BvL, föreligger utan tvivel ett behov
            av att redan från början kunna överflytta ett ärende från barnavårdsnämnden
            i den tillfälliga vistelsekommunen till nämnden i kom- mun, till
            vilken den underårige genom sitt hem eller på annat sätt har starkare
            anknytning. För en sådan överflyttning talar inte sällan starka
            lämplighetsskäl med hänsyn till utredningen. Främst med tanke
            på sådana fall föreslår jag därför ett stadgande av innebörd,
            att vistelsekommunens barnavårdsnämnd skall kunna överflytta frågan
            om ingripande till annan barnavårdsnämnd. Sådan överflyttning
            bör dock inte vara begränsad till dessa fall, utan bör få ske,
            så snart skäl därtill föreligger. För överflyttning bör krävas
            samtycke av den andra nämnden.» Det torde emellertid icke vara
            i alla lägen till fyllest att allenast över- flytta ärenden från
            en kommun till en annan. Om ett ingripande skall få avsedd effekt,
            kan det ej sällan vara nödvändigt att den underårige, varom det
            är fråga, kan sändas åter till sin hemkommun. Varje möjlighet
            härtill bör icke avskäras i den nya lagen. En regel som ger möjlighet
            till sådant återsändande torde därför böra införas i den nya lagen.
            Såsom villkor bör dock uppställas, att sådana omständigheter måste
            föreligga, att det är till uppenbart gagn för den underårige dels
            att han vistas i hemkommunen, dels ock att hans ärende handlägges
            av dess barnavårdsnämnd. Under hänvisning till det anförda får
            jag hemställa, att riksdagen måtte besluta att i barnavårdslagen
            intages en regel om återsändande, av det innehåll ovan angivits.
          </p>
          <p xml:id="i-8oqJjtVf2AATcWEQJuiWaE" type="date">
            Stockholm den 27 januari 1960 Jean Bracontier
          </p>
        </div>
      </div>
    </body>
  </text>
</TEI>
