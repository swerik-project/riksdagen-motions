<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1967--fk--00786">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1967/mot_1967__fk__786/mot_1967__fk__786-001.pdf"/>
      <fw xml:id="i-7CgxyqRse6FVopJ99DvmF5">
        8 Motioner i Första kammaren, nr 786 år 1967
      </fw>
      <div xml:id="i-WJU38Shp9aPecG121WquTn" type="motHeader">
        <div xml:id="i-ATZpRktY2MXRKkkgUkd5sL" type="motTitle"/>
        <div xml:id="i-MZZPJiDqFbj6rueqBAP4dn" type="motSubmissionInfo"/>
      </div>
      <div xml:id="i-WMs8HrGRQeAzkyBwzprAPp" type="motBody">
        <div xml:id="i-JH2HjEyjRwweLXFC6jqWw4">
          <p xml:id="i-LM8wjiCFRC9xnPuDi8nW1s">
            Nr 786
          </p>
          <p xml:id="i-TEosMDFsUVU2913LjFnA8T">
            Av fru Hamrin-Thorell och herr Stefanson, i anledning av Kungl.
            Maj:ts proposition nr 75, med förslag angående effekti- visering
            av verksamheten på pris- och konkurrensom-
          </p>
          <p xml:id="i-C41km6DZ3bayWfpw7uhr1Z">
            rådet samt konsumentvaruforskningen. (Lika lydande med motion
            nr 982 i Andra kammaren)
          </p>
          <p xml:id="i-CtaVMoBkYKyWxJ1A3gNVWB">
            I proposition nr 75 framläggs förslag till vissa åtgärder i syfte
            att effek- tivisera den statliga övervakningen av pris- och konkurrensförhållandena
            samt prisupplysningen, i första hand genom förstärkning av personalre-
            surserna vid näringsfrihetsombudsmannens kansli och statens pris-
            och kartellnämnd. Vidare förslås viss förstärkning av undersökningsavdelning-
            arna vid statens institut för konsumentfrågor samt aviseras ytterligare
            en utredning rörande konsumentupplysningen och konsumentvaruforskningen.
            Vi vill i anslutning till propositionen anföra följande. Det förhåller
            sig utan tvekan så att en sund konkurrens inom närings- livet
            främjar medborgarnas intresse av att få goda och ändamålsenliga
            varor till så låga priser som möjligt. Enligt vår uppfattning
            torde en viss samhäl- lelig övervakning av konkurrensen och prisbildningen
            vara ofrånkomlig. Vid sidan om priskonkurrensen spelar emellertid
            enligt vår uppfattning också service- och kvalitetskonkurrensen
            en viktig roll. Medborgarna har enligt vår uppfattning berättigade
            krav på att olika former av service skall finnas tillgängliga,
            och vi är övertygade om att konsumenterna även är vil- liga att
            betala för en bättre service. I dagens samhälle får servicefunktionen
            allt större betydelse, inte minst med tanke på att modern familjebildning
            ofta innebär att båda makarna har förvärvsarbete och sålunda blir
            i hög grad beroende av de former av service som erbjudes. I propositionen
            berörs något det hinder för en obunden tävlan mellan olika distributionsformer,
            som en alltför långtgående styrning av butiksstruktu- ren genom
            den allmänna bebyggelseplaneringen kan innebära. Vi vill kraf-
            tigt understryka den betydelse som den kommunala bebyggelseplaneringen
            kan ha för konkurrensstrukturen. Det är enligt vår mening av vikt
            att man i tid vidtar åtgärder för att förhindra att en felaktig
            bebyggelseplanering leder till en snedvridning av konkurrensen
            eller till en försämring av med- borgarnas service. En särskild
            sakkunnig har tillkallats för att bl. a. under- söka härmed sammanhängande
            frågor. Vi anser det angeläget att denna
          </p>
          <pb facs="riksdagen-motions-pdf/data/1967/mot_1967__fk__786/mot_1967__fk__786-002.pdf"/>
          <fw xml:id="i-C4hPwWxQc1kZBPGcmKAPiW">
            Motioner i Första kammaren, nr 786 år 1967 9
          </fw>
          <p xml:id="i-2xkR7jayCAzM5YWFUZ1UUw">
            undersökning bedrives med stor skyndsamhet samt anser att riksdagen
            i ett uttalande bör understryka betydelsen av att den kommunala
            bebyggelsepla- neringen utformas så att den icke försvårar en
            effektiv konkurrens mellan olika företagsformer. Riktprisutredningen
            föreslog en övergång från benämningen riktpris till benämningen
            cirkapris. Även i propositionen förordas nu detta. Vi vill för
            vår del uttala en viss skepsis inför tanken att en ändring av
            terminologin i och för sig skulle ha så stor betydelse. Någon
            anledning att motsätta sig den nya termen kan vi emellertid inte
            finna, bl. a. eftersom den redan accepterats från näringslivets
            sida och redan torde användas i stor utsträckning. Riktprisutredningen
            föreslog i sitt betänkande en särskild upplysnings- kampanj, innefattande
            bl.a. tidningsannonsering. Cirkaprisbegreppet och vikten av prismedvetenhet
            skulle vara huvudteman för kampanjen. Depar- tementschefen instämmer
            i allt väsentligt i utredningens förslag och erinrar i sammanhanget
            om den annonskampanj som SPK nyligen genomfört, där man presenterat
            konkreta jämförelser mellan prisnivåerna i olika livsme- delsbutiker
            i ett stort antal städer. För ändamålet föreslås ett anslag av
            500 000 kr. Man torde enligt vår mening på goda grunder kunna
            ifrågasätta om det verkligen är befogat att anslå en så stor summa
            som !/2 miljon kronor för en upplysningskampanj, som till stor
            del synes ha till syfte att upplysa all- mänheten om att ett nytt
            begrepp, cirkapris, införes. Begreppet torde få god spridning
            genom näringslivets utlovade medverkan. Även genom konsument-
            upplysningen i Radio-TV torde konsumenterna få kännedom om cirkapris-
            begreppet. Förutom att bedriva upplysning kring cirkaprisbegreppet
            skulle kampanjen även upplysa om vikten av att vara prismedveten.
            Beträffande kampanjens närmare innehåll anges emellertid inte
            mycket. Vi vill i anslutning härtill anlägga vissa synpunkter
            på den samhälleliga prisundersöknings- och prisupplysningsverksamheten.
            Det är enligt vår upp- fattning av mycket stor betydelse att man
            vid undersökningar av detta slag inte uteslutande undersöker prisfaktorn
            utan att man samtidigt väger in faktorerna service och kvalitet.
            Renodlade prisunderökningar kan vara vil- seledande för konsumenterna.
            En utvidgning av undersökningarna till att även omfatta service-
            och kvalitetsfaktorerna torde visserligen leda till viss komplicering
            av undersökningsförfarandet, som inte desto mindre framstår såsom
            nödvändigt om konsumenterna skall ha någon verklig ledning av
            de publicerade undersökningsresultaten. I den av departementschefen
            omnämn- da annonskampanjen jämfördes priserna mellan olika företagsformer
            inom livsmedelsbranschen, varvid framkom prisskillnader på upp
            till 13 Z. Det företag för vilket de högsta priserna redovisades
            var ett centralt i city beläget, välsorterat företag som i stor
            utsträckning satsar på manuell service, me- dan det företag för
            vilket de lägsta priserna redovisades var ett nära två mil utanför
            city liggande företag med starkt begränsade betjäningsfunktioner
          </p>
          <pb facs="riksdagen-motions-pdf/data/1967/mot_1967__fk__786/mot_1967__fk__786-003.pdf"/>
          <fw xml:id="i-2VcdznHEvb7zpdsB3qPSrk">
            10 Motioner i Första kammaren, nr 786 år 1967
          </fw>
          <p xml:id="i-2BbyNaEaT5W8PR2aqZqftx">
            och begränsat varusortiment. Sådana faktorer som belägenhet,
            varusortiment och betjäning måste uppenbarligen noga angivas för
            att konsumenterna skall ha någon verklig vägledning av en upplysningskampanj
            av detta slag. Vi vill icke motsätta oss att 500 000 kr. anvisas
            för upplysningsverksam- het men anser att såsom villkor bör föreskrivas,
            att upplysningsverksamhe- ten skall mer ha karaktären av allmän
            konsumentupplysning och upplysning om det intima samband som består
            mellan begreppen pris, service och kva- litet. Vi vill också i
            detta sammanhang understryka att prisundersökningar och prisupplysning
            måste utformas och bedrivas på ett sådant sätt att enskildas rättssäkerhet
            icke trädes förnär. Oriktig eller ofullständig publicering av
            prisnivåer och andra prisförhållanden kan få avsevärda negativa
            konsekven- ser för det enskilda företaget eller för hela branscher.
            Det är även enligt vår uppfattning angeläget att undersökta företag
            får tillfälle att ta del av under- sökningsmaterialet innan detta
            offentliggöres. JO har uttalat att &gt;utan att sådan åtgärd (inhämtande
            av enskild parts yttrande) är det mången gång icke möjligt att
            med tillbörlig grad av säkerhet bedöma tillförlitligheten av införskaffade
            upplysningar som angår den enskildes uppträdande eller hans förhållanden
            i övrigt». Vidare framhåller JO att kommunicering bör »kunna underlåtas
            endast om särskilda skäl talar härför. I första hand avses här-
            med att viktiga samhälleliga intressen i vissa fall kunna kräva
            ett så snabbt avgörande att en kommuniceringsåtgärd icke hinner
            avvaktas&gt;. På konsumentupplysningssidan har arbetet länge kännetecknats
            av en betydande splittring av resurserna. De olika organ som varit
            sysselsatta med konsumentupplysning och konsumentvaruforskning
            har icke varit sam- ordnade i tillräcklig grad. Samma har förhållandet
            varit beträffande de offentliga utredningar, som under senare
            år sysselsatt sig med hithörande problem. Denna brist på samordning
            har tidigare påtalats från folkpartiets sida, bl. a. i en motion
            till 1963 års riksdag, där det föreslogs att en grund- lig översyn
            över hela konsumentvaruforskningens och konsumentupplys- ningens
            område, med en utbyggnad som organisatoriskt och personellt sva-
            rade mot tidens krav, borde genomföras. Riksdagen avslog denna
            motion med hänvisning till sittande utredningar. Nu framlägges
            i propositionen för- slag just till en sådan samordnande utredning.
            Vi är givetvis tillfredsställda med att man från regeringens sida
            nu insett det berättigade i våra för länge sedan framförda krav
            men kan inte underlåta att betona att reformer på detta ur konsumenternas
            synpunkt viktiga område därigenom kommit att skjutas ännu längre
            fram i tiden. Vi vill i samband härmed understryka att det enligt
            vår mening är viktigt att en samordning verkligen kommer till
            stånd. Detta innebär att pågående utredningar på konsumentområdet
            knytes till den utredning som nu till- sättes, så att splittringen
            inte blir bestående. Dessutom anser vi det ange- läget att den
            nya utredningen får parlamentarisk representation.
          </p>
          <pb facs="riksdagen-motions-pdf/data/1967/mot_1967__fk__786/mot_1967__fk__786-004.pdf"/>
          <fw xml:id="i-245dn1kRzQC2XkZnRLHnuh">
            Motioner i Första kammaren, nr 786 år 1967 11
          </fw>
          <p xml:id="i-N8k2Yz1fCTtxL9ocLJPNsY">
            Vissa detaljspörsmål vill vi redan nu att riksdagen överlämnar
            till den nya utredningen. Dit hör frågan om en gemensam, fristående
            informationscentral för konsumentupplysningen. Även i framtiden
            kan man räkna med att konsu- mentvaruforskning kommer att bedrivas
            inom olika organ. För att konsu- mentupplysningen skall få full
            genomslagskraft bör inom alla områden upp- lysning om forskningsresultaten
            i största möjliga utsträckning kanaliseras via en gemensam upplysningscentral.
            Enligt vår mening är det också av vikt att man inte försummar
            det behov av konsumentupplysning, som finns även utanför Stockholm.
            Upplysnings- centraler av det slag som redan finns i Stockholm
            skulle här fylla en väsent- lig uppgift. Relativt långt framskridna
            planer på inrättande av sådana även i Göteborg, Malmö och Umeå
            finns. Tidigare krav från folkpartiets sida på inrättandet av
            upplysningscen- traler har avslagits av riksdagen med hänvisning
            till att man borde avvakta ytterligare erfarenheter av verksamheten.
            Då centralen i Stockholm nu varit i verksamhet i flera år och
            erfarenheterna därav är utomordentligt goda finner vi tiden nu
            vara mogen att fatta principbeslut om inrättande av sådana konsumentupplysningscentraler
            fr. o. m. budgetåret 1968/69 även i Göteborg, Malmö och Umeå.
            Detta kan lämpligen ske i samarbete med Byggtjänst. Konsumentupplysningsutredningen
            hade föreslagit att vid konsument- institutet skulle tillsättas
            en särskild planerings- och samordningsgrupp. Detta förslag tillstyrktes
            av flertalet remissinstanser. I propositionen förordas dock inte
            den personalökning som detta skulle innebära. Vi anser att en
            sådan planerings- och samordningsgrupp skulle vara av stor betydelse.
            Vi anser att frågan om inrättande av en sådan grupp bör överlämnas
            till den nya utredningen för snabbövervägande och eventuellt delförslag.
            Konsumentinstitutet arbetar sedan länge under otillfredsställande
            lokal- förhållanden. Detta inverkar utan tvekan menligt på den
            forsknings- och upplysningsverksamhet som kan bedrivas. Frågan
            om en lösning av insti- tutets lokalförhållanden bör också överlämnas
            till den nya utredningen som även beträffande denna fråga bör
            kunna framlägga ett delförslag. Slutligen vill vi ta upp kravet
            på aktualitet i konsumentupplysningen. Om det skall vara någon
            mening för konsumenterna att resultaten av konsu- mentvaruforskningen
            presenteras för dem, bör det ske så snabbt att under- sökta varor
            icke hunnit utgå ur marknaden eller undersökta modeller redan
            ersatts av modernare. Förändringar i produktionen inträffar numera
            snabbt, och det bör bli en viktig uppgift för den nya utredningen
            att utreda hur kon- sumentupplysningen skall kunna hålla jämna
            steg med produktionsföränd- ringarna. I detta sammanhang vill
            vi framhålla vikten av att provning av maskiner för hushållsändamål
            och andra varor i högre grad än hittills inriktas på att i samarbete
            med tillverkarna komma fram till normer för varornas bästa funktion.
          </p>
          <pb facs="riksdagen-motions-pdf/data/1967/mot_1967__fk__786/mot_1967__fk__786-005.pdf"/>
          <fw xml:id="i-7fiw7bVtCFWeZbXou2nvXY">
            12 Motioner i Första kammaren, nr 786 år 1967
          </fw>
          <p xml:id="i-WfZ4Abp9WoUc9Y8hg6Fami">
            Med hänvisning till det anförda hemställes, att riksdagen vid
            sin behandling av prop. 75 måtte uttala 1) vikten av att den kommunala
            bebyggelseplaneringen utformas så att den inte motverkar en effektiv
            konkurrens mellan olika företag och företagsformer; 2) att pris-
            och kartellnämnden i sina prisundersökning- ar och upplysningskampanjer
            tar större hänsyn till kon- kurrensfaktorerna service och kvalitet
            så att sambandet mellan dessa faktorer och priset bättre belyses;
            3) att de företag som blir föremål för prisundersökningar ges
            möjlighet att yttra sig över undersökningsresultatet in- nan detta
            publiceras; 4) att den aviserade utredningen om konsumentvaruforsk-
            ningen och konsumentupplysningen blir parlamentarisk; 3) att denna
            utredning bl. a. bör behandla frågor rörande inrättande av en
            gemensam upplysningscentral, inrättande av planerings- och samordningsgrupp
            inom konsumentinsti- tutet, konsumentinstitutets lokalproblem
            samt åtgärder syf- tande till aktualitet i konsumentupplysningen;
            6) att riksdagen måtte fatta principbeslut om inrättande av konsumentupplysningscentraler
            i Göteborg, Malmö och Umeå fr. o. m. budgetåret 1968/69.
          </p>
          <p type="date" id="i-75THdXdMY2R8eX5ZtnuFJr">
            Stockholm den 14 april 1967
          </p>
          <div xml:id="i-4UhNtTbbWFj8ni39nBx8b2" type="signatureBlock">
            <p who="i-Pka4CXHW3YtrSzJvu8F17s" type="signature">
              Ruth Hamrin-Thorell (fp)
            </p>
            <p who="i-3uf3tNhszfDyAkexnBY8X9" type="signature">
              Stig Stefanson (fp)
            </p>
          </div>
        </div>
      </div>
    </body>
  </text>
</TEI>
