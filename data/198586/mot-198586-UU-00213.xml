<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-198586-UU-00213">
  <teiHeader>
    <fileDesc>
      <titleStmt>
        <title>Minskat bistånd till Angola</title>
        <author corresp="i-ENka9fRWC7HrGDQTU4F2ah">Birger Hagård (m) </author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Minskat bistånd till Angola</title>
          <idno type="rdwebb">G902U213</idno>
          <rs type="number">U213</rs>
          <orgName type="comitteeAbbreviation">UU</orgName>
          <ref type="dokument_url_text">http://data.riksdagen.se/dokument/G902U213/text</ref>
          <ref type="dokument_url_html">http://data.riksdagen.se/dokument/G902U213</ref>
          <ref type="dokumentstatus_url_xml">http://data.riksdagen.se/dokumentstatus/G902U213</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-ENka9fRWC7HrGDQTU4F2ah</idno>
            <name>Birger Hagård</name>
            <state type="partyAffiliation" ref="Q110843">
              <desc>m</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-DSu65WvyzrJGU57fMNeRyN" type="signed"/>
        <correspContext corresp="i-DSu65WvyzrJGU57fMNeRyN">
          <note type="signatory" corresp="i-ENka9fRWC7HrGDQTU4F2ah"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/198586/mot_198586_u_213/mot_198586_u_213-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Motion till riksdagen 1985/86:U213
          </p>
          <p>
            Birger Hagård (m) Minskat bistånd till Angola
          </p>
          <p>
            Riksdagen har för innevarande budgetår godkänt en biståndsram
            för Angola, omfattande 115 milj. kr. Dessutom undertecknades i
            december i Luanda ett nytt treårigt avtal om samarbete inom hälsosektorn;
            avtalet skall under åren 1986-1988 ge Angolas hälsovård 84 milj.
            kr. Sverige är därmed fortsatt — vid sidan av Sovjetunionen —
            den största bidragsgivaren till Angolas marxistiska MPLA-regim
            över huvud taget. Vårt land är — föga hedrande — den enda västerländska
            stat som ger ett direkt officiellt bilateralt stöd till MPLA.
            Svenska skattebetalare tvingas att stödja en kommunistregim i
            dess krigföring mot en befrielserörelse, i detta fall UNITA. I
            budgetpropositio- nen heter det: ”Angola har prioriterat användningen
            av exportintäkterna till försvarsutgifter samt import av livsmedel
            och vissa baskonsumtionsvaror”. Detta har blivit möjligt bl. a.
            till följd av biståndet från Sverige. Vid sidan av den svenska
            skattebetalarnas stöd är också svenska storföre- tag som Volvo
            och Saab-Scania involverade i Angola genom kommersiellt samarbete
            med regimen. Denna kommer i åtnjutande av lastbilar, som i vissa
            fall kommit till direkt militär användning som trupptransportfordon
            i konflikten mellan regimsidan och befrielserörelsen UNITA. Pedro
            Nsiona, som kom till Sverige i april 1985 efter att ha deserterat
            från MPLA, framhåller i en intervju (Nya Wermlands-Tidningen 10/10
            1985), att han varit med i militära operationer, där såväl Volvo-
            som Scanialastbilar använts av MPLA för militärtransporter. Rekryterna
            sägs använda enbart svenska bilar, särskilt i provinserna Malanje
            och Uige. Också sovjetiska och kubanska officerare använder enligt
            Nsiona, som var verksam som helikopterpilot och tekniker, svenska
            bilar. Det finns ingen anledning för Sverige att — som nu sker
            — stödja det kommunistiska MPLA:s strävan efter att med utländsk
            hjälp behålla den makt, som partiet med svek och våld skaffat
            sig. Sverige borde i stället ta intryck av Norges bestämda nej
            till både projektbistånd till MPLA-regimen och till att norska
            företag över huvud taget engagerar sig i det av inbördeskrig drabbade
            Angola.
          </p>
          <p>
            Utvecklingen i Angola sedan 1975
          </p>
          <p>
            Den 15 januari 1975 signerades i Portugal den s. k. Alvoröverenskommelsen
            av de tre nationaliströrelserna UNITA, FNLA och MPLA samt den
            forna kolonialmakten Portugal. Avtalet innebar, att en övergångsregering
            skulle bildas i avvaktan på den formella självständigheten, som
            skulle proklameras
          </p>
          <p>
            1
          </p>
          <pb facs="riksdagen-motions-pdf/data/198586/mot_198586_u_213/mot_198586_u_213-002.pdf"/>
          <p>
            den 11 november 1975. Före utgången av oktober skulle också fria
            och allmänna val hållas i landet. Övergångsregeringen bildades
            den 31 januari 1976 men bestod bara någon månad till följd av
            strider mellan MPLA och FNLA, vilka kostade ca 20 000 angolaners
            liv enbart i huvudstaden Luanda. UNITA å sin sida pläderade för
            en fredlig lösning av konflikten och försökte in i det längsta
            att hålla sig utanför striderna. Sedan MPLA attackerat bl. a.
            sjukhus och skolor, som tillhörde UNITA, gick emellertid också
            UNITA in i konflikten. Detta skedde efter det att ett nytt försök
            gjorts att få till stånd ett samarbete mellan de konkurrerande
            rörelserna vid ett möte i Nakuru i Kenya 16-21 juni 1975. MPLA
            inledde sina anfall i Luanda bara ett par dagar efter undertecknandet
            av Nakuruavtalet. MPLA fick tidigt hjälp av Sovjetunionen och
            Cuba. Enligt MPLA:s version skedde detta först efter en sydafrikansk
            intervention i oktober 1975. Detta är dock uppenbarligen inte
            sant. Det har övertygande visats, att såväl Sovjet som Cuba engagerade
            sig i Angola avsevärt tidigare än Sydafrika. Colin Legum, en av
            de främsta kännarna av södra Afrika, hävdar i ett arbete, After
            Angola — The War over Southern Africa: The Role of the Big Powers
            (London 1976), att omfattande sovjetiska och jugoslaviska vapenleveranser
            till MPLA skedde redan i mars 1975 (s. 19). Legum menar också
            att enligt trovärdiga vittnen deltog kubanska soldater i striderna
            redan i augusti (s. 20-21). UNITA:s president Jonas Savimbi har
            hävdat (Jeune Afrique 29/8 1984) att kubanska instruktörer fanns
            på plats hos MPLA redan i januari 1975, medan Tony Hodges i samma
            skrift (s. 52) detaljerat redogör för hur vapen levererades från
            Sovjet till MPLA i betydande kvantiteter under perioden mars-juni
            1975. Påståendena att ryssar och kubaner engagerade sig i Angolakonflikter
            först efter den misslyckade sydafrikanska inblandningen håller
            således inte streck. De fanns på plats — med god marginal — redan
            före oktober 1975. De val, som planerats före självständighetsdagen
            den 11 november 1975, kom aldrig till stånd på grund av det kommunistiska
            stödet utifrån till MPLA. I stället utropades två regeringar,
            den ena under ledning av MPLA:s ledare Agostinho Neto och den
            andra med FNLA:s ledare Holden Roberto som chef. Med stödet utifrån
            och genom en hänsynslös terror hade dock MPLA redan nu skaffat
            sig ett fast grepp. I slutet av februari 1976 hade MPLA praktiskt
            — och militärt — sett segrat. Den 22 februari erkändes partiet
            som regeringsbärande av Portugal. Därefter följde erkännande av
            ett sjuttiotal stater, också av Sverige. Detta var dock uteslutande
            ett erkännande av MPLA:s faktiska maktposition vid denna tidpunkt.
            Då MPLA brutit mot såväl det centrala avtalet i Alvor som det
            i Nakuru, har regimen knappast någon legalitet. Angola har under
            den marxistiska MPLA-regimen förvandlats till en totalitär kommunistisk
            diktatur av sedvanligt slag. Amnesty International har i två rapporter
            — 1982 och 1984 — påtalat MPLA-regimens brott mot de mänskliga
            rättigheterna. Den senaste rapporten konstaterar, att MPLA utövar
            förtryck av åsikts- och föreningsfrihet, långvarig internering
            utan rättegång av misstänkta kritiker och opponenter mot regeringen,
            misshandel och tortyr av fångar, dödsstraff för ”politiska” brott
            samt avrättningar utan rättegångsförfarande. Därmed bör det vara
            helt klart, att den marxistiska
          </p>
          <p>
            Mot. 1985/86 U213
          </p>
          <pb facs="riksdagen-motions-pdf/data/198586/mot_198586_u_213/mot_198586_u_213-003.pdf"/>
          <p>
            regimen i Angola inte uppfyller de krav på demokratisk utveckling
            och respekt för mänskliga rättigheter, som anges vara ledstjärnor
            för val av mottagare av svenskt bistånd. Omdömet i motion 1984/85:844
            står därför kvar. Fortsatt svenskt bistånd till Angolas nuvarande
            regim måste starkt ifrågasättas. Det är svårt att se hur en målsättning,
            som omfattar demokratisk utveckling och respekt för mänskliga
            rättigheter, låter sig förenas med stöd åt den kommunistiska terrorregimen
            i Luanda, som dessutom för sin maktposi- tion är helt beroende
            av ca 45 000 kubanska soldater samt instruktörer och officerare
            från Sovjetunionen, Östtyskland och andra kommunistländer.
          </p>
          <p>
            Befrielserörelsen UNITA
          </p>
          <p>
            Svensk biståndsideologi har sedan mitten av 1960-talet favoriserat
            socialistis- ka s.k. befrielserörelser vilka, sedan de väl kommit
            till makten — t.ex. Angola, Mogambique och Vietnam — upprättat
            eller banat väg för totalitära diktaturer av kommunistiskt snitt.
            En rörelse som till skillnad från de krafter som Sverige nu stött
            i två decennier verkligen gör skäl för beteckningen
          </p>
          <p>
            ”befrielserörelse” — detta var omdömet i bl. a. Die Welt 25/7
            1984 — är den
          </p>
          <p>
            angolanska UNITA (Uniao Nacional Para Independecia Total de Angola),
            dvs. Den nationella rörelsen för Angolas totala självständighet.
            UNITA grundades av statsvetaren och poeten Jonas Malherio Savimbi
            1966 som en motståndsrörelse mot den portugisiska kolonialmakten.
            Förre CIA-chefen i Angola, avhopparen och MPLA-sympatisören John
            Stockwell, beskriver i sin bok In Search of Enemies (New York
            1978) UNITA och Savimbi på följande sätt: ”Med litet antal män
            och begränsade resurser blev Savimbi en varframkallande tagg för
            portugiserna i centrala Angola och en levande legend bland Ovimbundufolket”
            (s. 147). Enligt Stockwell var UNITA den mest antiportugisiska
            av de tre angolanska nationaliströrelserna. MPLA har under hösten
            1985 med assistans av kubanska soldater och sovjetiska befäl försökt
            att krossa UNITA i en brett upplagd offensiv, som fortsatt in
            i december och januari. Enligt en analys i The Sunday Times 29/9
            1985 var denna offensiv ett resultat av den sovjetiske ledaren
            Mikhail Gorbatjovs intresse av att stärka de sovjetiska positionerna
            i landet, detta till skillnad från företrädarnas — Andropovs och
            Tjernenkos — mer status quo-betonade Angolapolitik. Elias Pena,
            chef för UNITA:s ungdomsorga- nisation, gav under ett besök i
            Sverige i december 1985 uttryck för åsikten, att kommunistsidan
            genom sin offensiv avsåg att förinta UNITA; detta skulle för förhandlingsvilliga
            element inom MPLA visa, att det inte fanns något UNITA att förhandla
            med. Om UNITA i grunden besegrades, skulle detta också visa för
            den amerikanska regeringen, att det var bättre att samarbeta med
            MPLA-regimen än med en icke-existerande motståndsrörelse. Offensiven
            misslyckades dock helt, vilket bl. a. kunnat bestyrkas av den
            internationella pressen. MPLA-sidan har lidit betydande förluster
            — antalet stupade kubaner och ryssar är anmärkningsvärt. I stället
            har det lyckats för UNITA, som behärskar en tredjedel av Angolas
            territorium, att rikta en rad framgångsrika anfall mot MPLA:s
            ”fapla”-armé och dess kubanska och sovjetiska allierade. Det kan
            på goda grunder antas att MPLA och dess allierade ser med oro
            på
          </p>
          <p>
            Mot. 1985/86 U213
          </p>
          <p>
            13
          </p>
          <pb facs="riksdagen-motions-pdf/data/198586/mot_198586_u_213/mot_198586_u_213-004.pdf"/>
          <p>
            de misslyckade försöken att krossa UNITA. Vid MPLA:s kongress
            i Luanda i början av 1985 förnyades och stärktes partiets kontakter
            med Sovjetunio- nen, något som noterades av International Herald
            Tribune 17/12 1985. Rörelsens marxist-leninistiska ideologi fastlades
            också. Det har även sitt intresse att notera, att samtliga medlemmar
            i regimpartiets politbyrå efter kongressen har militär rang. Det
            finns verkligen ingen anledning att tro, att MPLA skulle bli mindre
            kommunistiskt eller mer ”västerländskt”, om västnationerna som
            helhet intog en mer positiv attityd gentemot regimpartiet. Det
            torde inte finnas något marxistiskt parti — i regeringsställning
            eller ej — som övergivit sin grundläggande ideologiska åskådning
            på grund av ökade sympatier från USA eller andra västnationer.
            Det vore i detta perspektiv tvärtom naturliga- re om västvärlden
            i sin helhet gav sitt stöd åt befrielserörelsen UNITA. Denna hyllar
            enligt en samstämmig internationell press sedvanliga demokra-
            tiska värden. Detta framgår också av UNITA:s program, The Angola
            Road to National Recovery (Jamba, Angola 1983). Om de rent legitima
            kraven från UNITA:s sida på förhandlingar med MPLA om del i regeringsmakten
            kan tvivel inte råda. UNITA stöder sig på de grundläggande avtalen
            i Alvor och Nakuru 1975; de har på alla punkter brutits av MPLA.
            Avtalen utgör den legala grundvalen för UNITA:s befrielsekamp.
            Icke utan framgång har kommunistregimen i Luanda försökt att sammakoppla
            UNITA med Sydafrikas intressen, självfallet i syfte att misskreditera
            UNITA. Redan själva utgångspunkten är dock orimlig. Som en rent
            ”svart” organisation tar UNITA självfallet helt avstånd från varje
            form av apartheidpolitik. Däremot förordar man en fredlig avveckling
            av rasåtskillnaden. Jonas Savimbi citeras i den amerikanska tidskriften
            National Review 1/11 1985: ”De som vill ha revolution i Sydafrika
            — och det finns de som inte blir nöjda med mindre än att blodet
            flyter på gatorna — är inte vänner till Afrika. Evolution är vad
            vi behöver. Revolutionen kommer att gynna endast Ryssland; de
            svarta kommer att bli de främsta offren”. I betraktande av situationen
            i Sydafrika i dag torde detta vara något av det mest förnuftiga
            som sagts om Sydafrika av en afrikansk ledare. Självfallet har
            UNITA i likhet med alla andra parter i södra Afrika kommersiella
            förbindelser. Sydafrika är ju kontinentens starkaste ekonomis-
            ka makt. Det är ingen hemlighet, att vapen, mediciner och drivmedel
            tillhör de varor, som kommer UNITA till del från Sydafrika. Det
            ger dock inte någon anledning att i propagandistiskt nit överdriva
            förbindelserna mellan UNITA och Sydafrika. Det ger en felaktig
            bild av situationen. Även MPLA har långtgående förbindelser med
            Sydafrika, dokumenterat i Lusakaöver- enskommelsen i februari
            1984. Man enades då om att bl. a. sydafrikanska och angolanska
            regeringsstyrkor skulle samarbeta för att kontrollera den nami-
            biska SWAPO-gerillans närvaro i området. Enligt fördraget skulle
            Sydafrika utrymma Angola först när SWAPO gjort detsamma. De aktioner
            som företagits av sydafrikanska enheter på angolanskt territorium
            är således företagna i syfte att hindra SWAPO:s aktiviteter i
            Angola och ej för att hjälpa UNITA. Vid varje tillfälle, då MPLA-regimens
            trupper tillsammans med kubaner och ryssar lider nederlag, åberopas
            sydafrikansk militär assistans. Detta är
          </p>
          <p>
            Mot. 1985/86 U213
          </p>
          <p>
            14
          </p>
          <pb facs="riksdagen-motions-pdf/data/198586/mot_198586_u_213/mot_198586_u_213-005.pdf"/>
          <p>
            dock en uppenbar desinformation. Praktiskt taget varje vecka
            har det under hösten 1985 inrapporterats bakslag för MPLA tillsammans
            med kubaner och ryssar i olika delar av Angola. Av allt att döma
            har sydafrikanerna varit inblandade i striderna endast i ytterst
            begränsad omfattning. Det finns också anledning att i detta sammanhang
            erinra om de betydande affärsintressen, som finns mellan Sydafrika
            och det sydafrikanska storföretaget De Beers diamantintressen
            på MPLA-kontrollerat område i nordöstra Angola. Det förtjänar
            understrykas att UNITA får ett betydande stöd från en rad afrikanska
            nationer som t. ex. Somalia, Sudan, Marocko, Senegal, Elfen- benskusten
            och Gabon. Vidare har den amerikanska kongressen upphävt de restriktioner
            som i form av det s. k. Clark amendment förbjöd den amerikan-
            ska administrationen att stödja befrielserörelser i Angola. Utformningen
            av ett eventuellt direkt amerikanskt stöd kommer att diskuteras,
            då UNITA:s president Jonas Savimbi i slutet av januari detta år
            besöker Washington. UNITA förvaltar framgångsrikt den dryga tredjedel
            av landet som har befriats. En infrastruktur av skolor, sjukhus,
            reparationsverkstäder m. m. har byggts upp. Jordbruk och handel
            inriktas på landets självförsörjning. UNITA åtnjuter uppenbarligen
            ett starkt folkligt stöd inte bara i sitt område utan också i
            de fiendekontrollerade delarna, till skillnad från den helt utlandsberoende
            kommunistregimen. Särskilt kubaner och ryssar uppfattas som de
            ockupanter de är. Rörelsen har ca 50 000 man under vapen — i militära
            och halvmilitära förband. De är utbildade både för reguljär krigföring
            och för gerillastrider. Bortsett från de regelrätta fältslag,
            som UNITA framgångsrikt utkämpat mot kommunistsidan, förekommer
            gerillaoperationer i samtliga kommunistkont- rollerade provinser
            utom de två sydvästligaste. Att UNITA ännu inte lyckats att ta
            över hela landet måste till stor del tillskrivas det omfattande
            stöd som kommunistregimen får främst från Sovjet och Cuba.
          </p>
          <p>
            Sovjets och Cubas stöd
          </p>
          <p>
            Sovjet och andra kommuniststater har på senare tid kraftigt ökat
            sitt stöd till kommunisterna i Angola. Enligt en nyligen frisläppt
            amerikansk rapport, återgiven i World Freedom Report (15/1 1986),
            har Sovjet under de senaste två åren försett Angola med vapen
            till ett värde av över 15 miljarder kronor. Detta stöd har bl.
            a. bestått i stridsflygplan — 30 MIG 21 (Fishbed) — och stridsvagnar
            —34 T 54-0or och tre av de nyare T 62 samt inte mindre än 96 äldre
            men fortfarande effektiva T 34-or. Till detta kommer över 25 pansrade
            fordon, 46 trupptransportfordon, 140 lasttruckar och 211 andra
            militära fordon, artilleripjäser samt 160 000 ton lättare vapen
            och ammunition. Rapporten uppger också, att antalet kubanska soldater
            ökat under samma tid med ca 10 000. De uppskattas nu till totalt
            omkring 45 000. Detta bestyrks också av rapporter, som omtalar
            att UNITA-styrkor praktiskt taget varje vecka lyckas eliminera
            ett antal kubaner. Ganska ofta förekommer också rapporter om stupade
            ryssar. I den misslyckade kommunistoffensiven i augusti — september
            förra året, som slutade i nederlaget vid Mavinga, flögs MIG 21-0or
            och 23-or liksom attackhelikoptrar av ryska och kubanska piloter.
          </p>
          <p>
            Mot. 1985/86 U213
          </p>
          <p>
            15
          </p>
          <pb facs="riksdagen-motions-pdf/data/198586/mot_198586_u_213/mot_198586_u_213-006.pdf"/>
          <p>
            Ryska arméofficerare ledde markförband ned till bataljonsnivå.
            Angolas kommunistregim kan emellertid betala för sig tack vare
            oljein- komster från Cabindaenklaven. Oljan ger årligen ca 30
            miljarder kronor i inkomster. Av detta betalas nära 4 miljarder
            kronor direkt till Fidel Castro för de kubanska legoknektarna.
            Varje svensk biståndskrona gör det natur- ligtvis möjligt för
            regimen att köpa mer vapen och fler legoknektar från Sovjet och
            Cuba. Det tragiska är, att ett amerikanskt oljeföretag, Gulf,
            numera ägt av Chevron Corp. — ej att förväxla med svenska Gulf,
            som ägs av Kuweit — har hand om oljeutvinningen. Normalt vaktas
            oljeanläggningarna av ca 6 000 kubaner, östtyskar och ungrare
            under ledning av en rysk general (sic!). Gulf/Chevron har lagt
            ned stor möda på politisk lobbyverksamhet i Washington för att
            få stöd för sitt samarbete med kommunistregimen. Det var därför
            ett stort nederlag för företaget, då kongressen upphävde det s.k.
            Clark amendment, som förbjöd stöd till befrielserörelser i Angola.
            Men fortfarande kan det förlita sig på vissa s. k. liberala pressorgan,
            som gärna går kommunistsidan till mötes. Å andra sidan har nyligen
            en bojkott inletts mot Gulf/Chevron över hela USA för att om möjligt
            tvinga fram ett slut på dess engagemang, som innebär ett livsviktigt
            stöd för Angolas kommunistregim.
          </p>
          <p>
            Omprövning av Angolabiståndet
          </p>
          <p>
            Starka skäl talar alltså för att Sverige snarast bör ompröva
            det nuvarande biståndet till Angola: MPLA-regimen är illegitim
            och saknar uppenbarligen folkligt stöd, eftersom den fortfarande
            är beroende av närvaro av tiotusentals kubanska soldater och efter
            drygt tio år vid makten ej hållit några fria och allmänna val;
            MPLA utövar i regeringsställning ett totalitärt förtryck, som
            fördömts av Amnesty; mot kommunistregimen står en välmotiverad
            och välorganiserad befrielserörelse — UNITA — som i sitt program
            utgår från sedvanligt demokratiska värderingar och som kontrollerar
            mer än en tredjedel av landet; det svenska biståndet frigör resurser
            för ökade vapenin- köp och bidrar därmed till att förlänga inbördesstriderna.
            Sverige borde följa Norges exempel och upphöra med varje stöd
            till kommunistregimen i Angola. Likaledes borde svenska företag
            avstå från varje samröre med regimen, särskilt Volvo och Saab-Scania.
            Och även om UNITA försöker undvika att civila utlänningar kommer
            till skada, kan företaget likväl inte garantera, att deras medarbetare
            inte hamnar i skottlinjen. Om Sverige inte till följd av ingångna
            avtal omedelbart kan avbryta biståndsgivningen, bör dock ledstjärnan
            vara att avtalen skall fullföljas men inte förnyas och några nya
            inte ingås så länge inbördesstriderna fortgår. Om regeringen anser
            det föreligga ett behov av humanitära hjälpinsatser i Angola —
            och mycket talar för att ett sådant behov finns — bör även UNITA
            och de befriade områdena i Angola komma i åtnjutande av ett sådant
            bistånd. Regeringen bör konkret utforma inriktningen av ett sådant
            bistånds- program.
          </p>
          <p>
            Mot. 1985/86 UV213
          </p>
          <p>
            16
          </p>
          <pb facs="riksdagen-motions-pdf/data/198586/mot_198586_u_213/mot_198586_u_213-007.pdf"/>
          <p>
            Hemställan
          </p>
          <p>
            Med stöd av vad som ovan anförts hemställs 1. att riksdagen som
            sin mening ger regeringen till känna att biståndsavtalen med Angola
            inte skall förlängas och inga nya avtal ingås så länge inbördesstriderna
            fortgår, 2. att riksdagen som sin mening ger regeringen till känna
            att humanitärt bistånd skall komma hela Angola till del, således
            även de av UNITA befriade områdena, 3. att riksdagen som sin mening
            ger regeringen till känna att totalitära diktaturer, oavsett om
            de är av kommunistisk eller annan inriktning, inte fortsättningsvis
            skall komma i åtnjutande av svenskt bistånd utom i de fall då
            rent humanitära hjälpinsatser är påkallade.
          </p>
          <p>
            Stockholm den 21 januari 1986
          </p>
          <p>
            Birger Hagård (m)
          </p>
          <p>
            Mot. 1985/86 U213
          </p>
          <p>
            17
          </p>
        </div>
      </div>
    </body>
  </text>
</TEI>
