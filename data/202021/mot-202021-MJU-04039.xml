<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202021-MJU-04039">
  <teiHeader>
    <fileDesc>
      <titleStmt>
        <title>med anledning av prop. 2020/21:180 Reduktionsplikt för bensin och diesel - kontrollstation 2019</title>
        <author corresp="i-AFto3gTmjTfTgomtq31hLZ">av Jessica Rosencrantz m.fl. (M)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2020/21:4039 av Jessica Rosencrantz m.fl. (M)</title>
          <idno type="rdwebb">H8024039</idno>
          <rs type="number">4039</rs>
          <orgName type="comitteeAbbreviation">MJU</orgName>
          <ref type="dokument_url_text">http://data.riksdagen.se/dokument/H8024039/text</ref>
          <ref type="dokument_url_html">http://data.riksdagen.se/dokument/H8024039</ref>
          <ref type="dokumentstatus_url_xml">http://data.riksdagen.se/dokumentstatus/H8024039</ref>
          <ref type="docx">http://data.riksdagen.se/fil/8BDC5D80-9BC6-407D-827E-5FF6994FEC58</ref>
          <ref type="pdf">http://data.riksdagen.se/fil/9DC8EE6E-B5BD-481A-8737-2CEFB9266D42</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-AFto3gTmjTfTgomtq31hLZ</idno>
            <name>Jessica Rosencrantz</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-MDmz3BZyW3T2P9Tp6bvsBM</idno>
            <name>John Widegren</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-Q1WPoNtt1578KMfEZ5TLkK</idno>
            <name>Betty Malmberg</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-DGTHVhbApAq9J741uJW2uT</idno>
            <name>Marléne Lund Kopparklint</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-3h5YjTvzJLyRWN9HMp7M93" type="basedOn"/>
        <correspContext corresp="i-3h5YjTvzJLyRWN9HMp7M93">
          <ref>Proposition 2020/21:180</ref>
        </correspContext>
        <correspAction xml:id="i-6yU16eLD16qXwyq1qCBbTo" type="signed"/>
        <correspContext corresp="i-6yU16eLD16qXwyq1qCBbTo">
          <note type="signatory" corresp="i-AFto3gTmjTfTgomtq31hLZ"/>
          <note type="signatory" corresp="i-MDmz3BZyW3T2P9Tp6bvsBM"/>
          <note type="signatory" corresp="i-Q1WPoNtt1578KMfEZ5TLkK"/>
          <note type="signatory" corresp="i-DGTHVhbApAq9J741uJW2uT"/>
        </correspContext>
        <correspAction xml:id="i-K9BbrF3ofRJjLWmuxh5fYb" type="submitted">
          <date when="2021-05-05"/>
          <time when="12:15:32"/>
        </correspAction>
        <correspAction xml:id="i-Bvcjx3PCqbsETVobTmnbRK" type="dismissed">
          <date when="2021-05-07"/>
        </correspAction>
        <correspAction xml:id="i-KDnU8SsT34XhTDF9muWFng" type="reviewed">
          <date when="2021-05-07"/>
          <time when="12:10:15"/>
        </correspAction>
        <correspAction xml:id="i-45cGBPxE13bSV2F3DUPDi1" type="referred">
          <date when="2021-05-18"/>
        </correspAction>
        <correspAction xml:id="i-CL9vdMjBw9G1xyGc8fXPxK" type="assigned">
          <date when="2021-06-22"/>
          <time when="17:08:34"/>
        </correspAction>
        <correspContext corresp="i-CL9vdMjBw9G1xyGc8fXPxK">
          <ref type="assignedTo">Miljö- och jordbruksutskottet</ref>
        </correspContext>
        <correspAction xml:id="i-VdA7S7FuSq7VvDCUZ8V1mS" type="behandlas_i"/>
        <correspContext corresp="i-VdA7S7FuSq7VvDCUZ8V1mS">
          <ref type="uppgift">2020/21:MJU23</ref>
          <ref type="ref_dok_id">H801MJU23</ref>
          <ref type="ref_dok_typ">bet</ref>
          <ref type="ref_dok_rm">2020/21</ref>
          <ref type="ref_dok_bet">MJU23</ref>
          <ref type="ref_dok_titel">Reduktionsplikt för bensin och diesel - kontrollstation 2019</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">
          Motion till riksdagen 2020/21:4039 av Jessica Rosencrantz m.fl.
          (M) med anledning av prop. 2020/21:180 Reduktionsplikt för bensin
          och diesel – kontrollstation 2019
        </div>
      </div>
      <div type="motBody">
        <div type="motProposal" subtype="förslag">
          <head xml:id="i-DtPYf5W1v7vMdtnLtz2AVw">
            Förslag till riksdagsbeslut
          </head>
          <list style="ol">
            <item xml:id="i-E65YmpTK3VXUECCyZG5e3o">
              Riksdagen ställer sig bakom det som anförs i motionen om att
              regeringen inför kontrollstation 2022 ska genomföra en kompletterande
              konsekvensanalys av reduktionsplikten utifrån kriterierna som
              anges i motionen och tillkännager detta för regeringen.
            </item>
            <item xml:id="i-FyWF1PGEoGkzShHg2gi9on">
              Riksdagen ställer sig bakom det som anförs i motionen om att
              regeringen snarast ska återkomma till riksdagen med förslag på
              åtgärder för att möjliggöra storskalig inhemsk produktion av hållbara
              biobränslen och tillkännager detta för regeringen.
            </item>
            <item xml:id="i-SpMouUZij8hJ5iCxyoc2Nq">
              Riksdagen ställer sig bakom det som anförs i motionen om att
              regeringen vid kontrollstation 2022 ska återkomma till riksdagen
              med en bedömning av reduktionspliktens effekter utifrån en fullständig
              konsekvensanalys samt av om detta motiverar någon förändring av
              de framtida reduktionsnivåerna och tillkännager detta för regeringen.
            </item>
          </list>
        </div>
        <div type="motContent">
          <head xml:id="i-3B71jUXz1hcjsm2mFDcRXj" type="h1">
            Motivering
          </head>
          <p xml:id="i-EutWqb5tKrQSP8WPbWzhAt">
            Propositionens förslag syftar till att minska transportsektorns
            utsläpp av växthusgaser, genom att skärpa nivåerna för inblandning
            av biobränslen. Syftet är också att skapa en marknad för sådana
            drivmedel.
          </p>
          <p xml:id="i-JFX41HKvGP2ejjRQsitcTA">
            Moderaterna delar propositionens ambition att minska utsläppen
            av växthusgaser från transportsektorn. För att klara av detta
            krävs dock en helhetssyn på transportsek­torns omställning, där
            reduktionsplikten är en av flera viktiga delar jämte elektrifiering
            och lovande tekniker som t.ex. vätgas. Moderaterna menar att regeringen
            saknar denna helhetssyn och att det riskerar det mål som propositionens
            förslag tar sikte på.
          </p>
          <p xml:id="i-fk4ZrSMwG6ipkax9gw3rF">
            Rätt utformad har reduktionsplikten stor potential att bidra
            till transportsektorns om­ställning. Att successivt öka inblandningen
            av biobränslen i fossila bränslen är en bra övergångslösning under
            tiden som transportsektorns elektrifiering sker, och utgör även
            en mer långsiktig lösning för de transportslag där elektrifiering
            är utmanande eller tar lång tid.
          </p>
          <p xml:id="i-Y3kJHX3n1kaVd5naR1pKTS">
            Vi har länge efterfrågat besked om den långsiktiga utvecklingen
            av reduktionsplikten, och påpekat att regeringen också bör ta
            fram kompletterande åtgärder för elektrifiering, biobränsleproduktion
            och vätgas. Regeringen har agerat långsamt och presenterar först
            nu en proposition baserad på de förslag till reduktionsnivåer
            som Energimyndigheten tog fram 2019.
          </p>
          <p xml:id="i-1eqXMF8b3LWVFAWffiVs5">
            Vi välkomnar att regeringen presenterar förslag till en uppdaterad
            reduktionsplikt, men vi ser tydliga brister i förslaget, i dess
            beredning samt i regeringens samlade politik för transportsektorns
            omställning. Dessa behöver åtgärdas.
          </p>
          <head xml:id="i-816Fe9jyStgXjg3bQpEwWc" type="h2">
            Regeringen förlitar sig i alltför hög grad på reduktionsplikten
            för att nå klimatmålet
          </head>
          <p xml:id="i-LZo5BnPYdcp4pS5WmFT6hV">
            I det underlag till klimatredovisningen som Naturvårdsverket
            tagit fram konstateras att Sverige med de förslag som regeringen
            hittills aviserat kommer att missa målet om noll nettoutsläpp
            av växthusgaser 2045. Naturvårdsverket påpekar dessutom (Naturvårds­verkets
            underlag till klimatredovisningen enligt klimatlagen 2021, s.
            8 och 46) att reger­ingen i hög grad förlitar sig på reduktionsplikten
            för att minska Sveriges utsläpp av växt­husgaser samt att det
            därmed finns stora osäkerheter kopplade till tillgängliga hållbara
            volymer av biodrivmedel.
          </p>
          <p xml:id="i-53nC6SEfEK8dCrvAibuXfa">
            Att regeringen inte agerat tillräckligt snabbt och kraftfullt
            för att minska transportsek­torns utsläpp framgår även av propositionen.
            Där står att läsa att de indikativa nivåer som angavs vid reduktionspliktens
            införande – och som då bedömdes vara tillräckliga för att reduktionsplikten
            skulle bidra till att nå etappmålen för transportsektorns omställning
            – nu överges till förmån för betydligt högre reduktionsnivåer.
            Det beror på att Energimyn­digheten när den indikativa nivån sattes
            utgick från ett scenario där även andra åtgärder genomförs för
            att nå etappmålet, t.ex. vad gäller elektrifiering av transportsektorn.
            Dessa åtgärder saknas, och Energimyndigheten beräknar därmed att
            den sammantagna reduktionsnivån för bensin och diesel måste höjas
            från 40 procent till 57 procent (se prop. 2020/21:180 Reduktionsplikt
            för bensin och diesel – kontrollstation 2019 s. 15). Regeringens
            underlåtenhet att agera och vidta andra åtgärder har alltså resulterat
            i en situation där reduktionspliktsnivåerna måste bli än högre
            än det ursprungliga förslaget. Det är ytterligare ett exempel
            på regeringens misslyckade klimatpolitik, där bl.a. den långsamma
            utbyggnaden av laddinfrastruktur är något som Moderaterna länge
            kritiserat.
          </p>
          <p xml:id="i-BQcpuLxFmSrFtFEXnE21oq">
            En så dramatisk ökning av reduktionsnivåerna ställer naturligtvis
            höga krav på en politik som ger förutsättningar för en hög produktion
            av och tillgång till hållbara biodriv­medel för att inte drivmedelspriserna
            ska öka kraftigt. Att risk för kraftiga prisökningar föreligger
            vittnar såväl flera remissinstanser som regeringens eget agerande
            om, när den i budgetpropositionen pausar överindexeringen av drivmedelsskatterna
            för 2022 med hänvisning till att man därmed motverkar den ökning
            av drivmedelspriserna som man förväntar sig att den skärpta reduktionsplikten
            ska leda till (se Fi2021/01053 Pausad BNP-indexering av skatten
            på bensin och diesel för 2022, s. 8). Moderaterna har länge menat
            att överindexeringen bör slopas. Regeringen medger nu att den
            egna politiken riskerar att leda till ohållbart höga drivmedelspriser.
          </p>
          <p xml:id="i-Nq5WDPvgeL2Zj6KQaZg84q">
            Moderaterna anser att regeringen i och med sin ofullständiga
            klimatpolitik äventyrar möjligheterna att nå transportsektorns
            etappmål.
          </p>
          <head xml:id="i-KtNq2YeMVJ71Ana2nn5W87" type="h2">
            Regeringens förslag är ofullständigt underbyggt
          </head>
          <p xml:id="i-XGFWbFV4uWJGHMEXqDgD97">
            Flera av remissinstanserna påpekar att regeringens proposition
            saknar tillräcklig analys av konsekvenserna av förslagen. Listan
            över de konsekvensanalyser som saknas är lång och omfattar bl.a.
          </p>
          <p xml:id="i-Fd7u5HMe9FpUsWvk6iaEgM">
            ─ vilken mängd biobränslen som krävs och i vilken mån marknaden
            kan tillgodose behovet
          </p>
          <p xml:id="i-7bmqjX8x4RDepYKQf3WKYA">
            ─ hur drivmedelsleverantörerna ska kunna leva upp både till reduktionspliktens
            krav på inblandning och till internationella drivmedelsstandarder
          </p>
          <p xml:id="i-2tNuMP1VZm2oihzrSjpwSX">
            ─ analys av vad reduktionsplikten innebär för drivmedelskostnaderna
            ur ett internatio­nellt perspektiv
          </p>
          <p xml:id="i-EHZSsXu3iDdqhs9VoxobfL">
            ─ hur reduktionsplikten påverkar jord- och skogsbruket
          </p>
          <p xml:id="i-UYBgWMFwdvPfGb5XScm1Ge">
            ─ en fullständig analys av konsekvenserna för näringslivet och
            hushållen.
          </p>
          <p xml:id="i-KHSafFte6V6RX8zpDyhf3g">
            Vissa remissinstanser påpekar dessutom att reduktionsnivåerna
            verkar vara satta utan tillräckligt kunskapsunderlag och att regeringen
            sannolikt underskattar den kommande ökning av drivmedelspriserna
            som kan bli en konsekvens av de skärpta reduktionsnivå­erna.
          </p>
          <p xml:id="i-4LvTRoijyheZdRW5Few4X7">
            Moderaterna är eniga med denna kritik. Vi anser vidare att kritiken
            är särskilt allvar­lig med tanke på att regeringen i propositionen
            föreslår att lagändringarna ska träda i kraft redan den 1 augusti
            2021, och att man kraftigt justerat upp reduktionsnivåerna från
            den nivå som indikerades i det ursprungliga förslaget till reduktionsplikt
            för bensin och diesel.
          </p>
          <p xml:id="i-7w83vyDJZTUbyYoYMz9Lte">
            Att regeringen i frågor av den här digniteten inte utförligt
            och uttömmande redogör för konsekvenserna av de åtgärder man föreslår
            är anmärkningsvärt.
          </p>
          <p xml:id="i-JBQF1eeRfxw2QQxnD6dvdh">
            För att reduktionsplikten ska bli ett kraftfullt verktyg med
            en träffsäker och välav­vägd utformning för att minska transporternas
            utsläpp vill Moderaterna att regeringen återkommer till riksdagen
            med en kompletterande redogörelse för konsekvenserna av propositionens
            förslag, enligt listan med saknade analyser ovan.
          </p>
          <head xml:id="i-8Aa2SBp9K2uyGGyMteuL7h" type="h2">
            Produktion av biobränslen behöver stödjas
          </head>
          <p xml:id="i-GD9DzrqquFW8h1tyRMQKuX">
            En grundförutsättning för reduktionsplikten är tillgång till
            biobränslen för inblandning. Den utsläppsminskning som förslaget
            leder till är också beroende av de utsläpp som produktionen ger
            upphov till.
          </p>
          <p xml:id="i-DtBEpMmqYQ5QhU24rxXu9A">
            Sverige har unika förutsättningar till storskalig produktion
            av hållbara biodrivmedel med låga utsläpp, t.ex. genom att nyttja
            restprodukter från det svenska skogs- och jord­bruket.
          </p>
          <p xml:id="i-gcC1vwwFuGZ8hdLqJVZKD">
            Regeringen påpekar i propositionen att den gett Energimyndigheten
            i uppdrag att undersöka ytterligare styrmedel för att främja biodrivmedelsanläggningar.
            Vi anser att detta är otillräckligt.
          </p>
          <p xml:id="i-JbT8WMm1FHQuv3QumvCMjd">
            Moderaterna har länge påtalat att regeringens politik står i
            motsats till att nå klimat­målen. Kritiken gäller bl.a. regeringens
            ambitioner att undanta större arealer skog från produktion, med
            minskad tillgång till restprodukter från skogen som följd. Moderaterna
            har även i budgeten föreslagit ett grönt bränslestöd, för att
            stödja bl.a. forskning och ut­veckling, investeringar och demonstrationsprojekt
            för en storskalig inhemsk produktion av biobränslen. Utöver detta
            har vi även påtalat behovet av en snabbare elektrifiering av transportsektorn
            i stort, då biobränslen över tid inte kan utgöra den enda lösningen
            för att minska utsläppen inom samtliga trafikslag utan i huvudsak
            bör användas i de sektorer, t.ex. flyget, där elektrifiering kommer
            att ta längre tid.
          </p>
          <p xml:id="i-5xRE2F6x2rJBaaC2vY6r5M">
            Moderaterna uppmanar därför regeringen att snarast återkomma
            till riksdagen med förslag på åtgärder för att möjliggöra storskalig
            inhemsk produktion av hållbara bio­bränslen.
          </p>
          <head xml:id="i-DBvz8gGpF4a6G46aqArkMV" type="h2">
            Reduktionsnivåerna behöver ses över vid kontrollstation 2022
          </head>
          <p xml:id="i-F9aTCSjJMszFwHR7w3rDz2">
            Moderaterna anser att reduktionsplikten för bensin och diesel
            är ett viktigt verktyg för att minska transportsektorns utsläpp
            av växthusgaser. Vi tillstyrker att kraven i reduk­tionsplikten
            skärps över tid. Dock måste detta ske mot bakgrund av fullständiga
            konse­kvensanalyser. Vi har konstaterat att så inte är fallet
            och att det råder stor osäkerhet kring möjligheterna att möta
            den ökade efterfrågan på biobränslen.
          </p>
          <p xml:id="i-RAzs4vDCFUmrTGJcjZm2un">
            Vi anser att det finns tydliga brister i regeringens hantering
            av frågan. Det är särskilt andra halvan av perioden som de stora
            ökningarna sker och som fordrar ytterligare konsekvensanalys.
            Vi anser därför att riksdagen vid kommande kontrollstationer vad
            gäller reduktionsplikten för bensin och diesel bör ges möjlighet
            att på nytt fatta beslut om reduktionsnivåerna för kommande år.
          </p>
          <p xml:id="i-DrpXr4xzFT7oFGxjDUCDXK">
            Moderaterna vill därför att regeringen vid kontrollstation 2022
            ska återkomma till riksdagen med en bedömning av reduktionspliktens
            effekter utifrån en fullständig kon­sekvensanalys. Regeringen
            ska i samband med detta även redogöra för sin bedömning av huruvida
            detta föranleder någon förändring av de framtida reduktionsnivåerna.
          </p>
        </div>
        <div type="motSignatures">
          <list>
            <item xml:id="i-FfDRW3SwDdSTfUHM8rtzYU">
              Jessica Rosencrantz (M)
            </item>
            <item xml:id="i-BtVi5hnV7HKx3hiPGB1Drh">
              John Widegren (M)
            </item>
            <item xml:id="i-4JSj2rbmFeQ5eFwWGXyhvY">
              Betty Malmberg (M)
            </item>
            <item xml:id="i-e5EN8jSxbrW6vMqNrQvSV">
              Marléne Lund Kopparklint (M)
            </item>
          </list>
        </div>
      </div>
    </body>
  </text>
</TEI>
