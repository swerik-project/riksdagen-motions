<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200708-MJU-00322">
  <teiHeader>
    <fileDesc>
      <titleStmt>
        <title>Fisket i Vänern och Vättern</title>
        <author corresp="i-5jLvgtZLz4tn3NhaKToY29">av Holger Gustafsson (kd)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Fisket i Vänern och Vättern</title>
          <idno type="rdwebb">GV02MJ322</idno>
          <rs type="number">MJ322</rs>
          <orgName type="comitteeAbbreviation">MJU</orgName>
          <ref type="dokument_url_text">http://data.riksdagen.se/dokument/GV02MJ322/text</ref>
          <ref type="dokument_url_html">http://data.riksdagen.se/dokument/GV02MJ322</ref>
          <ref type="dokumentstatus_url_xml">http://data.riksdagen.se/dokumentstatus/GV02MJ322</ref>
          <ref type="doc">http://data.riksdagen.se/fil/A0823C71-2E02-4538-923B-B7911D433A7D</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-5jLvgtZLz4tn3NhaKToY29</idno>
            <name>Holger Gustafsson</name>
            <state type="partyAffiliation" ref="Q213654">
              <desc>KD</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-PDs4qG22zjzVD1kuSrUtAC" type="signed"/>
        <correspContext corresp="i-PDs4qG22zjzVD1kuSrUtAC">
          <note type="signatory" corresp="i-5jLvgtZLz4tn3NhaKToY29"/>
        </correspContext>
        <correspAction xml:id="i-TuZiuWbUARVvTdykxnr1hb" type="referral">
          <date when="2007-10-16"/>
        </correspAction>
        <correspAction xml:id="i-DixF3Yc3VV5pe5gPaMVsue" type="dismissal">
          <date when="2007-10-16"/>
        </correspAction>
        <correspAction xml:id="i-F5MUkosk1wxveDyAVV489X" type="numbering">
          <date when="2007-10-05"/>
        </correspAction>
        <correspAction xml:id="i-XUHH7okPg2iLmF5qDGL7ZT" type="submission">
          <date when="2007-10-04"/>
        </correspAction>
        <correspAction xml:id="i-TQzWTPeX9MDunDJLwb2HSz" type="transfer">
          <date when="2007-10-03"/>
        </correspAction>
        <correspAction xml:id="i-AwanyPNRDoT7SW9742zzkR" type="assigned"/>
        <correspContext corresp="i-AwanyPNRDoT7SW9742zzkR">
          <ref type="assignedTo">Miljö- och jordbruksutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="motProposal" subtype="förslag">
          <head xml:id="i-CSrRdMSCUNHhJvHeVeZY63">
            Förslag till riksdagsbeslut
          </head>
          <p xml:id="i-KAj716c6uEU14ndvfkgtgX">
            Riksdagen tillkännager för regeringen som sin mening vad som
            anförs i motionen om åtgärder för ökad samverkan i syfte att utveckla
            och säkerställa fisket i Vänern och Vättern för yrkesfiske och
            sportfiske för såväl svensk som internationell fisketurism.
          </p>
        </div>
        <div type="motContent">
          <head xml:id="i-X4qdfPqmkVVD8iikdtsyXZ" type="h1">
            Motivering
          </head>
          <p xml:id="i-9BEmDSzd6eFhMKatH2G6VU">
            Skaraborgsområdet är landets största och viktigaste område för
            insjöfiske. Området i Västra Götaland mellan sjöarna Vänern och
            Vättern är ett naturligt centrum för såväl yrkesmässigt insjöfiske
            som sport- och fritidsfiske. Det bör vara ett både statligt och
            kommunalt intresse att utveckla fisketurismen i området. Det behövs
            riktlinjer om samverkan mellan kommuner, Fiskeriverket och det
            oftast småskaliga näringslivet som skapar förutsättningar för
            ökad såväl svensk som internationell fisketurism.
          </p>
          <head xml:id="i-B9rqCwr9GLoEA58kBYtm22" type="h2">
            Vänern
          </head>
          <p xml:id="i-5Vet1PWtmzecB3rtSyYQhs">
            Vänern är Västeuropas största insjö och hyser hela 35 olika fiskarter,
            vilket gör sjön till Sveriges artrikaste.
          </p>
          <p xml:id="i-9uxWYVBxFMS9cCUX59AZj4">
            I Vänern finns det drygt 80 yrkesfiskare. De fångar årligen cirka
            890 ton (enligt Vänerns Vattenvårdsförbund). I Vänern bedrivs
            yrkesfiske med botten- och flytgarn och fasta redskap. De viktigaste
            fiskarterna är sik, gädda, gös och abborre. Den allra viktigaste
            fisken är siklöjan som främst används för framställning av den
            exklusiva löjrommen. En tredjedel av Vänerns fiskare bor i Lidköpings
            kommun, och av dessa har de allra flesta sin hemmahamn i Spiken,
            vilket gör Spiken till ett av Europas största insjöfiskelägen.
          </p>
          <head xml:id="i-SwNVhLbHux9dYazaKYEwTv" type="h2">
            Vättern
          </head>
          <p xml:id="i-fixnjGbN5KAzfM3XariQ6">
            Det finns ca 19 yrkesfiskare i Vättern (enligt Länsstyrelsen
            Västra Götaland). Denna skara har kraftigt minskat under 1900-talet.
            Det huvudsakliga yrkesfisket i Vättern bedrivs med nät. Sik, röding
            och öring är de viktigaste arterna. Därutöver förekommer ett visst
            fiske med fasta redskap i vilka mindre mängder av flertalet arter
            fångas under de tider på året då fisken går strandnära. Under
            de senaste åren har fisket efter kräftor ökat kraftigt.
          </p>
          <head xml:id="i-SEwA2dm9XUWiXc2vdiF9Pw" type="h2">
            Fiskevård i Vänern
          </head>
          <p xml:id="i-ECQoEc6B3n7vaKTys9oZPi">
            År 1988 bildades Stiftelsen Laxfond Vänern. Dess primära uppgift
            är att se till att Vänerlaxen bevaras och reproduceras i god naturlig
            miljö samt att en genbank finns säkrad. Parallellt är stiftelsens
            mål att utveckla en upplevelseturism i Vänerområdet med laxfisket
            som spjutspets. Sistnämnda har inneburit att man under 1990-talet
            årligen satt ut 350 000 Vänerlaxar i sjön, vilket resulterat i
            ett laxfiske utan motsvarighet i Europa.
          </p>
          <p xml:id="i-PMoutU1uVS34jCtcU8wwir">
            Det allra viktigaste målet för laxfiskevården är att bibehålla
            den genetiska resurs som lax- och öringstammarna i Vänern representerar.
          </p>
          <p xml:id="i-3xLve2wKkjcSmucVkp9WCh">
            Reglering av fisket för att skydda vissa utsatta arter är ett
            annat viktigt inslag i fiskevårdsarbetet. Under senare år har
            ålutsättningar gjorts. Utsättningarna är mycket viktiga för ålfiskets
            bestånd.
          </p>
          <p xml:id="i-PmH2DU6EvQFGscxbj2DuVT">
            Gösen är mycket eftertraktad i såväl yrkesfisket som alla former
            av fritidsfiske. Gösens lek- och uppväxtområden i Vänern är begränsade
            till grunda och varma vikar. Många av dessa vikar hotas av igenväxning
            vid låg vattenomsättning med en försämrad gösrekrytering som följd.
            Därför är behovet av ekonomiska resurser för vegetationsbekämpning
            angeläget. Utsättning av gösungar kan också vara lönsamt.
          </p>
          <p xml:id="i-9k99rFmK1hGo4EZMWFtuBp">
            Signalkräftor har tidigare satts ut på vissa platser i Vänern.
            Ny utsättning av signalkräfta är en fiskevårdsåtgärd som bör övervägas
            på nytt. Åtgärderna bör följas upp.
          </p>
          <head xml:id="i-3fGCj5P3nFpRUGBFMf6Kfq" type="h2">
            Fiskevård i Vättern
          </head>
          <p xml:id="i-8ZCMW6dxTakryeXrjzoYM7">
            Vätterns Fiskevårdsfond är en stiftelse som bildades år 1988
            av Vätterns Fiskareförbund och Vätterns Fritidsfiske- och Fiskevårdsförbund.
            Fondens främsta uppgift är att lämna bidrag till fiske- och miljövårdande
            verksamhet, fisketillsyn, information samt biologisk och limnologisk
            undersökning i Vättern och i tillrinnande vattendrag.
          </p>
          <head xml:id="i-2kJmbF9snpgWq18tFiGY8E" type="h2">
            Den centrala myndighetens åtgärder
          </head>
          <p xml:id="i-MyNCL4hkcXN1txPkEdprjm">
            Fiskeriverket är den centrala myndighet som beslutar om vilka
            föreskrifter som skall gälla för vården av fiskbestånden. Regionalt
            är det länsstyrelsen som tillsammans med kommuner och fiskets
            organisationer genomför olika fiskevårdande insatser. Exempel
            på sådana åtgärder är vård av biotoper, provfisken, anläggning
            av fiskvägar och fiskutsättningar.
          </p>
          <p xml:id="i-GECy5TnRY2ijRozFoSfcBh">
            Fiskevård definieras på olika sätt. Med fiskevård kan till exempel
            avses åtgärder som syftar till att öka fiskets avkastning och
            kvalitet, upprätthålla optimal avkastning och motverka skador
            på fiskbestånden. Genom olika åtgärder kan yrkes- och fritidsfiskets
            behov av en hög avkastning av eftertraktade arter tillgodoses.
            Åtgärderna bör utformas med hänsyn till att naturresursen fisk
            bevaras och utvecklas.
          </p>
          <head xml:id="i-7SxUYvuEMeKtiyNR5EjhyD" type="h2">
            Sportfiske
          </head>
          <p xml:id="i-GJUBQeeW7qLmMSxC7p2zvE">
            I Vänern och Vättern bedrivs ett omfattande fritids- och sportfiske.
            Denna fångst uppgår till cirka 500 ton per år. Trollingfisket
            i de stora sjöarna har till följd av stora utplanteringar av lax
            och öring expanderat och bedöms som ett av landets bästa.
          </p>
          <head xml:id="i-SGnV1ATYoAnwmG8q9tqxQH" type="h2">
            Ökad kunskap
          </head>
          <p xml:id="i-EbJXqjcDaDvGN26ZCQao2T">
            Det ökade fritidsfisket och dess konsekvenser gör det nödvändigt
            att skapa bättre kunskap om fiske och vattenbruk. Det bör ske
            genom utbildnings- och informationsaktiviteter med anknytning
            till vatten, fiske, redskap och regleringar. De unika områdena
            kring Vänern och Vättern, med sjöarnas rena vatten och rika tillgång
            på fina fiskarter, skulle tillsammans med en svensk satsning på
            internationell marknadsföring ha goda förutsättningar att utvecklas
            till ett betydande turismområde baserat på svenskt insjöfiske.
            För detta krävs en gemensam nationell och regional samverkan.
          </p>
          <head xml:id="i-KPBReWPJAhtEebtHHaiiQU" type="h2">
            EU-medel för landsbygdsutveckling
          </head>
          <p xml:id="i-4oa8d2PNmtUXgNmvfRphQP">
            För att utveckla Väner- och Vätternområdet är det nödvändigt
            att länsstyrelsen intar en samordnande roll mellan kommuner, yrkesfiskare,
            sportfiskeföreningar och båtägarföreningar för att åstadkomma
            en satsning inom ramen för EU:s landsbygdsutveckling med utbyggnad
            av anläggningar för fiskets utveckling.
          </p>
          <p xml:id="i-CuVD36Zn8465vsBEgzWky3">
            Vänern och Vättern har nu en god tillgång på fisk och goda miljömässiga
            förutsättningar att ta emot en ökad fisketurism. Det som måste
            tillkomma är de anläggningsramper för i- och upptagning av båtar
            som används av dem som fiskar enstaka dagar och sedan byter till
            annan plats för att där pröva fiskelyckan samt andra serviceanläggningar
            där fisken kan tas om hand under acceptabla sanitära förhållanden.
          </p>
        </div>
        <div type="motSignatures">
          <list>
            <item xml:id="i-F7SPJMoCCXttFjnRY65BMQ" who="i-5jLvgtZLz4tn3NhaKToY29">
              Holger Gustafsson (kd)
            </item>
          </list>
        </div>
      </div>
    </body>
  </text>
</TEI>
