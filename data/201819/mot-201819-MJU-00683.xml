<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201819-MJU-00683">
  <teiHeader>
    <fileDesc>
      <titleStmt>
        <title>Stärk forskningen kring kemikalier och läkemedel i Östersjön</title>
        <author corresp="i-VKn82G8HqN17j19VTfbE9g">av Heléne Björklund (S)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2018/19:683 av Heléne Björklund (S)</title>
          <idno type="rdwebb">H602683</idno>
          <rs type="number">683</rs>
          <orgName type="comitteeAbbreviation">MJU</orgName>
          <ref type="dokument_url_text">http://data.riksdagen.se/dokument/H602683/text</ref>
          <ref type="dokument_url_html">http://data.riksdagen.se/dokument/H602683</ref>
          <ref type="dokumentstatus_url_xml">http://data.riksdagen.se/dokumentstatus/H602683</ref>
          <ref type="docx">http://data.riksdagen.se/fil/A622BD3B-CE7F-49D8-B68B-39C9C6EE2B86</ref>
          <ref type="pdf">http://data.riksdagen.se/fil/DDC851A5-3DD4-4812-9BBB-9430E1FF7578</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-VKn82G8HqN17j19VTfbE9g</idno>
            <name>Heléne Björklund</name>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-5isZA6HjXVs62pWZ8XMsPT" type="signed"/>
        <correspContext corresp="i-5isZA6HjXVs62pWZ8XMsPT">
          <note type="signatory" corresp="i-VKn82G8HqN17j19VTfbE9g"/>
        </correspContext>
        <correspAction xml:id="i-Uyn8QwZPvBDKtWXt6ddkHJ" type="submitted">
          <date when="2018-11-22"/>
          <time when="12:11:43"/>
        </correspAction>
        <correspAction xml:id="i-N91n21j8VQh5mN68AwjrQe" type="reviewed">
          <date when="2018-11-22"/>
          <time when="12:58:25"/>
        </correspAction>
        <correspAction xml:id="i-BsvjvUZna1ERkJHm3eKNLE" type="referred">
          <date when="2018-12-05"/>
        </correspAction>
        <correspAction xml:id="i-HXsc58bLCUpQSDCLNgkqwU" type="assigned">
          <date when="2019-04-17"/>
          <time when="16:14:13"/>
        </correspAction>
        <correspContext corresp="i-HXsc58bLCUpQSDCLNgkqwU">
          <ref type="assignedTo">Miljö- och jordbruksutskottet</ref>
        </correspContext>
        <correspAction xml:id="i-3vXcdPoAh5tb7TrSrLnnKZ" type="behandlas_i"/>
        <correspContext corresp="i-3vXcdPoAh5tb7TrSrLnnKZ">
          <ref type="uppgift">2018/19:MJU1</ref>
          <ref type="ref_dok_id">H601MJU1</ref>
          <ref type="ref_dok_typ">bet</ref>
          <ref type="ref_dok_rm">2018/19</ref>
          <ref type="ref_dok_bet">MJU1</ref>
          <ref type="ref_dok_titel">Utgiftsområde 20 Allmän miljö- och naturvård</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-PhAUBMNqHUTNMUoHALP2aK" type="behandlas_i"/>
        <correspContext corresp="i-PhAUBMNqHUTNMUoHALP2aK">
          <ref type="uppgift">2018/19:MJU7</ref>
          <ref type="ref_dok_id">H601MJU7</ref>
          <ref type="ref_dok_typ">bet</ref>
          <ref type="ref_dok_rm">2018/19</ref>
          <ref type="ref_dok_bet">MJU7</ref>
          <ref type="ref_dok_titel">Kemikaliepolitik</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">
          Motion till riksdagen 2018/19:683 av Heléne Björklund (S) Stärk
          forskningen kring kemikalier och läkemedel i Östersjön
        </div>
      </div>
      <div type="motBody">
        <div type="motProposal" subtype="förslag">
          <head xml:id="i-Y27bvQZ81YhMaQNA7Qdjna">
            Förslag till riksdagsbeslut
          </head>
          <list style="ol">
            <item xml:id="i-3SwSaNa5nrj9coSnw5SFTJ">
              Riksdagen ställer sig bakom det som anförs i motionen om att
              verka för att stärka forskningen kring kemikalier och läkemedel
              i Östersjön och tillkännager detta för regeringen.
            </item>
            <item xml:id="i-8rimnf1hTWW5oZRibz4GS">
              Riksdagen ställer sig bakom det som anförs i motionen om att
              modernisera Reachförordningen och tillkännager detta för regeringen.
            </item>
          </list>
        </div>
        <div type="motContent">
          <head xml:id="i-GYbh8bbuaCubSPHJ6WVjcs" type="h1">
            Motivering
          </head>
          <p xml:id="i-FEVKf5fQMt1vCxvnSZDV9y">
            Egentliga Östersjön är i dag ett av världens mest förorenade
            havsområden. Det beror på dess utsatta läge, omringat av tättbefolkade
            landområden och med bara smala sund som förbindelse till världshaven.
            De många utsläppen blir kvar länge i vattnet, samtidigt som vattenmassan
            aldrig blandas om ordentligt. Dessutom är vattnet bräckt, och
            de arter som finns lever redan på gränsen av vad de tål. Resultatet
            blir ett hav som vi borde behandla med största respekt och försiktighet.
            Östersjön rymmer ett unikt ekosystem med ett fantastiskt djur-
            och växtliv, men det krävs samordning, ny teknik, mer forskning
            och hårda politiska beslut för att vi ska skydda och restaurera
            havsmiljön.
          </p>
          <p xml:id="i-LxT9XoF7iMZbceVWu2MaEp">
            Det finns goda förutsättningar att rädda Östersjön. Under den
            senaste tiden har vi också sett en del positiva trender. Till
            exempel fiskbestånd som långsamt börjar återhämta sig och halter
            av övergödande ämnen i vattnet som minskar på vissa håll. I flera
            kustområden har vattenkvaliteten förbättrats genom åtgärder. Men
            utan samordning kan de framsteg som gjorts lätt gå förlorade och
            bottendöden fortsätta.
          </p>
          <p xml:id="i-GvZUdykYKDtemryCAbKv71">
            En ren och levande havsmiljö är ett betydelsefullt mål i sig
            men tillståndet i Östersjön påverkar även flera viktiga näringsverksamheter,
            exempelvis turist- och fiskerinäringen. Om vi vill ha en levande
            kust och skärgård och en lönsam fiskerinäring måste miljöarbetet
            i Östersjön intensifieras. Fiskenäringen i Blekinge befinner sig
            i en svår situation. Det svenska laxfisket till havs i Östersjön
            är kraftigt begränsat. Ålfisket får endast bedrivas av ett fåtal
            fiskare, och tillstånd medges inte till nyetableringar. Torskfisket
            i vattnen utanför Blekingekusten är för närvarande mycket svagt.
            Östersjön är en unik miljö som det är vårt ansvar inför kommande
            generationer att bevara. Samarbete är nyckeln till framgång i
            miljöarbetet.
          </p>
          <head xml:id="i-8veYTqZdHh22mr72mKmgrH" type="h2">
            Övergödning ett svårt problem
          </head>
          <p xml:id="i-GiL7uYLQiDgrRNPHdGDQdC">
            Övergödning, eller eutrofiering, är ett allvarligt problem i
            Egentliga Östersjön. De senaste 60 åren har tillförseln av näringsämnena
            kväve och fosfor flerdubblats. Detta har orsakat stora miljömässiga
            förändringar. Många arter har fått det svårare att konkurrera
            och har minskat i omfattning eller försvunnit helt. För att få
            en Östersjö med samma näringsstatus som den hade på 40-talet måste
            tillförseln av övergödningsämnen minska med mer än hälften. En
            av övergödningens effekter anses vara att havsbottnarna drabbas
            av syrebrist. Idag är den syrefria bottenytan nära tre gånger
            större än vid millennieskiftet. Totalhalterna av näringsämnen
            i ytvattnet är högre än de var i början på 1970-talet.
          </p>
          <p xml:id="i-3cWK5NFD9GmFtQHfSswbPG">
            Enligt en rapport från Havsmiljöinstitutet, Naturvårdsverket
            och Havs- och vattenmyndigheten har upp till 16 procent av bottnarna
            i Östersjön drabbats av bottendöd och 29 procent är syrefattiga.
            Julen 2014 försåg Nordsjön Östersjön med det största inflödet
            av syrerikt havsvatten på 60 år. Förhoppningen var att inflödet
            skulle förbättra Östersjöns syrefattiga bottnar, men så blev inte
            fallet. Dagens syrenivåer i Östersjön är enligt rapporten alarmerande
            låga trots det stora inflödet av salt och syrerikt vatten.
          </p>
          <p xml:id="i-SXEzmAZETZe2XcGzfJeYVZ">
            Enligt en studie från institutionen för biologi och miljövetenskap
            vid Göteborgs universitet kommer temperaturen att vara högre och
            salthalten att vara lägre i Östersjön i slutet av 2000-talet än
            någon gång tidigare. Temperaturökningen kommer att leda till att
            syrehalten i vattnet minskar, vilket gör effekterna av övergödningen
            än mer påtagliga. Ett tydligt tecken på övergödning är de återkommande
            algblomningarna i Östersjön, vilka i sin tur visar på vikten av
            att få ett kraftfullt stopp på jordbrukets näringsläckage. En
            lägre salthalt kan medföra att vissa arter försvinner, exempelvis
            blåmusslan som inte klarar av en lägre salthalt än den som finns
            i Östersjön idag. Även torskbeståndet kan minska till följd av
            temperaturförändringar och rubbningar i syrehalt och salthalt.
          </p>
          <p xml:id="i-C2RP4v6frKUXzXVymsJ3KK">
            Vi måste samverka kring Östersjön för att denna trend ska stoppas.
          </p>
          <head xml:id="i-BWLAnpAqP3VRJwdAB4oi5Y" type="h2">
            Nya utmaningar kräver ny teknik
          </head>
          <p xml:id="i-CpvwHvdaXhmGcR2WGS5RhN">
            I kustområdet kring Östersjön bor cirka 28 miljoner människor.
            Nära 70 procent av allt avloppsvatten passerar genom de 45 största
            reningsverken i kustområdet. Sveriges arbete med att bygga reningsverk
            i de baltiska länderna har givit positiva resultat. Vi måste agera
            tillsammans med våra grannländer runt Östersjön för att klara
            miljömålen, och kontakterna samt dialogen med EU och grannländerna
            måste kontinuerligt utökas och förstärkas. Det går att motverka
            effekterna av de globala klimatförändringarna på miljön i Östersjön,
            men åtgärderna måste sättas in snabbt och vara långsiktiga.
          </p>
          <p xml:id="i-7BEtL9r6RsGvy6qUfMTr36">
            Dagens anläggningar är inte byggda för att ta bort organiska
            kemikalier eller metaller. Om dessa anläggningar moderniserades
            och utrustades med avancerad avloppsrening skulle de kemiska utsläppen
            kunna halveras, enligt en rapport från Baltic Sea Center. Det
            är främst så kallade mikroföroreningar, som bland annat läkemedel
            ger upphov till, som skulle kunna minskas dramatiskt. En vanlig
            teknik är att bryta upp molekyler med hjälp av ozongas, och en
            annan teknik går ut på att separera kemikalierna från vattnet
            genom att använda aktivt kol.
          </p>
          <p xml:id="i-C2SogpDcRMGQLfo9rGPeqY">
            Vidare måste forskningen stärkas när det gäller att upptäcka
            nya kemikalier i avloppsvattnet. Ett exempel som fått uppmärksamhet
            de senaste åren är de skadliga kemikalier som angriper det endokrina
            systemet. Ämnena påverkar inte bara människor, de kan också påverka
            livet i Östersjön och minska de olika populationerna. Avlopps­reningstekniken
            måste prioriteras i syfte att kunna hålla jämna steg med de nya
            och mer komplexa ämnen som ständigt tas fram. Det finns över 100
            000 olika kemikalier inrapporterade inom EU, men vi har enbart
            kunskap om några få procent av dessa. För att klara en säker kemikalieanvändning
            krävs således ökad forskning och ett mer heltäckande regelverk
            både nationellt och på EU-nivå.
          </p>
          <head xml:id="i-CxnhBNmJBEtauRyqP95sFk" type="h2">
            Modernisera REACH
          </head>
          <p xml:id="i-DatkiSB3SMpGY4NZDursJh">
            EU:s kemikalielagstiftning Reach måste moderniseras. Bland annat
            måste hanteringen av kemikalier inom EU förbättras. Sverige bör
            ta initiativ till att skärpa Reachs regler inom framförallt följande
            områden: hormonstörande ämnen, nanomaterial, kombina­tionseffekter
            och klassificering, och märkning av kemiska produkter i varor
            måste stärkas, och bevisbördan för att lista ett ämne som särskilt
            farligt bör sänkas.
          </p>
        </div>
        <div type="motSignatures">
          <list>
            <item xml:id="i-6MqtS5Y7w49weJkUvAJZJ5" who="i-VKn82G8HqN17j19VTfbE9g">
              Heléne Björklund (S)
            </item>
          </list>
        </div>
      </div>
    </body>
  </text>
</TEI>
