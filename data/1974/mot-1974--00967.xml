<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1974--00967">
  <teiHeader>
    <fileDesc>
      <titleStmt>
        <title>om översyn av brottsbalkens bestämmelser om rån.</title>
        <author>av fru Kristensson</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>om översyn av brottsbalkens bestämmelser om rån.</title>
          <idno type="rdwebb">FX02967</idno>
          <rs type="number">967</rs>
          <ref type="dokument_url_text">http://data.riksdagen.se/dokument/FX02967/text</ref>
          <ref type="dokument_url_html">http://data.riksdagen.se/dokument/FX02967</ref>
          <ref type="dokumentstatus_url_xml">http://data.riksdagen.se/dokumentstatus/FX02967</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-CrKFd8YrUoQVBgUYnwpDY7</idno>
            <name>ASTRID KRISTENSSON</name>
            <state type="partyAffiliation" ref="Q110843">
              <desc>m</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-6r36SCL6N5aBcaqfJyur9X" type="signed"/>
        <correspContext corresp="i-6r36SCL6N5aBcaqfJyur9X">
          <note type="signatory" corresp="i-CrKFd8YrUoQVBgUYnwpDY7"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1974/mot_1974__967/mot_1974__967-001.pdf"/>
      <fw xml:id="i-4TaGMUXvrJ3xwYC4nBMzKD">
        Mot. 1974:967 12
      </fw>
      <div xml:id="i-X7iLUBCFYoHiJmcTM22GC5" type="motHeader">
        <div xml:id="i-DZDQL6E34iE2jixh7EZ4Cj" type="motTitle"/>
        <div xml:id="i-Q6uR8qtkWhC7uMCrh8fN8p" type="motSubmissionInfo"/>
      </div>
      <div xml:id="i-2rJj6hnXtiX3ArbwaPh7nW" type="motBody">
        <div xml:id="i-W8q7A6z8WWMZs4dtvdLdFj">
          <p xml:id="i-29hNDpfpqZnMWQLsGv1cxq">
            Nr 967
          </p>
          <p xml:id="i-C7gqAG76RmtCTwWpKu8F2">
            av fru Kristensson om översyn av brottsbalkens bestämmelser om
            rån.
          </p>
          <p xml:id="i-9Tdt1kXsafMb4Xn8D91uo7">
            Rån föreligger enligt 8 kap. 5 $ brottsbalken då man begår stöld
            medelst s. k. råntvång, dvs. ”våld eller hot som innebär trängande
            fara”. Som rån betraktas också att man med råntvång tvingar annan
            till handling eller underlåtenhet som innebär vinning för gärningsmannen
            och skada för den tvungne, eller någon i vars ställe denne är,
            och att man med råntvång sätter sig till motvärn mot den som å
            bar gärning vill återta egendom som tillgripits genom stöld. Straffet
            för rån är fängelse lägst ett och högst sex år. Detta förhållandevis
            höga straffminimum medför att skyddstillsyn jämlikt 28 kap. 1
            $ brottsbalken kan ådömas för rån eller medhjälp till rån endast
            om ”synnerliga skäl” är därtill. Råntvång behöver emellertid inte
            vara så allvarligt som man skulle kunna tro, när man tar del av
            straffsatsen för rån. Med ”våld” menas misshandel enligt 3 kap.
            5 $ brottsbalken eller ett betvingande av offrets kroppsliga rörelsefrihet
            som inte är misshandel. Misshandel begår den som tillfogar en
            annan kroppsskada, sjukdom eller smärta eller försätter honom
            i ”vanmakt eller annat sådant tillstånd”. Rån kan således begås
            endast genom tillfogande av smärta eller genom fasthållande av
            en person. Uttrycket ”hot som innebär trängande fara” tolkas vidare
            i rättspraxis tämligen vidsträckt. Under detta uttryck anses nämligen
            falla inte endast hot med ett laddat skjutvapen eller med allvarligt
            menad misshandel utan också hot som för den hotade framstår som
            allvarligt, ehuru det i verkligheten inte är det, t. ex. hot med
            en leksakspistol eller en attrapp, som liknar en bomb. (Se nytt
            Juridiskt Arkiv 1956 C 187.) Relativt ofarliga handlingar kan
            således bedömas som rån. Som exempel kan nämnas rättsfallet Nytt
            Juridiskt Arkiv 1965 s. 152, där gärningsmannen, som var en tjugoårig
            vek och lättledd yngling, vred om armen på offret och där bytet
            utgjorde omkring 40 kronor. Skyddstillsyn ansågs inte kunna komma
            i fråga. Ett annat mera markant exempel utgör rättsfallet Nytt
            Juridiskt Arkiv 1965 s. 454, där gärningsmannen, som var 18 år
            gammal, rånade en prostituerads kund genom att lägga omkull honom
            på golvet och ta en plånbok med 100 kronor ur hans ficka. Kunden
            var en 27-årig man, som följt med en blott 16-årig flicka för
            att ha samlag med henne. Av utredningen att döma hade gärningsmannen
            blott varit ett verktyg åt andra, som planerat gärningen; han
            erhöll heller inte någon del av bytet. Högsta domstolens majoritet
            uttalade bl. a.: ”Även om skyddstillsyn må anses bäst ägnad att
            främja (gärningsman- nens) anpassning i samhället, föreligga icke
            synnerliga skäl att döma till sådan påföljd.” I stället dömdes
            han till ungdomsfängelse. I jämförelse med andra stadganden i
            brottsbalken, vilka innebär tvång
          </p>
          <pb facs="riksdagen-motions-pdf/data/1974/mot_1974__967/mot_1974__967-002.pdf"/>
          <fw xml:id="i-Q3eFKuzA8vVBY1eCixE44k">
            Mot. 1974:967 13
          </fw>
          <p xml:id="i-PNUFjudphFoHtAdUAMMEzS">
            medelst våld eller hot, är minimistraffet för rån anmärkningsvärt
            högt. Det är att märka att någon ringa form av rån inte finnes
            enligt brottsbalken. För ringa våldtäkt (våldförande) är minimistraffet
            fängelse i en månad. Samma minimum har utpressning, medan ringa
            utpressning endast förskyller böter. Olaga tvång har som minimum
            böter eller fängelse i en månad. Detsamma gäller snatteri. Minimistraffet
            för stöld är fängelse i en månad och för grov stöld fängelse i
            sex månader. För misshandel är minimum fängelse i en månad eller,
            om brottet är ringa, böter. Skillnaden mellan stöld och rån behöver
            i praktiken inte vara särskilt stor i fråga om det lidande som
            genom gärningen tillfogas målsäganden. S. k. väskryckning från
            en gammal dam är normalt att bedöma högst som grov stöld, ehuru
            denna gärning kan vara minst lika skrämmande som att bli hotad
            med leksakspistol eller bli fasthållen medan ens fickor länsas.
            Den skillnad i straffminimum som föreligger mellan grov stöld
            och rån förefaller därför inte vara motiverad av en ordentlig
            analys av förhållan- det mellan de båda brottsbeskrivningarna.
            Någon hänsyn har vidare inte alls tagits till det förhållandet,
            att straffsatserna för ett brott gäller inte blott gärningsmannen
            utan även andra medverkande, t.o.m en medhjälpare som inte har
            någon del i utövandet av råntvånget. (Se Nytt Juridiskt Arkiv
            1949 s. 529) Brottskommissionen behandlade vid sin genomgång av
            olika straffstad- ganden också straffstadgandena för rån. Någon
            anledning att höja maximistraffet ansågs ej föreligga. Däremot
            ansåg brottskommissionen det motiverat att överväga att sänka
            minimistraffet. Enligt min mening bör bestämmelserna om straffminimum
            för rån nu överses. Straff- minimum kan lämpligen sättas till
            fängelse i sex månader såsom för grov stöld. Någon anledning att
            ändra maximistraffet för rån, fängelse i sex år, eller strafflatituden
            för grovt rån, fängelse lägst fyra år och högst tio år, synes
            däremot inte föreligga. I detta sammanhang föreligger anledning
            att överväga, om inte brottsbeskrivningen av rån borde ändras
            i överensstämmelse med den praxis som råder. Trots att brottsbalken
            föreskriver att hot som medel för rån skall innebära trängande
            fara, anses i praxis — som ovan antytts — att råntvång föreligger
            även om faran i själva verket inte var trängande, men hotet tedde
            sig som ett hot som innebar trängande fara, t. ex. hot med en
            oladdad pistol. Det är otillfredsställande att domstolarna utsträcker
            ett straffbuds tillämpningsområde utöver vad dess ordalydelse
            ger vid handen. Skäl talar emellertid för att de fall som nu bestraffas
            som rån fortfarande behandlas på detta sätt. Lämpligast vore att
            rånstad- gandet utformades efter mönster av stadgandet om olaga
            hot i 4 kap. 5 $ brottsbalken. Där bestraffas hot ”på sätt som
            är ägnat att hos den hotade framkalla allvarlig fruktan för egen
            eller annans säkerhet till person eller egendom”. På liknande
            sätt skulle hot som råntvång kunna beskrivas. Självfallet bör
            ”våld” kvarstå som medel för råntvång.
          </p>
          <pb facs="riksdagen-motions-pdf/data/1974/mot_1974__967/mot_1974__967-003.pdf"/>
          <fw xml:id="i-KeBYUtEvLrXZRTzXbHk34L">
            Mot. 1974:967 14
          </fw>
          <p xml:id="i-GMmLnGbqJTXQjWqtfdggrK">
            Med stöd av det anförda hemställer jag att riksdagen hos Kungl.
            Maj:t begär en översyn av brottsbalkens bestämmelser om rån i
            enlighet med vad i motionen anförts.
          </p>
          <p xml:id="i-RgaPMoizQdbrTWLa5MjEHV" type="date">
            Stockholm den 23 januari 1974
          </p>
          <div type="signatureBlock" id="i-Cf2SFtKyqTUvJ4mCCyC2F4">
            <p who="i-CrKFd8YrUoQVBgUYnwpDY7" type="signature">
              ASTRID KRISTENSSON (m)
            </p>
          </div>
        </div>
      </div>
    </body>
  </text>
</TEI>
