<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201213-UU-00015">
  <teiHeader>
    <fileDesc>
      <titleStmt>
        <title>med anledning av skr. 2012/13:90 Nordiskt samarbete 2012</title>
        <author corresp="i-VhAPHtDbXzmUeiVRSdRFGD">av Karin Åström m.fl. (S)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>med anledning av skr. 2012/13:90 Nordiskt samarbete 2012</title>
          <idno type="rdwebb">H002U15</idno>
          <rs type="number">U15</rs>
          <orgName type="comitteeAbbreviation">UU</orgName>
          <ref type="dokument_url_text">http://data.riksdagen.se/dokument/H002U15/text</ref>
          <ref type="dokument_url_html">http://data.riksdagen.se/dokument/H002U15</ref>
          <ref type="dokumentstatus_url_xml">http://data.riksdagen.se/dokumentstatus/H002U15</ref>
          <ref type="doc">http://data.riksdagen.se/fil/120156AF-608C-44EE-A56F-A3C464EB8E32</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-4dHfDoweVJM2iAJu9BCQqo</idno>
            <name>Tommy Waidelich</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-Bmi9XXt8ni373cdiv3K6qx</idno>
            <name>Kenneth G Forslund</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-RZNwwHohbyBgLVVG4Dy1Bj</idno>
            <name>Carin Runeson</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-8Nio1rUw3hSjL6pvCGw22Y</idno>
            <name>Carina Hägg</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-VhAPHtDbXzmUeiVRSdRFGD</idno>
            <name>Karin Åström</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-XGshyFMh8wg9ExkBGYPjsr</idno>
            <name>Désirée Liljevall</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-3YAEMbZXswzuyekFnSxXSF</idno>
            <name>Olle Thorell</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-9KG7jeGdkJDsSQQb3gKA2U</idno>
            <name>Urban Ahlin</name>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-h2XvbqABFNv1BTdikfRiB" type="basedOn"/>
        <correspContext corresp="i-h2XvbqABFNv1BTdikfRiB">
          <ref>Regeringsskrivelse 2012/13:90</ref>
        </correspContext>
        <correspAction xml:id="i-GSUGyecqsBm3pjV9Ndvv2n" type="signed"/>
        <correspContext corresp="i-GSUGyecqsBm3pjV9Ndvv2n">
          <note type="signatory" corresp="i-4dHfDoweVJM2iAJu9BCQqo"/>
          <note type="signatory" corresp="i-Bmi9XXt8ni373cdiv3K6qx"/>
          <note type="signatory" corresp="i-RZNwwHohbyBgLVVG4Dy1Bj"/>
          <note type="signatory" corresp="i-8Nio1rUw3hSjL6pvCGw22Y"/>
          <note type="signatory" corresp="i-VhAPHtDbXzmUeiVRSdRFGD"/>
          <note type="signatory" corresp="i-XGshyFMh8wg9ExkBGYPjsr"/>
          <note type="signatory" corresp="i-3YAEMbZXswzuyekFnSxXSF"/>
          <note type="signatory" corresp="i-9KG7jeGdkJDsSQQb3gKA2U"/>
        </correspContext>
        <correspAction xml:id="i-N3AkrJ2TkXi2DNBTfKgUqn" type="referral">
          <date when="2013-04-12"/>
        </correspAction>
        <correspAction xml:id="i-BBx9a5FJ97MegrigrCsNyX" type="referral">
          <date when="2013-04-12"/>
        </correspAction>
        <correspAction xml:id="i-SBcGnagDMwDouJEDMqqRzE" type="dismissal">
          <date when="2013-04-11"/>
        </correspAction>
        <correspAction xml:id="i-MMt3AQAmifKeRXBEHhhh3X" type="dismissal">
          <date when="2013-04-11"/>
        </correspAction>
        <correspAction xml:id="i-V4scLkrJcJNvNNEbM7tuZG" type="submission">
          <date when="2013-04-10"/>
        </correspAction>
        <correspAction xml:id="i-KTWDDPgpo7vxr6BLv3UJsn" type="transfer">
          <date when="2013-04-10"/>
        </correspAction>
        <correspAction xml:id="i-C8y4VYvCXUghBKxbeEbrVY" type="assigned"/>
        <correspContext corresp="i-C8y4VYvCXUghBKxbeEbrVY">
          <ref type="assignedTo">Utrikesutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div xml:id="i-SrMKVfFXthCPmQEeAkd4GV" type="motHeader"/>
      <div xml:id="i-YHL8fF1FGSKNp6aHGe3AMj" type="motBody">
        <div xml:id="i-U3yVpSchQEVrJ37HgLSdWK" type="motProposal" subtype="förslag">
          <head xml:id="i-SgLeDeVubQT4a4oAwJsU9Z">
            Förslag till riksdagsbeslut
          </head>
          <list xml:id="i-3Frgyv6NFgNDdYog5Wb8sw" style="ol">
            <item xml:id="i-VuJS2UTxgKsniqikAHHHjC">
              Riksdagen tillkännager för regeringen som sin mening vad som
              anförs i motionen om det nordiska samarbetet.
            </item>
            <item xml:id="i-EHXhiQXJLaKr6YCxFcQRVi">
              Riksdagen tillkännager för regeringen som sin mening vad som
              anförs i motionen om samarbete i norra Europa; Barents- och arktisregionerna.
            </item>
            <item xml:id="i-MomZqSdicchr8DBYDNUtgz">
              Riksdagen tillkännager för regeringen som sin mening vad som
              anförs i motionen om arktiskt samarbete.
            </item>
            <item xml:id="i-6t4Pc8vrKKr8NDQPfLdFrz">
              Riksdagen tillkännager för regeringen som sin mening vad som
              anförs i motionen om miljöarbetet.
            </item>
            <item xml:id="i-QBMu1NuSoQN29qcjgmSJrr">
              Riksdagen tillkännager för regeringen som sin mening vad som
              anförs i motionen om gränshinder.
            </item>
            <item xml:id="i-KA13iofbA4DYR92MgoA4vr">
              Riksdagen tillkännager för regeringen som sin mening vad som
              anförs i motionen om Nordiska rådet.
            </item>
            <item xml:id="i-4Szuc68b5HgZtwtE48BJ2F">
              Riksdagen tillkännager för regeringen som sin mening vad som
              anförs i motionen om närområdet.
            </item>
            <item xml:id="i-MN9uUBTycFd8B8vYYgKkWS">
              Riksdagen tillkännager för regeringen som sin mening vad som
              anförs i motionen om Barentssamarbetet.
            </item>
            <item xml:id="i-9be5KcGKLWaR5PFATptGjj">
              Riksdagen tillkännager för regeringen som sin mening vad som
              anförs i motionen om Östersjön.
            </item>
          </list>
        </div>
        <div xml:id="i-KwkSZSNpHiAqUMDMf2iyzq" type="motContent">
          <head xml:id="i-4AQYavr2XKqnf4km5natMr" type="h1">
            Det nordiska samarbetet
          </head>
          <p xml:id="i-XR7igiwvz76X73ViKxoefA">
            Närområdet och de nordiska grannländerna har en stark folklig
            förankring och en självklar ställning för Sverige. I Norden finns
            också ett flertal av Sveriges viktigaste handels- och samarbetspartner.
          </p>
          <p xml:id="i-3RGi9Gt15gVmCwvFdRvuFG">
            Det nordiska samarbetet utgår från ett gemensamt kulturarv och
            en språklig gemenskap och vilar på gemensamma värderingar i fråga
            om demokrati, rättvisa och rättsstat. Samarbetet mellan de nordiska
            länderna spänner över alla samhällsområden, och på många sätt
            är det nordiska samarbetet unikt vid en internationell jämförelse.
            Samarbete och öppenhet har gjort Norden till en välfärdsregion
            av världsklass.
          </p>
          <p xml:id="i-6BFmezV2tmvLAyN9BTrrkY">
            Framgångarna är dock inte tillräckliga för att möta dagens och
            framför allt morgondagens globala utmaningar, varför ett än mera
            utvecklat och förstärkt samarbete behövs.
          </p>
          <p xml:id="i-5nQ1HzcgnNTPLZcHAYGDGN">
            Genom att samtliga nordiska länder deltar i den europeiska marknaden
            har det nordiska samarbetet stärkts. Sveriges, Finlands och Danmarks
            medlemskap i EU och Norges och Islands tillhörighet till det europeiska
            ekonomiska samarbetsområdet påverkar det nordiska samarbetet positivt.
            Islands pågående ansökan om EU-medlemskap påverkar samarbetet
            ytterligare i positiv riktning, och de baltiska staternas inträde
            i EU har dessutom skapat ytterligare dynamik i de nordiska ländernas
            samarbete med närområdet. I det nordiska samarbetet deltar även
            de självstyrande områdena Åland, Grönland och Färöarna.
          </p>
          <head xml:id="i-MhgDjxR5UBHRBcRRbrnVeS" type="h1">
            Samarbete i norra Europa; Barents- och Arktisregionerna
          </head>
          <p xml:id="i-CeM9HF1WPHDL4kxrP7wgCX">
            Politiken för den nordliga dimensionen utvecklas mot en gemensam
            politik för Ryssland, Norge och Island. Det handlar om nära samarbete
            i regionen mellan olika aktörer. Tanken är att förbättra samarbetet
            mellan EU och regionala aktörer, i syfte att utveckla en effektiv
            arbetsfördelning som bygger på respektive aktörs specifika kompetens,
            erfarenheter och geografiska arbetsområden. Samarbetet på regional
            och lokal nivå bedöms som mycket viktigt i likhet med samverkan
            med näringslivet och frivilliga organisationer.
          </p>
          <p xml:id="i-YEvDJvsos46Z4rrdAmHzEA">
            I Barents- och Arktisregionerna finns förutsättningar att få
            till stånd ett konstruktivt samarbete med Ryssland i frågor som
            rör energi, klimat, gränsöverskridande brottslighet och kommunikationer.
            Vi vill utveckla ett förtroendeskapande samarbete i norra Europa.
          </p>
          <p xml:id="i-8ACD1E1AmquoM1rMYU69UC">
            Sverige deltar på regeringssidan i samarbete inom ramen för Arktiska
            rådet, Barentsrådet och Nordiska ministerrådet samt i arbetet
            med EU:s nordliga dimension. År 2013 löper Sveriges tvååriga ordförandeskap
            för Arktiska rådet ut. Vi uppmanar regeringen att lämna en årlig
            skrivelse till riksdagen om verksamheten på regeringssidan inom
            Arktisk- och Barentssamarbetena på samma sätt som regeringen lämnar
            en skrivelse om den nordiska verksamheten. Exempelvis passerade
            aldrig den svenska arktiska strategin riksdagen.
          </p>
          <p xml:id="i-T1DwoikZKkUbRAVa8eGrQF">
            Det är av vikt att även Sverige arbetar efter sin egna sammanhållna
            strategi, handlingsplan, för arbetet inom den nordliga dimensionen
            inom fyra prioriterade områden: ekonomisk utveckling, utbildning/mänskliga
            resurser, klimat och miljö samt energifrågor/infrastruktur/transport.
          </p>
          <head xml:id="i-6ScLsgZMHLTdv6XjuKPVsN" type="h1">
            Arktiskt samarbete
          </head>
          <p xml:id="i-EpWZVQ3ShZvWHqxBhJEAUQ">
            Samarbetet i den arktiska regionen har utvecklats på ett positivt
            sätt. Ett exempel på detta är det bindande avtal om gemensamma
            sjö- och flygräddningsinsatser för personer som undertecknades
            av utrikesministrarna vid Arktiska rådets möte i Nuuk 2011. Regeringen
            bör under det svenska ordförandeskapet för Arktiska rådet 20112013
            driva på att det undertecknade avtalet realiseras i praktisk handling
            så att utbildningsinsatser ingångsätts och räddningsutrustning
            finns på lokal nivå. Regeringen bör driva på att motsvarande avtal
            också upprättas för räddningsinsatser vid oljeutsläpp, utsläpp
            av kemikalier eller andra miljöfarliga ämnen.
          </p>
          <p xml:id="i-5rVUQZzApCGeykmDtJEb9j">
            Ansvarsområdena för räddningsinsatser täcker enorma ytor och
            inget land har tillräcklig kapacitet för att hantera de stora
            utmaningar som en större olycka skulle innebära. Regeringen bör
            därför driva på ett samarbete mellan de nordiska länderna för
            att säkra beredskapen både avseende räddningsinsatser för personer
            och räddningsinsatser vid miljöfarliga utsläpp.
          </p>
          <p xml:id="i-W1wxGg96oXQovrKpkJTSLF">
            Den arktiska regionen är rik på naturresurser, både levande naturresurser
            i form av fisk men också gas, olja och mineraler. De ökande möjligheterna
            att utvinna dessa rikedomar måste följas av hårda miljökrav för
            exploatering samt att befolkningens intressen tillvaratas. Förändringar
            i fiskebestånden och arternas utbredning bör kartläggas.
          </p>
          <p xml:id="i-W9E3mcC9m9tbVkHzhtRwAf">
            Arktis är i blickpunkten i världen i dag. Klimatförändringen
            leder till ökat intresse för exploatering av resurser som olja,
            gas och mineraler. Flera länder vill utöka sina territorier och
            områdets säkerhetspolitiska betydelse ökar.
          </p>
          <p xml:id="i-CnQokE9wQ2zgP3dQzPLLHt">
            Arktis är ett av de områden på jorden där klimatförändringarna
            redan är mycket märkbara. Det är förändringar som får direkta
            effekter för befolkningen i Arktis, samtidigt som de ger följdverkningar
            på hela det globala klimatsystemet.
          </p>
          <p xml:id="i-RyFBaseXotjg9smi2yzMFm">
            Det behövs ett djupt och omfattande svenskt engagemang i Arktis.
            Vi har mycket att vinna på det, som ett nordligt land med 2/3
            av vårt land norr om den 60:e breddgraden. Vi har också mycket
            att bidra med, som en nation med gamla och starka traditioner
            inom polarforskning och en hög profil i internationell samverkan
            om frågor som gäller miljö, naturresurser, minoriteter och rättigheter.
          </p>
          <p xml:id="i-FzCWzq8N4WgkmptMyqv15w">
            Det gäller från svensk sida att ytterligare främja den arktiska
            regionen och utveckla forskningen i Arktis. Sverige bör vara drivande
            inom polarforskningen, speciellt inom området där det utvecklas
            observationssystem, och arbeta för implementering av den pågående
            SAON-processen inom Arktiska rådet och att tillgängligheten till
            data säkras.
          </p>
          <p xml:id="i-AGCg3nvZqZqmLDwcTgU5S7">
            University of Arctic omfattar i dag ett samarbete mellan mer
            än 70 medlemsorganisationer, universitet och högskolor. För den
            svenska delen står Luleå universitet, Umeå universitet och Mittuniversitetet.
            Samarbetet förbättrar möjligheterna för den arktiska regionen
            att ta del av högre utbildning och förstärker speciellt forskningen
            som rör klimatfrågor. Sverige bör delta fullt ut i verksamheten.
            Även forskningen som bedrivs utifrån människors hälsa i kombination
            med de klimatförändringar som sker i Arktis är viktig att följa.
          </p>
          <p xml:id="i-S1eAvvoBX8yNk7nCQJeaxj">
            Arktiska rådet är samarbetsorganet mellan regionens åtta länder
            som ska säkerställa en fredlig dialog med målet att arbeta för
            att skydda och värna den arktiska miljön.
          </p>
          <p xml:id="i-21eUK9HkxKo93bxyPEEHAp">
            Klimatförändringarna får snabba och dramatiska effekter vid polerna.
            Under sommaren 2012 var istäcket i Arktis det minsta sedan satellitmätningarna
            startade 1979. Men avsmältningen av de arktiska havsisarna medför
            också att områden som tidigare skyddats av istäcket, nu av många
            anses bli tillgängliga för utvinning av naturresurser som fisk,
            gas, olja och mineraler. Uppskattningar från US Geological Survey
            talar om att 2025 procent av världens potentiella kvarvarande
            olje- och naturgasresurser kan finnas i Arktis. Arktis står därför
            inför stora förändringar.
          </p>
          <p xml:id="i-KJAn98arQqPKyyYhvHvsEd">
            Klimatförändringarna skapar nya utmaningar som vi måste förhålla
            oss till och påverka. Om länder och företag väljer att investera
            i förnybar energi och klimatsmarta innovationer i stället för
            i svåråtkomlig oljeborrning får vi en rimlig chans både att skydda
            Arktis mot katastrofala oljeutsläpp och att bromsa de klimatförändringar
            som så tydligt hotar regionen. Vi menar att framväxande aktiviteter
            måste styras av starka regelverk med krav på bästa tillgängliga
            teknik och försiktighetsprincip utifrån hårda miljökrav.
          </p>
          <p xml:id="i-61qbcp2sSricMfU7iPCCef">
            När isen försvinner öppnas också nya transportleder via Nordost-
            och Nordvästpassagerna. Om sjöfart via Nordpolen blir möjlig året
            runt kan flödena bli jämförbara med dem vi finner i Nordatlanten.
            Denna trafik ökar naturligtvis dramatiskt risken för olyckor och
            därmed risken för oljeutsläpp.
          </p>
          <p xml:id="i-TBfY4Eisv6KjQMhapjhqH3">
            Vi anser att ansträngningar bör göras för att långsiktigt skydda
            den känsliga arktiska miljön och stödja den lokala befolkningens
            ekonomi, hälsa och kultur. Samma anda av samarbete och hänsyn
            som föregicks när Antarktis skyddades, bör eftersträvas trots
            att de två polerna skiljer sig åt väsentligt i flera avseenden.
            Målet är att få till stånd bindande juridiska regelverk till skydd
            för den känsliga arktiska miljön. De delar av Arktis som historiskt
            har varit skyddade, på grund av ett permanent havsistäcke, måste
            skyddas med ett starkt bindande regelverk och fredas från naturgas,
            oljeexploatering och fiske med destruktiva redskap samt fiske
            på hotade bestånd. För resterande Arktis måste samarbetet stärkas
            mellan länderna. Samarbetet bör utgå från överenskommelsen i FN:s
            konvention om biologisk mångfald om att människans tryck på särskilt
            känsliga ekosystem ska minimeras. Vi anser att Sverige, med utgångspunkt
            från både konventionen om biologisk mångfald och klimatkonventionen,
            kan ifrågasätta framtida olje- och naturgasexploateringar i området.
            Det gäller även fiske med destruktiva redskap och fiske på hotade
            bestånd. Med respekt för varje lands rätt att själv besluta om
            sina naturtillgångar och med respekt för FN:s havsrättskonvention
            ska Sverige verka för ett långsiktigt skydd för de känsliga miljöerna
            i Arktis i internationella sammanhang.
          </p>
          <head xml:id="i-6PdCuzwjoW6YvUrWNVtv9z" type="h1">
            Miljöarbetet
          </head>
          <p xml:id="i-4UfYnLhcugd95noLsWSvZF">
            De nordiska länderna ligger långt fram i arbetet med klimat-
            och miljöfrågor. Det finns dock fortfarande outnyttjad potential
            i samarbetet. En stor del av lösningen på klimatfrågan ligger
            i ledarskap, budskap och finansiering. Norden bör som region vara
            ledande när det gäller samverkan mellan näringslivet och det offentliga.
            För att denna samverkan ska nå sin fulla kapacitet krävs det att
            det finns en långsiktig planering kring hur bl.a. energin ska
            produceras i framtiden samt hur den nordiska energimarknaden ska
            vara uppbyggd.
          </p>
          <p xml:id="i-CG19m15A6RshXjtDuQYG92">
            Norden bör vara en ledande region i miljöarbete och i omställningen
            till ett klimatneutralt samhälle.
          </p>
          <head xml:id="i-2qefGkeUvntDec6r85sQfv" type="h1">
            Gränshinder
          </head>
          <p xml:id="i-8MFK6CBP2E4ddtjNtQ8jYS">
            En viktig fråga för det nordiska samarbetet har alltid varit
            främjandet av integration mellan de nordiska länderna och att
            underlätta för medborgarna att röra sig över landgränserna. Minskade
            gränshinder är en förutsättning för ett framgångsrikt Norden.
            Vi socialdemokrater har alltid sett jobben som en av de viktigaste
            frågorna. För att få en ökad sysselsättning krävs det att Sverige
            aktivt arbetar för att lösa de gränshinder som finns. Mobilitetsprogrammet
            Nordjobb har potentialen att fungera som ett viktigt redskap för
            jobbskapande och en ökad integration mellan de nordiska länderna.
            Det är viktigt att Sverige gör en ärlig satsning på detta program.
            En ökad integration av unga medborgare i Norden leder till ökad
            kunskap om våra grannländer men kommer även på sikt att minska
            de mentala trösklarna att flytta mellan länderna för att arbeta.
            Söderhamnsmodellen, där svenska ungdomar erbjuds hjälp att få
            jobb i Norge med stöd av Nordjobb, kommunen och Arbetsförmedlingen,
            har varit en framgångsrik satsning som visar på den potential
            som finns i det nordiska samarbetet.
          </p>
          <p xml:id="i-KHZJdWom7cevFCSbbEAtj5">
            Gränshindersarbetet spänner över ett flertal politikområden.
            Avvecklingen av gränshinder bidrar även till att Sverige och Norden
            som region kan verka mer framgångsrikt internationellt. För att
            Norden som region ska klara globaliseringens utmaningar krävs
            det att avvecklingen av gränshinder får en hög prioritet.
          </p>
          <p xml:id="i-WuQsS16mVveyG1EQ9PmJS">
            Den svenska regeringen har under sitt ordförandeskap i Nordiska
            ministerrådet 2013 möjligheten att aktivt arbeta för att gränshindersfrågorna
            kommer upp på dagordningen. Det krävs en aktiv politik som visar
            på vikten av att dessa hinder minimeras.
          </p>
          <p xml:id="i-9zDAi4iQMNi6NvUe18AwXM">
            Även om integrationen mellan länderna och de olika regionerna
            i Norden har kommit långt återstår problem. De nordiska ländernas
            regelverk skiljer sig fortfarande åt, vilket medför problem för
            människor, organisationer och företag. Nya direktiv från EU som
            innebär lagändringar samt nya lagar inom varje nordiskt land skapar
            kontinuerligt ny gränshindersproblematik, särskilt gentemot de
            länder i Norden som inte tillhör EU. Det är därför behövligt med
            ett fortlöpande gränshinderssamarbete utifrån detta för att minimera
            de problem som ofta uppkommer.
          </p>
          <p xml:id="i-HqR2CsjeBNsWiMmGxYBUm4">
            Det är positivt att den svenska regeringen valt att arbeta vidare
            med det socialdemokratiska förslaget om en gränshindersombudsman
            i Norden. Det är viktigt att ombudsmannen från start har ett starkt
            mandat att arbeta utifrån.
          </p>
          <p xml:id="i-6XcLvumK1CPdbzGkcSTKw6">
            När det gäller Öresundsförbindelsen har den väsentligt förbättrat
            möjligheterna till integration i Öresundsregionen. Integrationen
            bidrar till att stärka tillväxten, och arbetet med att undanröja
            hinder är ett måste för att regionens fulla potential ska kunna
            utnyttjas. Det är därför viktigt att skillnaderna i bl.a. ländernas
            regelverk och skattesystem minskas för att därigenom så långt
            möjligt eliminera problemen för dem som rör sig över gränserna.
            Den framgångsrika satsningen på Öresundsförbindelsen visar på
            vikten av satsningar på infrastruktur som knyter samman de nordiska
            länderna. Även det nära utvecklade lokala och regionala samarbetena
            om arbetsmarknaden och arbetspendling som sker vid svensk-norska
            och svensk-finska gränsen är framgångsrika satsningar.
          </p>
          <p xml:id="i-CaV521EXAcVbBCF17usbaC">
            Vi socialdemokrater anser det naturligt och viktigt att öka integrationsinsatserna
            ytterligare.
          </p>
          <p xml:id="i-KVa3j4j5QGXy9nLDWp7MUW">
            Det är av vikt att fortsätta stödja och utveckla de olika organ
            som jobbar praktiskt med att lösa gränshinder.
          </p>
          <head xml:id="i-3mrptSiaPb3q8va7K8skWe" type="h1">
            Nordiska rådet
          </head>
          <p xml:id="i-W4WDamjg5dgB7BEq2D7HSt">
            Möjligheten för nationella parlamentariker att delta i internationella
            processer och sammanhang är en demokratifråga. De folkvalda nationella
            parlamentarikerna utgör en viktig länk mellan olika beslutsfattande
            nivåer i en globaliserad värld. Det politiska uppdraget innebär
            bland mycket annat opinionsbildning samt informations- och kunskapsspridning.
            Parlamentariker är också den länk som för medborgarnas synpunkter
            och idéer vidare på såväl lokal och regional nivå som i nationella
            och internationella sammanhang. Även när det gäller genomförande
            och uppföljning av redan beslutade åtgärder och åtaganden har
            nationella parlament och parlamentariker av hävd en viktig uppgift.
            Genom ett deltagande av direktvalda parlamentariker stärks legitimiteten
            i hela implementeringsprocessen.
          </p>
          <p xml:id="i-R1GM6v25idKpFdSBoDpVy1">
            För det nordiska samarbetet fyller Nordiska rådet en viktig funktion
            inte minst när det gäller att driva på och kontrollera de nordiska
            regeringarnas samarbete. En styrka för de nordiska länderna är
            också att många ledamöter i de nationella parlamenten engagerar
            sig i det nordiska samarbetet.
          </p>
          <p xml:id="i-UGN2CEBperxqmaRLKv3qmP">
            Vi socialdemokrater anser det nödvändigt att ytterligare stärka
            det inomnordiska samarbetet samt byggandet av nätverk, som i sin
            tur kan öka det nordiska inflytandet i EU och i andra samarbetsorgan.
          </p>
          <head xml:id="i-ChAYeLthJhjA2Cm3UvEc2Q" type="h1">
            Närområdet
          </head>
          <p xml:id="i-NJka6WJCRPBTpsfNajpgok">
            Nordiska rådet och Nordiska ministerrådet har ett nära samarbete
            med flera internationella, nationella och regionala organisationer
            utanför Norden och då främst Arktiska rådet, Barentsrådet och
            Östersjöstaternas råd. Det övergripande målet för det nordiska
            samarbetet med närområdet är att bidra till en säker, stabil utveckling
            i området, att stärka demokratin och att öka värdegemenskapen
            i den nordliga delen av Europa.
          </p>
          <p xml:id="i-Soysqq8fdUTbSS84sT2M9A">
            De nätverk som innefattar nordvästra Ryssland har under senare
            år byggts ut i en betydande omfattning. De nuvarande riktlinjerna
            för samarbetet med närområdet innebär bl.a. att Nordiska ministerrådets
            tyngdpunkt i satsningar förskjutits från de baltiska staterna
            till nordvästra Ryssland.
          </p>
          <p xml:id="i-8a2P6mrrzNtskFgzjhuFsG">
            Ministerrådets program för arktiskt samarbete syftar till att
            ge de samnordiska insatserna ett speciellt mervärde i förhållande
            till andra aktiviteter och insatser med inriktning på Arktis.
            Viktiga frågor är ursprungsbefolkningens levnadsvillkor, klimatförändringar
            och utbredningen av föroreningar i den arktiska miljön.
          </p>
          <p xml:id="i-7o6E578YrRQwVpDm9d6V3N">
            Vi socialdemokrater anser det vara av stor vikt att arbetet med
            frågor som rör Barentsregionen förstärks och att arbetet sker
            på såväl nationell nivå som i samarbete med regionala insatser.
          </p>
          <p xml:id="i-HvyGhbHV1X63n3iVK1P99Q">
            Det försvars- och säkerhetspolitiska samarbetet i Norden måste
            få en högre prioritet. De nordiska länderna kan tillsammans bidra
            till säkerhet och stabilitet. Varje nordiskt lands säkerhetspolitiska
            val måste respekteras. Ett fördjupat arbete där vi tillsammans
            tar större gemensamt ansvar inom ramen för Nordefco när det gäller
            övningar, operationer, utbildning och militär förmåga är viktiga
            framtidsuppgifter. Ett långsiktigt och fungerande försvarsindustriellt
            samarbete bör inledas. Det är viktigt att bygga vidare på ett
            förtroendeskapande samarbete kring Arktis och Barents.
          </p>
          <head xml:id="i-DeJDHaM9vC43fzc4tUX9Ym" type="h1">
            Barentssamarbetet
          </head>
          <p xml:id="i-8zLSHJSaKzhpNH5dJ4gTQ">
            Regionen kring Barents hav är ett av de ekonomiskt viktigaste
            och intressantaste områdena i Europa, främst på grund av den rika
            tillgången på naturresurser. I området, som är den sista orörda
            reserven av naturtillgångar, finns bl.a. olja och gas, som kommer
            att utvinnas under de kommande decennierna detta under förutsättning
            att miljömålen för Arktis inte åsidosätts.
          </p>
          <p xml:id="i-GpYhVBBfETna7dh8FsjXts">
            Större delen av den totala ekonomiska utvecklingen i regionen
            är kopplad till olje- och gastillgångarna. Också under Barents
            hav finns ett stort antal fyndigheter av framför allt naturgas
            som t.ex. Shtokmanfältet. Stora olje- och gastillgångar finns
            i haven utanför norska kusten. Man väntar sig att göra nya fyndigheter
            i den norska delen av Barents hav under de närmaste åren. Kolahalvön
            är en av de mineralrikaste platserna i världen.
          </p>
          <p xml:id="i-9gWN4krS3mm4946chNH4M">
            Det är i dag svårt att uppskatta den totala olje- och gasreserven,
            i och med att en del områden ännu är i ett tidigt prospekteringsskede.
            Den totala reserven av gas i Barents hav kan vara så stor som
            upp till tio miljarder kubikmeter, vilket skulle vara ett avgörande
            tillskott till Europas energikonsumtion för lång tid framöver.
            Dessutom väntar man sig även att hitta oljeförekomster i de östra
            och nordliga delarna av Barents hav. Oljetillgångarna i Timan-Petchorafältet
            beräknas till omkring fem miljarder ton. Enligt beräkningar är
            de sammantagna olje- och gasfyndigheterna, som en jämförelse,
            tolv gånger större än de fyndigheter som ingår i Snövitprojektet
            i Norge.
          </p>
          <p xml:id="i-P2mSSdb5MZf1m8o17MVkFU">
            Barents hav skulle mot bakgrund av detta kunna förse Europa med
            stora mängder naturgas under lång tid, vilket i sin tur skulle
            minska beroendet av import från Ryssland. Den pågående klimatförändringen
            innebär för Arktis och Barents regioner att glaciärer och havsis
            smälter undan i större omfattning än tidigare. Miljö- och klimatmässigt
            är det en farlig utveckling men som på sitt sätt skapar nya förutsättningar
            för nya transportvägar i Barents hav och Norra ishavet. På sikt
            kommer man med all sannolikhet att kunna frakta varor till havs
            genom området året om.
          </p>
          <p xml:id="i-2DntDZzmcgw6zexK4WuPTf">
            Vid Harvarduniversitetet i USA har experter räknat fram att den
            nordliga fartygsrutten skulle innebära stora besparingar för framtida
            transporter mellan de ekonomiskt framgångsrika länderna i Europa
            och Asien. Men samtidigt som de förändrade klimatförhållandena
            i området ger nya möjligheter, kan det också leda till säkerhetspolitiska
            risker med helt nya konflikter som följd. Redan i dag ser vi en
            pågående dragkamp om Arktis tillhörighet, där Ryssland med sin
            flagga på havsbottnen markerat sin uppfattning i denna speciella
            ägarfråga. Framför allt Norge men även Danmark och Kanada har
            också uttalat sina uppfattningar i denna fråga. Norge och Ryssland
            undertecknade 2010 ett avtal om gränsdragningen till havs i Barents
            hav. Detta avtal får ses som en framgång och ett föredömligt agerande
            som vi hoppas kan vara till grund för liknande gränstvister i
            framtiden.
          </p>
          <p xml:id="i-CAjtmzaKJj5XippynFEnFS">
            Med en eventuell ökad militär närvaro i regionen krävs det att
            Sverige aktivt arbetar för att avtal mellan länderna finns vad
            gäller händelser som kan röra radioaktivt material. Samarbete
            rörande informationsutbyte vid exempelvis olyckor är mycket viktigt.
          </p>
          <p xml:id="i-38ByPApEdVu42wF9TwUmM5">
            Liksom tidigare påpekats är det viktigt att Sverige nu initierar
            en genomgång av existerande rättsordningar som berör såväl Barents-
            som Arktisregionen för fortsatt diskussion om att stärka och att
            utöka dem där så behövs. Arktiska rådet och Barentsrådet är samarbetsorgan
            mellan regionernas åtta respektive fyra länder som ska säkerställa
            en fredlig dialog med målet att arbeta för att skydda och värna
            den arktiska miljön.
          </p>
          <p xml:id="i-H8UgGok8SUm6D4Y6u2ra7e">
            I Barentsregionen bor drygt 5,9 miljoner människor, varav merparten
            (4,3 miljoner) har sin hemvist i Ryssland. Samarbetet mellan stater
            som har intresse i Arktis och i området kring Barents hav bedrivs
            på regionnivå i Barentsrådet och i Arktiska rådet. Regionrådet
            består av representanter för förvaltningarna i den geografiska
            regionen Barents. Från Finland deltar landskapen Lappland, Norra
            Österbotten och Kajanaland, från Norge länen Nordland, Troms och
            Finnmark och från Sverige Norrbottens och Västerbottens län. Från
            Ryssland är det regionerna Arkhangelsk och Karelen som deltar
            samt republiken Komi, Murmanskregionen och det autonoma distriktet
            Nenetsia.
          </p>
          <p xml:id="i-55sy7fppKeW5UFrDyhoVeR">
            I området finns flera minoritetsfolk, bl.a. samer, nenetser och
            vesper. Syftet med Barentssamarbetet är att säkerställa fred och
            säkerhet samt att skapa en hållbar social, ekonomisk och miljömedveten
            hållbar utveckling i området och i Europa som helhet. Detta kan
            bl.a. ske genom att kontakterna mellan människorna i området utvecklas
            och den regionala identiteten stärks.
          </p>
          <p xml:id="i-9aRumqoGAMkV2pdfxxUbnD">
            Det finns en lång samarbetstradition i Barentsområdet. Redan
            i början av 1960-talet tillkom Sveriges nordkalottkommitté, ett
            samarbete med de fyra involverade länderna under temat folkets
            diplomati.
          </p>
          <p xml:id="i-FrdGLHavgNU8kHgQC5EYPe">
            Det regionala Barentssamarbetet arbetar utifrån sex viktiga insatsområden:
            Samverkan inom näringsliv och handel, hållbar miljö, arbetskraft,
            urbefolkning, transport och infrastruktur samt information och
            marknadsföring.
          </p>
          <p xml:id="i-5QppU6LttGeMV4CuQnubvk">
            Den kunskap och kompetens som vuxit fram i området kring dessa
            frågor är betydande och måste bibehållas och ytterligare utvecklas.
            Det är av stor vikt att alla goda krafter, exempelvis företag,
            myndigheter, kommuner, universitet och enskilda, samverkar. För
            detta fordras en fortsatt bra samordning, information och en väl
            utbyggd och fungerande infrastruktur.
          </p>
          <p xml:id="i-Jp7x7mDvsCa4iFz2jLmj2r">
            Vi ser i dag en stor utflyttning av kvinnor från regionen. Det
            är av största vikt att vi arbetar för att skapa en region där
            samtliga individer ges frihet att forma sin egen framtid.
          </p>
          <p xml:id="i-8QnAaLH5dFf5eci5HbZ9mU">
            Jämställdhetsfrågan måste ges ett stort utrymme för att vi i
            framtiden ska ha kvar en livskraftig region.
          </p>
          <p xml:id="i-J9WuhndKZPhFY5x51Bq3Qb">
            Den ekonomiska aktiviteten i den nordliga regionen ökar dessutom
            och därmed också regionens ekonomiska och säkerhetspolitiska betydelse,
            vilket innebär att en sammanhållen politik för det nordliga området
            behövs.
          </p>
          <p xml:id="i-3ikuLfXNjtZmhwTFYnDfMF">
            Med ett större engagemang från svensk sida kan vi övervaka vad
            som händer i området från säkerhetssynpunkt, samtidigt som Sveriges
            miljöteknologi skulle komma väl till pass i den känsliga miljön
            i området.
          </p>
          <p xml:id="i-ELT8FuAS4WcrrnG2x3rxTw">
            Vi socialdemokrater anser att det är av största vikt att Barentssamarbetet
            stärks och fördjupas ytterligare på samtliga fem insatsområden,
            samtidigt som det svenska deltagandet mer än tidigare bör baseras
            på regionala strukturer och även utveckla en sammanhållen strategi
            på nationell nivå.
          </p>
          <head xml:id="i-P3pQ5X2sCaS4wErAhh4bgA" type="h1">
            Östersjön
          </head>
          <p xml:id="i-9YSQgBnALTQupsqfRNtU7H">
            Med EU:s utvidgning har nu alla länder runt Östersjön, med undantag
            för Ryssland, blivit EU-medlemmar. Det ger oss stora politiska
            och ekonomiska möjligheter, om vi rätt förmår att hantera den
            nya geografin och det nya politiska grannskap som har öppnat sig.
            Ett konkret exempel är att våra möjligheter att skydda miljön
            i vårt gemensamma innanhav ökar. Ett av målen måste vara att förhindra
            allvarliga fartygsolyckor och oljeutsläpp.
          </p>
          <p xml:id="i-CsHdvFCn5Qd6MpoD2Ud3pS">
            Under socialdemokratiskt regeringsinnehav utvecklades Östersjösamarbetet
            kraftigt. Vi vill gå vidare och befästa Östersjön som ett fredligt
            område. Trygga länder har i regel välmående och trygga grannar.
            Vår säkerhet har stärkts av att de flesta länderna runt Östersjön
            är demokratiska och att det ekonomiska ömsesidiga beroendet har
            ökat i takt med den starkt ökande handeln. Östersjöområdets säkerhet
            har också stärkts i samband med att dessa länder har fått sina
            säkerhetspolitiska önskemål tillgodosedda. Vad som fortfarande
            återstår är att stimulera ett positivt ryskt deltagande i det
            regionala säkerhetsskapande samarbetet.
          </p>
          <p xml:id="i-C2Yi5hgfNpMJk7j1ySZhnW">
            Miljötillståndet i Östersjön är fortsatt alarmerande. Det är
            av största vikt att Sverige även i fortsättningen håller en hög
            profil i arbetet med Helcoms aktionsplan för Östersjön.
          </p>
          <p xml:id="i-4XTutte9afH4uimuMuc8Ne">
            Ett viktigt steg för att förbättra miljön i Östersjön är utbyggnaden
            av hamnarnas kapacitet att ta emot avfall från fartyg och fritidsbåtar,
            både toalettavfall från fartyg och fritidsbåtar och annat avfall
            som t.ex. kemiskt avfall. För att undvika att främmande arter
            införs bör Sverige driva på att alla länder runt Östersjön ratificerar
            ballastkonventionen.
          </p>
          <p xml:id="i-EasqZVmLsfG8WggVyvkKhk">
            EU:s Östersjöstrategi har fyra huvudsakliga mål: förbättra miljön,
            öka välståndet, göra regionen mer tillgänglig och attraktiv samt
            öka tryggheten och säkerheten. Vi socialdemokrater ser i huvudsak
            positivt på strategin. Till viss del är strategin en sammanställning
            av åtgärder som redan planerats inom EU och allt är inte nya förslag.
            Det är naturligtvis positivt att man samlar de planerade åtgärderna
            för Östersjön i en gemensam strategi men vi höjer ett varningens
            finger för att strategin kan bli en pappersprodukt utan reella
            finansiella möjligheter att stärka Östersjöområdet.
          </p>
          <p xml:id="i-XYMHoWm3imAvaX1UamZKLb">
            Genom ett ökat samarbete och bättre samverkan kan staterna stärka
            sin konkurrenskraft och sitt välstånd.
          </p>
          <p xml:id="i-NC4at29jZWyXPhrRD8W8F3">
            Sverige har stora möjligheter att öka handelsutbytet med våra
            grannländer, vilket i förlängningen leder till högre ekonomisk
            tillväxt och fler jobb. Regionen har stora möjligheter att utvecklas
            och Norden, som i många avseenden är en global vinnarregion, kan
            vara en inspiration för hela Östersjöområdet att utvecklas till
            en framgångsrik region i Europa.
          </p>
          <p xml:id="i-Rnx3jwgrBDWnPJuxJGcn9i">
            Vi vill ha en fri handel och en marknad som gynnar alla parter,
            både Sverige och våra handelspartner. Men det ska vara en ansvarsfull
            frihet som också tar hänsyn till människor och miljön. Vi tjänar
            alla på att skapa en långsiktigt hållbar ekonomi som tar hänsyn
            till miljön. För det behövs samarbete och politik men också gemensamma
            regleringar på EU-nivå. Handeln med Baltikum kommer att öka och
            vi vill närma oss våra grannländer på andra sidan Östersjön ännu
            mer.
          </p>
          <p xml:id="i-S97t7f5hRE52kkAZqBsVAD">
            En stor del av Rysslands export av olja går i dag över Östersjön.
            Vi ställer stora krav på att fartygen ska ha dubbla skrov för
            att minska risken för ett oljeutsläpp som skulle få förödande
            konsekvenser för Östersjön. Östersjön är ett grunt hav och omloppstiderna
            för byte av vattnet är långa. En utbyggd gasledning och ökade
            oljetransporter skulle göra Östersjön till ett område med stora
            ekonomiska, strategiska och därmed säkerhetspolitiska intressen.
          </p>
          <p xml:id="i-PDoUfHncyavbLVAjAZxKwp">
            Östersjön är ett hav som binder samman Sverige, Finland, Estland,
            Ryssland, Lettland, Litauen, Polen, Tyskland och Danmark. Framför
            allt så ställer det successivt ökande antalet energitransporter
            med olja och gas allt större krav på dessa länder. Internationellt
            samarbete för att skydda miljön, förebygga katastrofer och säkra
            trygga olje- och gasleveranser är nödvändigt. Eftersom katastrofer
            kan påverka det säkerhetspolitiska läget är det av största vikt
            att alla nationer runt Östersjön finns med och deltar i systemet
            för sjölägesinformation, miljöskydd och katastrofberedskap i första
            hand via civila övervaknings- och samverkansorgan. I nuvarande
            organisation saknas tyvärr Ryssland. Den svenska regeringen bör
            aktivt driva på för att Ryssland ska delta i detta samarbete.
            En sammantagen bedömning är att Sverige bör ta initiativ till
            ett än mer fördjupat samarbete mellan samtliga Östersjöstater.
            Detta i syfte att värna miljön och långsiktigt garantera säkerheten.
          </p>
        </div>
        <div xml:id="i-LAYfePiX7iPAHXyWoUwdQA" type="motSignatures">
          <list xml:id="i-RYsQedBF57pSmRhUJeaRzc">
            <item xml:id="i-Pdtt8eviRGQzHwZ6t4T9HE">
              Karin Åström (S)
            </item>
            <item xml:id="i-Buc1HbMK4wHiZPqbkCxPNQ">
              Urban Ahlin (S)
            </item>
            <item xml:id="i-CG4XiD8zSmD1EoTzGndCXX">
              Carina Hägg (S)
            </item>
            <item xml:id="i-85agfxtKq52USsia7R4nms">
              Tommy Waidelich (S)
            </item>
            <item xml:id="i-BW3rThTqDPfgxSQbyGLBtm">
              Carin Runeson (S)
            </item>
            <item xml:id="i-T9HthdyGE71HmYTLWfaypf">
              Olle Thorell (S)
            </item>
            <item xml:id="i-9MyQx5LN71sQNsUxGM3YHP">
              Kenneth G Forslund (S)
            </item>
            <item xml:id="i-EWNgBXHoWeAv7XAXNqDRhz">
              Désirée Liljevall (S)
            </item>
          </list>
        </div>
      </div>
    </body>
  </text>
</TEI>
