<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1970/mot_1970__fk__91/mot_1970__fk__91-001.pdf"/>
      <fw xml:id="i-4HnGjz5kcbBZJkgikWPDPG">
        Motion i Första kammaren, nr 91 år 1970 5
      </fw>
      <div type="motHeader" xml:id="i-D6iwp1T5t24myzMJF7RGBy">
        <div type="motTitle" xml:id="i-qWY94mDzJfRUxevpGWc5z"/>
        <div type="motSubmissionInfo" xml:id="i-PVwvRcrKKndMzvW2nc55qn"/>
      </div>
      <div type="motBody" xml:id="i-7Y3zt1VLBC3TnSuKDSxWJ3">
        <div xml:id="i-XsTJSsUCmgKWHqSafr8Vwy">
          <p xml:id="i-UnnmbptrmU7YZcYsZQZW6p">
            Nr 91
          </p>
          <p xml:id="i-J55Nniuhp8fPJRiwk3nBCf">
            Av herr Lindblad, om flyttning av AB Statens skogsindustriers
            huvud- kontor till Piteå.
          </p>
          <p xml:id="i-6TyCU25FmVdF6W1UqfkcLb">
            (Lika lydande med motion nr 107 i Andra kammaren)
          </p>
          <p xml:id="i-QopfGY2NdaJ9VAMzDjFCPP">
            De norrländska skogsföretagen har sina huvudkontor i anslutning
            till industrier och skogsområden. De börsnoterade företagen har
            sina huvudkontor i Gävle, Ockelbo, Söderhamn, Iggesund, Sundsvall
            och Örnsköldsvik. Det skogsägarkoope- rativa företaget har sitt
            huvudkontor i Kramfors. På samma sätt har skogsföre- tagen i Svealand
            och Götaland sina huvudkontor i närheten av produktionsställena.
            Stockholm är föga lämpat för skogsbruk och saknar även större
            skogsindustrier. Som ovan anförts synes heller inte föreligga
            något specifikt behov av att till denna ort lokalisera huvudkontor
            i branschen. Det statliga ASSI däremot har ansett sig böra leda
            verksamheten från Stockholm. Det finns anledning förmoda att argumentet
            för detta är det normala för förlägg- ning av statlig verksamhet
            i Stockholm: man ser det viktigare att cheferna får nära till
            Kungl. Maj:t än att hålla kontakt med arbetet på fältet. Under
            senare tid har frågan om utspridning av statliga inrättningar
            och statsföre- tag från Stockholm åter aktualiserats. Respektive
            verk eller inrättning har i allmän- het dystra profetior om olyckor
            som drabbar verksamheten därest den inte får be- drivas i Stockholm.
            Om en utflyttning trots detta kommer till stånd, är det normala
            att inrättningens personal efter en tid betygar att den nya orten
            är mycket lämpad för uppgiften, att personalen trivs och stannar
            längre än den gjorde i Stockholm och att miljön är trivsammare,
            vilket ger bättre arbetsresultat. Den generella slut- satsen av
            detta synes vara att varje statlig anläggning anser sig rätt placerad
            och att flyttning därför leder till att uppfattningen om rätt
            ort förändras så att inrätt- ningen ånyo anser sig ligga på rätt
            ställe. Denna anpassningsförmåga bör starkt underlätta utflyttningsbeslut.
            Den verksamhet som ASSI bedriver påminner om de övriga skogsföretagens.
            Eftersom inget av dessa har huvudkontor i Stockholm måste slutsatsen
            bli att även ASSTI bör kunna ha sitt huvudkontor närmare den egentliga
            verksamheten — så- vida man inte hävdar att statliga direktörer
            inte fungerar utanför Stockholm. Piteå synes vara en central och
            i övrigt väl lämpad ort för ledning av ASSI:s verksamhet. Att
            ASSI har verksamhet även i Götaland bör inte vara något hinder
            — de börsnoterade skogsföretagen med huvudkontoren i Norrland
            har i flera fall rätt omfattande verksamhet i Götaland (t. ex.
            Iggesund och Mo &amp; Domsjö). Vill man hävda att ASSI behöver ha
            sitt huvudkontor i närheten av domänverket,
          </p>
          <pb facs="riksdagen-motions-pdf/data/1970/mot_1970__fk__91/mot_1970__fk__91-002.pdf"/>
          <fw xml:id="i-HjLWKFWzDbZTizrejMaNYm">
            6 Motion i Första kammaren, nr 91 år 1970
          </fw>
          <p xml:id="i-Y1GbPbiqp7BrTJjuvzC3vV">
            bör även detta flyttas ut från Stockholm. Piteå synes även här
            vara en lämplig lokaliseringsort, alternativt Jokkmokk. Med hänvisning
            till ovanstående hemställes, att riksdagen i skrivelse till Kungl.
            Maj:t begär förflyttning av AB Statens skogsindustriers huvudkontor
            till Piteå.
          </p>
          <p xml:id="i-JhFAcy9WsNdck4AVnKW6Cf" type="date">
            Stockholm den 20 januari 1970 Hans Lindblad (fp)
          </p>
        </div>
      </div>
    </body>
  </text>
</TEI>
