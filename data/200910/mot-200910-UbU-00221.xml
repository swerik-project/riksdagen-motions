<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200910-UbU-00221">
  <teiHeader>
    <fileDesc>
      <titleStmt>
        <title>En översyn av Sveriges historia</title>
        <author corresp="i-LYgs6CxKoYV4fCQZqbNzzy">av Ameer Sachet (s)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>En översyn av Sveriges historia</title>
          <idno type="rdwebb">GX02Ub221</idno>
          <rs type="number">Ub221</rs>
          <orgName type="comitteeAbbreviation">UbU</orgName>
          <ref type="dokument_url_text">http://data.riksdagen.se/dokument/GX02Ub221/text</ref>
          <ref type="dokument_url_html">http://data.riksdagen.se/dokument/GX02Ub221</ref>
          <ref type="dokumentstatus_url_xml">http://data.riksdagen.se/dokumentstatus/GX02Ub221</ref>
          <ref type="doc">http://data.riksdagen.se/fil/E633E779-B5BC-4BA5-B1BF-BE5AA63A7BF2</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-LYgs6CxKoYV4fCQZqbNzzy</idno>
            <name>Ameer Sachet</name>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-K63pi4d1fwg5tDQdoQm2Zj" type="signed"/>
        <correspContext corresp="i-K63pi4d1fwg5tDQdoQm2Zj">
          <note type="signatory" corresp="i-LYgs6CxKoYV4fCQZqbNzzy"/>
        </correspContext>
        <correspAction xml:id="i-KuWqJZGr3vn29Dhed8GXbp" type="numbering">
          <date when="2009-10-01"/>
        </correspAction>
        <correspAction xml:id="i-52cKTU2iGb2DWSP8w3zCbM" type="submission">
          <date when="2009-09-30"/>
        </correspAction>
        <correspAction xml:id="i-Btw1UrA2ZkYjiNNyCPrYbf" type="transfer">
          <date when="2009-09-29"/>
        </correspAction>
        <correspAction xml:id="i-D9WazCHF7WpuKq7Fgoc3Uv" type="assigned"/>
        <correspContext corresp="i-D9WazCHF7WpuKq7Fgoc3Uv">
          <ref type="assignedTo">Utbildningsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-WWcUdHeMGfAHLqL16VDxFH" type="motBody">
        <div xml:id="i-Hdp45UR9opD9gjU9fNnFR6" type="motProposal" subtype="förslag">
          <head xml:id="i-BjFyCp5az63DnfdkuJG743">
            Förslag till riksdagsbeslut
          </head>
          <list xml:id="i-9ZZqACyXD36jeHvuMFmr1s" style="ol">
            <item xml:id="i-82MkugkKx2esDKGuSEATLr">
              Riksdagen tillkännager för regeringen som sin mening vad som
              anförs i motionen om att en översyn av Sveriges historia bör initieras
              syftande till en bred allmän debatt om och en akademisk fördjupning
              i svensk historia.
            </item>
            <item xml:id="i-R5CEMUyeoWitAY6AzQVzUP">
              Riksdagen tillkännager för regeringen som sin mening vad som
              anförs i motionen om att en översyn av Sveriges historia ska ge
              tydliga bidrag till en utveckling av historieämnet i både grund-
              och gymnasieskolan.
            </item>
          </list>
        </div>
        <div xml:id="i-L2dtGgM3373oEQctjW9kao" type="motContent">
          <head xml:id="i-TroBoxZ9XrxuqHhRkfv8QG" type="h1">
            Motivering
          </head>
          <p xml:id="i-A1a1iYmMrDXZTiFHoMJu6S">
            Demokratiutredningen var en större statlig utredning om demokratin
            i Sverige. Mellan 1997 och 2000 tog utredningen fram en stor mängd
            böcker och annat material i syfte att skapa underlag för den fortsatta
            dialogen om folkstyrets arbetsformer och arbetssätt. Flera böcker
            var forskarantologier med bred medverkan av akademiska forskare
            från olika discipliner och lärosäten. År 2000 kom slutrapporten
            En uthållig demokrati! Politik för folkstyret på 2000-talet (SOU
            2000:1). Demokratiutredningens forskningsantologier och debattböcker
            finns också på folkbiblioteken som ett kunskaps- och diskussionsunderlag
            för allmänheten, ett demokratibibliotek.
          </p>
          <p xml:id="i-M3UCqDuAaRFgLZSWMgs6Sy">
            Det finns ett stort intresse för historia i Sverige och historien
            är också viktig för att vi ska kunna förstå Sverige och formulera
            vår nationella identitet. Det är nu, mer än någonsin, viktigt
            att få en bred debatt om vad Sverige och det svenska är och har
            varit.
          </p>
          <p xml:id="i-BWeWRBMUsj8cqEHgLe3qK3">
            En bred, kritisk och problematiserande debatt om den svenska
            historien skulle också förhindra att den kidnappas av trångsynta
            och nationalistiska intressen med en felaktig och förljugen historieskrivning.
            En översyn som läggs upp på liknande sätt som demokratiutredningen
            skulle därför fylla en viktig funktion. Olika forskare och historiedebattörer
            skulle ges tillfälle att diskutera och analysera svensk historia
            ur olika aspekter. Genom böcker och seminarier kunde en bred debatt
            skapas och slutprodukten kunde bli någon form av historiebibliotek
            som skulle finnas på varje folk- och skolbibliotek. Översynen
            borde också ha i uppdrag att ge en kraftfull injektion till historieundervisningen
            i främst grund- och gymnasieskolan.
          </p>
          <p xml:id="i-3nbmnsm7Sy92EbcTzMFEVc">
            Jag vill också peka på några ämnesområden och företeelser för
            att tydliggöra vad jag menar med en kritisk och problematiserande
            bild av den svenska historien. Först och främst bör givetvis kvinnornas
            och de etniska minoriteternas del i den svenska historien få en
            större belysning än dessa traditionellt har haft i svensk historieundervisning.
          </p>
          <p xml:id="i-VXBEUC2iccemurS6vchKQz">
            Såväl enskilda kvinnors roll som kvinnornas roll som kollektiv
            i den politiska, kulturella, sociala och ekonomiska utvecklingen
            är svagt beskrivna och analyserade i traditionell svensk historia.
          </p>
          <p xml:id="i-VWoSJhKxpVe9mXj7AWmgG7">
            Märkesåret gör det värt att påpeka att 700 år av svensk historia
            faktisk är en gemensam svensk-finsk historia. Frågan är också
            om inte Sveriges historia bättre skulle förstås i ett nordiskt
            ljus eller i ljuset av makten över Östersjön. Under medeltiden
            utvecklades historien i Sverige-Norge-Danmark i stark interaktion
            länderna emellan och i interaktion med Nordtyskland. Den så kallade
            nya tiden handlar mycket om Danmark-Norge mot Sverige-Finland
            med utvikningar runt Östersjön (inte minst i Baltikum).
          </p>
          <p xml:id="i-WUdezzS4wU14rZLVhXYrGp">
            Det tillhör också den svenska historieundervisningens märkligheter
            att den sällan beaktat att svenskarna i ett antal landskap inte
            blev en del av svensk historia förrän relativt sent. Skåne, Halland,
            Blekinge, Gotland, Bohuslän, Jämtland, Härjedalen samt Idre och
            Särna socknar har alla en egen historia. I huvudsak var de knutna
            till Danmark och Norge men de utgjorde också gränslandskap som
            tidvis var i Sveriges hand eller halvt om halvt oberoende. I princip
            kan Åland sägas ha varit mer svenskt än Gotland.
          </p>
          <p xml:id="i-TwALDd6BWMnN3QhEA34WjM">
            Norrlands, inte minst det inre Norrlands, historia är också en
            suddig fläck. Norra Sveriges ursprungsbefolkning, samerna, är
            frånvarande. I fråga om etniska och religiösa minoriteter kan
            även romer och judar nämnas.
          </p>
          <p xml:id="i-RQS8RYVAfuExwmA1EvK9hJ">
            Den officiella svenska historien är också starkt präglad av tendensiösa
            ställningstaganden för och emot ledande historiska gestalter (inte
            minst de svenska kungarna) och negativa omdömen om andra stater.
            Gustav Vasa är den store riksgrundaren som frälser Sverige undan
            dansken och påven. Katolikerna och katolicismen har en påtaglig
            skurkroll genom hela 1600-talet och ursäktar svenska anfallskrig
            och härjningar i Polen. Ryssland framställs som ett historiskt
            hot ända från Ivan den förskräcklige, vilket motiverar svensk
            expansion och olika krigsföretag österut. Det är intressant hur
            bilden av ärkefienden Danmark i den svenska historien blir försonande
            medan den negativa bilden av Ryssland kvarstår.
          </p>
          <p xml:id="i-TTA5eXoUyxuc2vqzXFYvgJ">
            Det finns också brister i den officiella historieskrivningen
            när det gäller Sveriges del av den alleuropeiska historien. Från
            vikingatiden in i medeltiden var Sverige en del i en bredare nordeuropeisk
            historia med utgångspunkt i Nordsjön och Östersjön. Från trettioåriga
            kriget fram till Napoleonkrigen var vi i högsta grad en europeisk
            aktör och fram till revolutionen var vi starkt knutna till Frankrike
            och hade periodvis även goda kontakter med Turkiet. Vi deltog
            också i globala ekonomiska företeelser som slavhandeln och handeln
            med Ostindien och Kina.
          </p>
          <p xml:id="i-7bqFmGneDprJpiW85BcBto">
            Avslutningsvis behöver också nutidshistorien genomlysas. Hur
            har migrationsströmmarna påverkat 1800-talets utvandring och 1900-talets
            invandring? Varför blev Sverige, trots statskyrka och starka väckelserörelser,
            ett av världens mest sekulära länder? Varför har kvinnofrigörelsen
            kommit längst i de nordiska länderna? Varför har Sverige hitintills
            förskonats från främlingsfientliga partier och rörelser, och har
            det något samband med att trettiotalsfascismen aldrig fick något
            fäste?
          </p>
          <p xml:id="i-At1TG6j5Lf3tYkHHoP16uS">
            Om vi i Sverige lär oss förstå oss själva och vårt land bättre
            utifrån olika aspekter på svensk historia så kommer det att främja
            en svenskhet som är baserad på mångfald och tolerans.
          </p>
        </div>
        <div xml:id="i-HfQKCEwUtmLj8xQx2uvaZf" type="signatureBlock">
          <list xml:id="i-WGqhvjvLfCSeBL67xkWKC5">
            <item xml:id="i-VUYh1qJd2FZwaVTav4nfQj" who="i-LYgs6CxKoYV4fCQZqbNzzy" type="signature">
              Ameer Sachet (s)
            </item>
          </list>
        </div>
      </div>
    </body>
  </text>
</TEI>
