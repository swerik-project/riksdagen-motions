<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1968/mot_1968__ak__8/mot_1968__ak__8-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Nr 8—16 Motioner i Andra kammaren, nr 8 år 1968 1
          </p>
          <p>
            Nr 8
          </p>
          <p>
            Av fru Ryding m.fl., om en översyn av arkivarbetarnas anställ-
            nings- och löneförhållanden.
          </p>
          <p>
            (Lika lydande med motion nr 5 i Första kammaren)
          </p>
          <p>
            Det privata näringslivets oförmåga att lösa frågan om full sysselsättning
            för alla som önskar ett arbete efter måttet av sin förmåga drabbar
            med särskild tyngd handikappade och äldre. Samhället måste därför
            med skilda medel ingripa för att ombesörja meningsfylld sysselsättning.
          </p>
          <p>
            När det gäller handikappade har under de senaste åren en betydande
            ut- byggnad av den skyddade verksamheten förekommit (skyddade
            verkstä- der, arkivarbeten och särskilda beredskapsarbeten), men
            antalet tillgäng- liga platser är långtifrån tillräckligt.
          </p>
          <p>
            Vad beträffar arkivarbetena var antalet i sådant arbete verksamma
            per- soner 3 712 i september 1967 och 3 828 följande månad, företrädesvis
            inom den statliga sektorn. Inom kommunalt arkivarbete har antalet
            sysselsatta aldrig varit högt. Följande redovisning av procentandelen
            arkivarbetare sysselsatta i kommunalt arkivarbete omvittnar att
            kommunerna (med un- dantag för Stockholm) endast föga intresserat
            sig för denna sysselsättnings- form: År 1958 var andelen kommunala
            arkivarbetsplatser 13,5 27, år 1959 13,7 20, år 1960 12,9 Z, år
            1961 11,9 2, år 1962 10,4 9, år 1963 9,0 9. De anförda procenttalen
            baseras på genomsnittliga totalantalet arkivar- betsplatser respektive
            år. Till belysning av den fortsatta utvecklingen kan nämnas, att
            procentandelen vid 1965 och 1966 års utgång var 7,3 res- pektive
            11,0 Z samt den 15 oktober 1967 14,0 2. Att procentandelen vid
            sistnämnda datum nått upp till genomsnittsnivån för år 1958 beror
            i hu- vudsak på ökningen i Stockholm och således inte på någon
            allmän ökning av antalet arkivarbetsplatser inom den kommunala
            sektorn.
          </p>
          <p>
            Arbetsmarknadsutredningen konstaterade i sitt betänkande år 1965
            att arkivarbetena ganska ensidigt lokaliserats till områden och
            orter med mera omfattande statlig verksamhet samt förklarade,
            att det icke saknas lämpliga arbetsuppgifter inom kommunerna för
            arkivarbetare. När kom- munintresset för denna sysselsättningsform
            förefaller så ringa trots till- gången på lämpliga arbetsuppgifter,
            kan den slutsatsen dragas att kom- munerna funnit statsbidraget
            på 33 Z (tidigare 20 4) otillräckligt. Som jämförelse kan erinras
            om att statsbidrag till kommunala beredskapsarbe- ten för svårplacerade,
            s.k. T-arbeten, generellt fastställts till 50 Z av den
          </p>
          <p>
            0109348 Bihang till riksdagens protokoll 1968. 4 saml. Nr 8—16
          </p>
          <pb facs="riksdagen-motions-pdf/data/1968/mot_1968__ak__8/mot_1968__ak__8-002.pdf"/>
          <p>
            2 Motioner i Andra kammaren, nr 8 år 1968
          </p>
          <p>
            beräknade totala kostnaden, innebärande att även kostnader för
            förbere- delser, arbetsledning och material får inräknas i statsbidragsunderlaget.
            Det bör också erinras om att enligt arbetsmarknadsutredningen
            arkiv- arbetena i princip säges fylla samma uppgift som de nyssnämnda
            bered- skapsarbetena för svårplacerade. Under år 1963 placerades
            enbart ett 60- tal eller mindre än 3 Z av samtliga arkivarbetare
            i den öppna marknaden. Det betyder att ett ansenligt antal arkivarbetare
            blivit permanenta bered- skapsarbetare, som fortfar att vara »svårplacerade
            arbetslösa» vilka un- dergår arbetsträning. Enligt en undersökning
            år 1960 sysselsattes 8 7 i arkiv, 20 92, i museer, 25 9 vid universitet
            och högskolor och 15 hos statliga verk och myndigheter. De avlönas
            enligt en av 1962 års riksdag beslutad differentierad löne- sättning
            i 10 lönegrupper motsvarande löneklasserna 3—19 i statens löne-
            plan A. I april 1965 fanns 87 Z av arkivarbetarna i löneklasserna
            3—5! Men det är uppenbart att de utför ett för de olika institutionerna
            oumbär- ligt arbete, som under alla förhållanden måste utföras.
            Att så stor del är placerad i de lägsta lönegrupperna och att
            ett så ringa antal placerats över till öppna marknaden pekar på
            ett orättfärdigt förhållande. En grupp har klassats som låglönegrupp
            utan förhandlingsrätt och möjlighet att öva inflytande på sina
            egna arbetsvillkor. Begreppet arkivarbetare bör accepteras som
            ett yrke jämställt med and- ra. En närmare undersökning skulle
            med största sannolikhet ge till re- sultat, att ett betydande
            antal arkivarbetare utför ett arbete som rimligen inte kan betecknas
            som beredskapsarbete. Det bör tillkomma arbetsmark- nadsstyrelsen
            att företa en sådan kartläggning av arkivarbetstjänsterna i syfte
            att särskilja dem där det inte längre kan sägas vara tal om ar-
            betsträning/utbildning, utan där ett regelrätt arbete utföres.
            För dessa an- ställda skulle förutsättningar kunna skapas att
            som fallet är för andra arbetstagare på facklig grundval få sina
            arbetsförhållanden, löneklassupp- flyttningar etc. reglerade.
            I de fall där det verkligen är fråga om arbetsträ- ning och utbildning
            måste garantier skapas att arbetsträningsutlåtanden kommer att
            avges av personer med kvalifikationer till att avge sådana utlå-
            tanden. Ingen handikappad skall sålunda behöva undergå arbetsträning/ut-
            bildning under längre tid än vad som är sakligt motiverat. Det
            sagda motsäger inte att arkivarbete utgör ett område som kan bli
            en lösning på många svårt handikappades sysselsättningsproblem.
            Det är därför önskvärt att denna verksamhet vidareutbyggs och
            differentieras yt- terligare. En förändring av statsbidragsbestämmelserna
            innebärande en jämställdhet med de kommunala beredskapsarbetena
            för svårplacerade, d.v.s. en jämkning till 50 2 av den totala
            kostnaden, i förening med en för- stärkt ackvirerande verksamhet
            från länsarbetsnämnderna borde kunna åstadkomma en icke ringa
            ökning av antalet sysselsättningstillfällen. Alter-
          </p>
          <pb facs="riksdagen-motions-pdf/data/1968/mot_1968__ak__8/mot_1968__ak__8-003.pdf"/>
          <p>
            Motioner i Andra kammaren, nr 8 år 1968 3
          </p>
          <p>
            nativt kan tänkas att arbetsmarknadsstyrelsen beredes möjlighet
            att inom kommunala verk och institutioner under ett antal år få
            inrätta det antal ar- kivarbetsplatser, som tillsynsmyndigheten
            finner skäligt. Dessa skulle inrättas på samma villkor som vid
            de statliga arkivarbetsplatserna samt ge- nom en statlig finansiering
            av kostnaderna. Inte minst för kommuner i Norrland och s.k. glesbygdsområden
            skulle det vara av stor betydelse att sådana arkivarbetsplatser
            inrättades.
          </p>
          <p>
            Med åberopande av det anförda föreslår vi,
          </p>
          <p>
            att riksdagen måtte besluta att i skrivelse till Kungl. Maj:t
            hemställa om föranstaltande av en skyndsam översyn av arkivarbetarnas
            anställnings- och löneförhållanden samt vid- tagande av åtgärder
            i enlighet med i denna motion angiven riktning, samt att jämväl
            initiativ tages till åtgärder i syfte att utöka antalet arkivarbetsplatser,
            främst inom de kom- munala institutionerna.
          </p>
          <p>
            Stockholm i januari 1968 Gunvor Ryding (vpk)
          </p>
          <p>
            Axel Jansson (vpk) Henning Nilsson (vpk) Gustav Lorentzon (vpk)
          </p>
        </div>
      </div>
    </body>
  </text>
</TEI>
