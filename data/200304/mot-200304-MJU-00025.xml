<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200304-MJU-00025">
  <teiHeader>
    <fileDesc>
      <titleStmt>
        <title>med anledning av skr. 2003/04:39 Uppföljning av skogspolitiken</title>
        <author corresp="i-GjgyninALCjktLtfUxc8Qh">av Björn von der Esch m.fl. (kd)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>med anledning av skr. 2003/04:39 Uppföljning av skogspolitiken</title>
          <idno type="rdwebb">GR02MJ25</idno>
          <rs type="number">MJ25</rs>
          <orgName type="comitteeAbbreviation">MJU</orgName>
          <ref type="dokument_url_text">http://data.riksdagen.se/dokument/GR02MJ25/text</ref>
          <ref type="dokument_url_html">http://data.riksdagen.se/dokument/GR02MJ25</ref>
          <ref type="dokumentstatus_url_xml">http://data.riksdagen.se/dokumentstatus/GR02MJ25</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-GjgyninALCjktLtfUxc8Qh</idno>
            <name>Björn von der Esch</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="man">
            <idno>i-CYXB5gc8UwhvnW3jqhdnoq</idno>
            <name>Sven Gunnar Persson</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="man">
            <idno>i-PsSysCdjrkuVBAo163T4KM</idno>
            <name>Johnny Gylling</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="man">
            <idno>i-8BTYtQ95yRpC5syyC4aHoY</idno>
            <name>Göran Hägglund</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="man">
            <idno>i-KGqrEB2Pzg8goYxy9CcDhd</idno>
            <name>Lars Gustafsson</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="man">
            <idno>i-JuBXXY8rg7e17ax8wgpWHG</idno>
            <name>Dan Kihlström</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="man">
            <idno>i-Ybw8JnrmHGCsqpipBke8a7</idno>
            <name>Mikael Oscarsson</name>
            <state type="partyAffiliation" ref="Q213654">
              <desc>KD</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-H4Qp9yaGcfyL977T3dt4YA" type="basedOn"/>
        <correspContext corresp="i-H4Qp9yaGcfyL977T3dt4YA">
          <ref>Regeringsskrivelse 2003/04:39</ref>
        </correspContext>
        <correspAction xml:id="i-T4u73KnqKrrnwC6nQ5FHGh" type="signed"/>
        <correspContext corresp="i-T4u73KnqKrrnwC6nQ5FHGh">
          <note type="signatory" corresp="i-GjgyninALCjktLtfUxc8Qh"/>
          <note type="signatory" corresp="i-CYXB5gc8UwhvnW3jqhdnoq"/>
          <note type="signatory" corresp="i-PsSysCdjrkuVBAo163T4KM"/>
          <note type="signatory" corresp="i-8BTYtQ95yRpC5syyC4aHoY"/>
          <note type="signatory" corresp="i-KGqrEB2Pzg8goYxy9CcDhd"/>
          <note type="signatory" corresp="i-JuBXXY8rg7e17ax8wgpWHG"/>
          <note type="signatory" corresp="i-Ybw8JnrmHGCsqpipBke8a7"/>
        </correspContext>
        <correspAction xml:id="i-Qf1oWUcC78ZcRLeWEaPuvn" type="referral">
          <date when="2004-01-28"/>
        </correspAction>
        <correspAction xml:id="i-AfGfDJubcdHqjw35JSQu2r" type="dismissal">
          <date when="2004-01-27"/>
        </correspAction>
        <correspAction xml:id="i-suwKC53jUwL6KdtuQBbee" type="submission">
          <date when="2004-01-23"/>
        </correspAction>
        <correspAction xml:id="i-2DgfXBDiy9nvJLgmHUdjxN" type="assigned"/>
        <correspContext corresp="i-2DgfXBDiy9nvJLgmHUdjxN">
          <ref type="assignedTo">Miljö- och jordbruksutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200304/mot_200304_MJ_0025/mot_200304_MJ_0025-0001.pdf"/>
      <div xml:id="i-8mfUJJgwZk9jMCkH3rCU9V" type="motHeader">
        <div xml:id="i-Xwqi3B1MpnueJgdZxnaghZ" type="motTitle"/>
        <div xml:id="i-AiWs4qGK1KcTgMzhaPV3UA" type="motSubmissionInfo"/>
      </div>
      <div xml:id="i-TF2Q7Huo6mMw7Ae3rx3Tne" type="motBody">
        <div xml:id="i-4zaKFPekmhPmzHeiT66dw7">
          <p xml:id="i-RiQfQVkUi2Uza4VsCVzZmX">
            2003/04 mnr: MJ25 pnr: kd133
          </p>
          <p xml:id="i-FSt94bWMo6rKv1byetFjoP">
            Motion till riksdagen 2003/04:MJ25
          </p>
          <p xml:id="i-HN2ptND8fyAVFDaqixXAhP">
            av Björn von der Esch m.fl. (kd) med anledning av skr. 2003/04:39
          </p>
          <p xml:id="i-YHFVfpV82EZdHTHg846ApJ">
            Uppföljning av skogspolitiken
          </p>
          <p xml:id="i-E4h1JU1UBnGVA1eqJmfohi">
            1 Innehållsförteckning
          </p>
          <p xml:id="i-6qwdpb49PBaWimufHLnsLu">
            1 — Innehållsförteckning 1 2 &gt; Förslag till riksdagsbeslu
            &gt;] 3 Översyn av skogspolitiken är nödvändig je 4 — Viltstammarna.
            3 3 Slutavverkning ..4 6 Avsättning av skyddad skogsmark. ...4
            7 Skogens kulturmiljövärden sv 8 Skogen och infrastrukturen. om
            9 Ökad träanvändning. 26 10 — Skogsforskning..... ..6 11 — Nejtill
            EU-gemensam skogspolitik........:s:ssssssissvsssssssovvesssssussnsass
            6 Förslag till riksdagsbeslut 1. Riksdagen tillkännager för regeringen
            som sin mening vad i motionen anförs om behovet av en översyn
            av skogspolitiken och en sammanhållen strategi för förvaltningen
            av den svenska skogen. 2. Riksdagen tillkännager för regeringen
            som sin mening vad i motionen anförs om älgstammens storlek. 3.
            Riksdagen begär att regeringen återkommer med förslag på ändring
            av skogsvårdslagen i syfte att förhindra oansvarigt skogsbruk.
            4. Riksdagen tillkännager för regeringen som sin mening vad i
            motionen anförs om inventering och avsättning av skyddad skogsmark.
            5. Riksdagen begär att regeringen återkommer med förslag till
            lagstiftning i syfte att öka möjligheterna att kompensera markägaren
            ekonomiskt då inskränkning i markanvändning sker till följd av
            förekomst av fornlämningar och kulturminnen. 6. Riksdagen tillkännager
            för regeringen som sin mening vad i motionen anförs om skogsforskningen
            och den skogsindustriella forskningen. 7. Riksdagen tillkännager
            för regeringen som sin mening vad i motionen anförs om att Sverige
            bör förhindra en gemensam skogspolitik inom EU.
          </p>
          <pb facs="riksdagen-motions-pdf/data/200304/mot_200304_MJ_0025/mot_200304_MJ_0025-0002.pdf"/>
          <p xml:id="i-JFeFa34kuT5qkwa3u6fEzE">
            2003/04:MJ25
          </p>
          <p xml:id="i-Kfy8b3sA7FjGqqMVrLZ4g1">
            2 Översyn av skogspolitiken är nödvändig
          </p>
          <p xml:id="i-5TLUNuQdPvc86h5KkYZsvg">
            Skogsbruket och den därmed sammanhängande förädlingsindustrin
            är sedan länge en viktig svensk basnäring och är den bransch som
            svarar för de största nettoexportinkomsterna i vårt land. För
            att svenskt skogsbruk och svensk skogsindustri skall kunna utvecklas
            i framtiden krävs övergripande långsiktiga och hållbara spelregler
            som befrämjar såväl produktions- som miljömål. Det är angeläget
            att dessa mål är jämställda vid utformningen av den övergripande
            skogspolitiken. Den kristdemokratiska politiken bygger på förvaltarskapstanken,
            vilket medför att skogsbrukare har att ta ansvar för kommande
            generationer. Skogsvårdslagen, där miljö- och produktionsmål jämställs,
            är utformad för att ge skydd åt den biologiska mångfalden samtidigt
            som virkesförsörjningen skall vara säkrad för den svenska skogsindustrin.
            Denna lagstiftning har bara gällt några år, en kort tid i skogens
            omloppstid. Den senaste tidens utveckling visar att en översyn
            av den svenska skogspolitiken är nödvändig. Efterfrågan på skogsprodukter
            är stor i det moderna samhället. På tio år har virkesanvändningen
            i Sverige ökat med 10 miljoner kubikmeter, vilket är en ökning
            med 13 procent. År 2002 avverkades 83,5 miljoner kubikmeter, vilket
            är den största avverkningen någonsin. Det beräknas att avverkningspotentialen
            för perioden 2005-2014 ligga på cirka 85 miljoner kubikmeter per
            år. Därefter kommer potentialen att ligga kring 95 miljoner kubikmeter.
            Efterfrågan bedöms dock fortsätta öka åtminstone 10-20 år framåt,
            vilket innebär att virkesförbrukningen kommer att överstiga avverkningspotentialen.
            För att det svenska skogsbruket skall vara hållbart får inte den
            årliga avverkningen överstiga avverkningspotentialen. En nödvändig
            åtgärd för att höja avverkningspotentialen med bibehållna miljöhänsyn
            är att eliminera de uppenbara brister som finns i dagens skogsbruk,
            redovisade i den senaste utvärderingen av svenskt skogsbruk (SUS
            2001). En fjärdedel av den återbeskogade arealen uppfyller inte
            skogsvårdslagens krav. Exempelvis är en miljon hektar ungskog
            i akut behov av röjning och nyplanteringen släpar efter med cirka
            20 procent. Omställningen till det uthålliga samhället medför
            också att skogen i större utsträckning skall leverera biobränslen
            för energiproduktion. Skogen skall samtidigt vara en plats för
            rekreation för allmänheten, bland annat genom jakt, bär- och svampplockning
            samt strövande. För att sammanjämka alla de krav som ställs på
            den svenska skogen och göra de rätta prioriteringarna är en översyn
            av den svenska skogspolitiken nödvändig. En kraftfull satsning
            på virkesproduktion, i kombination med högre miljöambitioner,
            är nödvändig. Det svenska skogsbruket skall vara hållbart både
            för virkesproduktionen och miljön. På längre sikt får den årliga
            avverkningen därför inte överstiga tillväxten. Sveriges skogar
            brukas med världens kanske mest miljöanpassade metoder. Kampanjen
            Grönare Skog har varit en mycket omfattande satsning riktad mot
            det privata skogsbruket med betoning på produktion utifrån miljö-
          </p>
          <pb facs="riksdagen-motions-pdf/data/200304/mot_200304_MJ_0025/mot_200304_MJ_0025-0003.pdf"/>
          <p xml:id="i-UDejto6dA8jrRpWNHmgyjA">
            och naturvårdsåtaganden. Det är därför beklagligt att regeringen
            minskat resurserna till skogsvårdsorganisationen så att projektet
            Grönare Skog har tvingats avslutas. Den bantning av skogsvårdsorganisationen
            som skett under 1990-talet har påverkat resurserna för rådgivning
            och tillsyn negativt. Antalet tjänstgöringsdagar för tillsyn har
            minskat med 50 926 sedan 1990 och den anslagsfinansierade rådgivningen
            har minskat med 48 96. Detta är särskilt beklagligt mot bakgrund
            av att behovet av rådgivningsinsatser snarast ökat i och med att
            detaljregleringen av skogsbruket avvecklats. Kristdemokraterna
            vill inte ha en återgång till ett mer reglerat skogsbruk, men
            vill i stället se ökade satsningar på rådgivning, utbildning och
            tillsyn. Med tydliga lagar och förordningar behövs inte detaljregleringar.
            Det som krävs är en ramlag som innehåller krav på återväxt, skogsskydd
            och naturvårdshänsyn. Kristdemokraterna beklagar att regeringen
            valt att endast presentera en skrivelse och inte en proposition
            som tidigare utlovats.
          </p>
          <p xml:id="i-EJrFUGBVxmyjg7PWyy3iUC">
            3 Viltstammarna
          </p>
          <p xml:id="i-EijV27r7ykbu31WWENiTjZ">
            Kristdemokraterna är tveksamma till att minska viltstammarnas
            storlek. Under sommaren finns ett överflöd av föda medan vintertid
            bland annat älgarna äter främst kvistar från träden, såväl lövträd
            som unga tallar. I första hand tar de lövträd, men när de inte
            räcker till måste älgarna beta av unga tallar. De senaste 20 åren
            har successivt minskande arealer ungskog inneburit ett minskat
            foderutbud, vilket medfört att antalet älgar per areal ungskog
            hållits relativt konstant trots en minskande älgstam. Sedan 1995
            har Sveaskog bedrivit ett foderprojekt i Halle- och Hunneberg,
            där skogen varit mycket hårt ansatt av älgskador. Olika sorters
            vide har planterats och ekar har friställts i tät skog. Projektet
            har nu börjat ge resultat i form av minskade älgskador på tallar.
            Kristdemokraterna bedömer att en ytterligare minskning av älgstammen
            inte är nödvändig.
          </p>
          <p xml:id="i-6YaRPEZ6RsPZvQdezUr4Rh">
            4 Slutavverkning
          </p>
          <p xml:id="i-Y6DkuAY2sgtPG5JuHNano3">
            Mot bakgrund av ett antal uppmärksammade fall av ”klipperi”,
            d.v.s. snabba förvärv av skogsmark som därefter slutavverkas,
            beslutade riksdagen 1998 att som sin mening ge regeringen till
            känna att en utvärdering av bestämmelserna i jordförvärvslagen
            och fastighetsbildningslagen borde genomföras. Genom beslut den
            3 juni 1999 tillsattes Jordförvärvsutredningen med uppgift att
            utvärdera effekten av vissa jordpolitiska bestämmelser. I april
            2001 lämnade utredningen sitt betänkande ”Ägande och struktur
            inom jord och skog” (SOU 2001:38). En av utredningens slutsatser
            är att de negativa konsekvenserna av dessa s.k. exploaterande
            förvärv i första hand bör motverkas genom en striktare tillämpning
            av skogsvårdslagen.
          </p>
          <p xml:id="i-7SaDutZEn6E1F1EUKFjXxo">
            2003/04:MJ25
          </p>
          <pb facs="riksdagen-motions-pdf/data/200304/mot_200304_MJ_0025/mot_200304_MJ_0025-0004.pdf"/>
          <p xml:id="i-7TkS1n6PcGAaat7yKwVDzN">
            2003/04:MJ25
          </p>
          <p xml:id="i-TNKgdb5XWgueUNc4yZMNvH">
            Trots att regeländringar i skogsvårdslagen gjorts under senare
            år, anser Kristdemokraterna att problemet med oansvarigt skogsbruk
            inte förhindras på ett tillfredsställande sätt. Därför begär Kristdemokraterna
            att regeringen återkommer med förslag på ändring av skogsvårdslagen
            i syfte att förhindra oansvarigt skogsbruk i form av s.k. klipperi.
          </p>
          <p xml:id="i-S9g1cVg7aBwb7Kty9TTy9q">
            5 Avsättning av skyddad skogsmark
          </p>
          <p xml:id="i-TzARBDnJyDgtWcQCD2dfTE">
            Kristdemokraterna anser att naturvården skall ske med utgångspunkt
            i tillgänglig kunskap om de naturvärden som finns i Sverige och
            hur de bäst skall skyddas. Innan nya reservat inrättas i den omfattning
            regeringen planerar, bör det göras en bristanalys och en nationell
            strategi för arbetet bör formuleras. Ett oroande problem är den
            ökande avverkningen av fjällnära skog, som tros höra samman med
            den debatt som förts under hösten om kommande inventeringar av
            naturvärden. Det är stor risk att de tilltänkta reservaten avverkas
            på grund av att markägaren oroar sig över att de skall bli reservat
            utan att denne får tillräcklig kompensation. Kristdemokraterna
            föreslår att inventeringsarbetet skall koncentreras på de skogar
            där avverkningstillstånd sökts. I områden där tillstånd för avverkning
            sökts, skall en översiktlig inventering först göras innan tillstånd
            att avverka beviljas. Detta bör gälla alla fjällnära eller urskogsartade
            områden. Mot bakgrund av vad som anförts ovan om de ökande kraven
            på utnyttjande av den svenska skogen är det nödvändigt att avsättningar
            av skyddsvärd mark görs så ”smart” som möjligt. Omfattningen och
            formerna för avsättning måste fastställas genom en helhetsbedömning
            av behovet av tillväxt, avverkning och andra skogspolitiska mål.
            Bedömningen av vilka områden som är skyddsvärda måste utvärderas
            kontinuerligt mot bakgrund av hur förekomsten av olika arter och
            habitat utvecklas.
          </p>
          <p xml:id="i-QG6Rcxk7j62aKnL3nhsgb8">
            6 Skogens kulturmiljövärden
          </p>
          <p xml:id="i-BhQgV482pSh7GaaNBWTzAc">
            För att nå miljömålet Levande skogar har högt ställda delmål
            satts upp. En grundförutsättning för att nå målen för kulturmiljövården
            är att inventerade fornlämningar finns registrerade och att uppgifterna
            om lämningarna är lätt åtkomliga för markägarna. Registrering
            och redovisning av befintliga fornlämningar måste därför prioriteras
            av de = kulturmiljövårdande myndigheterna. De enskilda skogsägarnas
            kunskaper och intresse för kulturlämningarna i skogen är en stor
            tillgång. Men ett fortsatt starkt engagemang är beroende av statens
            syn på förfoganderätten till marken. Dagens skogsägare måste på
            samma sätt som tidigare generationer ha rätten att bruka sin mark
            effektivt. Det behövs därför en översyn av lagstiftningen,
          </p>
          <pb facs="riksdagen-motions-pdf/data/200304/mot_200304_MJ_0025/mot_200304_MJ_0025-0005.pdf"/>
          <p xml:id="i-AGYgJZP33XTSiN74vnd9VM">
            som kan öppna för möjligheten till ersättning för inskränkning
            i brukandet inom större fornlämningar och fornlämningsområden.
            Under senare år har länsstyrelserna rapporterat om allt fler skador
            på kulturlämningar i skogen. Nya inventeringar visar arealtäckande
            fornlämningar av en omfattning som kan komma att medföra betydande
            inskränkningar i det enskilda skogsföretaget. På sina håll finns
            risk för att skogsbruk och kulturminnesvård hamnar på kollisionskurs.
            Det har redan noterats en ökad misstro bland skogsägarna mot dagens
            myndighetsutövning. Det är rimligt att de markägare som drabbas
            av betydande inskränkningar i nyttjandet av marken, utöver den
            hänsyn markägaren skall ta till allmänna intressen, skall kompenseras
            ekonomiskt genom en intrångsersättning.
          </p>
          <p xml:id="i-JpBv9LWFYeX6aTWzXzifW">
            7 Skogen och infrastrukturen
          </p>
          <p xml:id="i-7tn3ovFTLpkE76ofZXXDxE">
            Det är inte bara genom att fortsättningsvis hålla inne nödvändiga
            underhållsanslag som regeringen hotar vägnätets standard och därigenom
            den regionala utvecklingen. Genom att successivt avsäga sig ansvaret
            för vägarna på den svenska landsbygden riskerar regeringen att
            kraftigt försämra det som i dag är knappt acceptabla transportleder.
            Det finns stora risker med att, såsom en statlig utredning nyligen
            föreslog, överföra en stor mängd allmän väg till det enskilda
            vägnätet. Tryggheten i systemet hotar att försvinna. Kristdemokraterna
            anser att staten fortsättningsvis skall ta ansvar för att god
            vägstandard upprätthålls i hela landet, även på landsbygden. Anslagen
            till de enskilda vägarna måste öka. Därför har Kristdemokraterna
            i partiets budgetmotion anvisat ökade anslag till drift och byggande
            av enskilda vägar.
          </p>
          <p xml:id="i-RE1Gtk3ib4bmWvQV7LWRkJ">
            8 Ökad träanvändning
          </p>
          <p xml:id="i-D23VjTcX33nj6PeBYBumXi">
            Trä är ett naturligt material som passar in i ett samhälle med
            uthållig tillväxt. Skog och träprodukter är kolsänkor som bromsar
            ökningen av koldioxid i atmosfären. Trä är också ett energibesparande
            material med god isoleringsförmåga. I Sverige, liksom i Europa
            som helhet, är tillväxten i skogen större än avverkningarna. Detta
            skapar utrymme för en ökad användning av trä, exempelvis inom
            byggnadsindustrin. En ökad efterfrågan på trä skulle kunna ge
            ökade exportintäkter till Sverige. Kunskapen om miljöfördelarna
            med trä som byggnadsmaterial behöver föras ut till de stora europeiska
            länderna, som idag har en låg träanvändning per capita. I Storbritannien
            har kampanjen ”Timber 2000/Wood for Good”, som genomförs av träindustrierna
            i Sverige, Finland och Norge, pågått sedan våren 2000. Kampanjens
            syfte är att öka träanvändningen och förbättra attityden till
            trä hos såväl konsumenter som branschproffs. En enkät som genomförts
            bland industri- och handelsföretag i
          </p>
          <p xml:id="i-S3MM5v1PntdNrUriay6pDK">
            2003/04:MJ25
          </p>
          <pb facs="riksdagen-motions-pdf/data/200304/mot_200304_MJ_0025/mot_200304_MJ_0025-0006.pdf"/>
          <p xml:id="i-QLTyhcBM1x7ozpEFnV8CW2">
            2003/04:MJ25
          </p>
          <p xml:id="i-ALbnoSJFkpdFtD25KDe4m2">
            träbranschen visar att 70 procent av företagen uppger att kampanjen
            positivt påverkat deras försäljning.
          </p>
          <p xml:id="i-3qqLJWtfRjmjEzohGbTpHj">
            9 Skogsforskning
          </p>
          <p xml:id="i-92nntna9CJ9viMvKNwhmsn">
            Regeringen har utlovat en forskningspolitisk proposition till
            hösten 2004. Kristdemokraterna vill uppmana regeringen att i utformningen
            av forskningspropositionen beakta den utveckling som varit i Sverige
            på senare år när det gäller skogsforskningen. Samtidigt som universitet,
            högskolor och forskningsinstitut fått fler uppgifter att fylla
            har man i princip fått mindre medel. De bristfälliga resurserna
            har lett till att kvaliteten på forskning och utbildning har sänkts.
            Kristdemokraterna menar att staten måste ta ett ökat ansvar för
            den långsiktiga finansieringen av den skogsindustriella forskningen
            i Sverige.
          </p>
          <p xml:id="i-TffdwP8WDdMmVkdNk7GwS6">
            10 Nej till EU-gemensam skogspolitik
          </p>
          <p xml:id="i-TTXcJB7xXjHbThtqJBR8x9">
            I likhet med regeringen anser Kristdemokraterna att det inte
            skall införas någon gemensam skogspolitik inom EU. För Kristdemokraternas
            del är utgångspunkten att varje land självt skall råda över sina
            naturtillgångar i form av skog, berg, rinnande vattendrag och
            andra naturtillgångar. Det är angeläget att Sverige håller fast
            vid uppfattningen att skogspolitiken skall vara en nationell angelägenhet.
            Kristdemokraterna anser att Sverige skall förhindra sådana beslut
            som innebär att skogspolitiken blir ett EU-gemensamt politikområde,
            även om vårt land skulle bli ensamt bland medlemsländerna om denna
            uppfattning.
          </p>
          <p type="date" id="i-WuKp25Vu3fWUNof4G2hD8B">
            Stockholm den 23 januari 2004
          </p>
          <p xml:id="i-6va4MycE3MBJqRbyEoKaWw" type="signatureBlock">
            Björn von der Esch (kd)
          </p>
          <p xml:id="i-YbxcyUg9oR1o17JuXtaoB9">
            Sven Gunnar Persson (kd) Johnny Gylling (kd) Göran Hägglund (kd)
            Lars Gustafsson (kd) Dan Kihlström (kd) Mikael Oscarsson (kd)
          </p>
        </div>
      </div>
    </body>
  </text>
</TEI>
