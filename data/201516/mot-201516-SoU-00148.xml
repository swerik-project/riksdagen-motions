<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201516-SoU-00148">
  <teiHeader>
    <fileDesc>
      <titleStmt>
        <title>Äldreboende</title>
        <author corresp="i-9XTMNkDLu5u66FsWiwysh1">av Karin Rågsjö m.fl. (V)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2015/16:148 av Karin Rågsjö m.fl. (V)</title>
          <idno type="rdwebb">H302148</idno>
          <rs type="number">148</rs>
          <orgName type="comitteeAbbreviation">SoU</orgName>
          <ref type="dokument_url_text">http://data.riksdagen.se/dokument/H302148/text</ref>
          <ref type="dokument_url_html">http://data.riksdagen.se/dokument/H302148</ref>
          <ref type="dokumentstatus_url_xml">http://data.riksdagen.se/dokumentstatus/H302148</ref>
          <ref type="docx">http://data.riksdagen.se/fil/972B14A5-E0B6-402C-8938-BC38670675F7</ref>
          <ref type="pdf">http://data.riksdagen.se/fil/0CC5C726-ED77-4308-AF6B-11EFFE3EDCAE</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-9XTMNkDLu5u66FsWiwysh1</idno>
            <name>Karin Rågsjö</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-8voj19hLWTGJHkxNP79tRb</idno>
            <name>Nooshi Dadgostar</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-7Gy2xwC7Jyimjy9QTKnQEf</idno>
            <name>Rossana Dinamarca</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-7EGhEVdWhirq9oiHvVcrQR</idno>
            <name>Lotta Johnsson Fornarve</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-3SiHjpmKqDX1ahURx9ZWt3</idno>
            <name>Maj Karlsson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-Beux79YM43dDCxrVuBqfWw</idno>
            <name>Torbjörn Björlund</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-B4hV7rgBZqLtXzSvZhQHbo</idno>
            <name>Mia Sydow Mölleby</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-Tj1acVk4CW12zGujN2LV67" type="signed"/>
        <correspContext corresp="i-Tj1acVk4CW12zGujN2LV67">
          <note type="signatory" corresp="i-9XTMNkDLu5u66FsWiwysh1"/>
          <note type="signatory" corresp="i-8voj19hLWTGJHkxNP79tRb"/>
          <note type="signatory" corresp="i-7Gy2xwC7Jyimjy9QTKnQEf"/>
          <note type="signatory" corresp="i-7EGhEVdWhirq9oiHvVcrQR"/>
          <note type="signatory" corresp="i-3SiHjpmKqDX1ahURx9ZWt3"/>
          <note type="signatory" corresp="i-Beux79YM43dDCxrVuBqfWw"/>
          <note type="signatory" corresp="i-B4hV7rgBZqLtXzSvZhQHbo"/>
        </correspContext>
        <correspAction xml:id="i-Gq9gkHjTV556qEtTBYL6o6" type="submitted">
          <date when="2015-09-29"/>
          <time when="15:37:04"/>
        </correspAction>
        <correspAction xml:id="i-BJjH2Vy9BybAWrXwaRsL1k" type="reviewed">
          <date when="2015-09-29"/>
          <time when="17:42:12"/>
        </correspAction>
        <correspAction xml:id="i-A9TJw1j2Dh2rwLcozVeDht" type="referred">
          <date when="2015-10-13"/>
        </correspAction>
        <correspAction xml:id="i-Xag6UsTP2Wz2WWGowp6WaH" type="assigned">
          <date when="2017-06-30"/>
          <time when="15:53:07"/>
        </correspAction>
        <correspContext corresp="i-Xag6UsTP2Wz2WWGowp6WaH">
          <ref type="assignedTo">Socialutskottet</ref>
        </correspContext>
        <correspAction xml:id="i-EF2qz6RB5YT56CZLyoFiWL" type="behandlas_i"/>
        <correspContext corresp="i-EF2qz6RB5YT56CZLyoFiWL">
          <ref type="uppgift">2016/17:SoU9</ref>
          <ref type="ref_dok_id">H401SoU9</ref>
          <ref type="ref_dok_typ">bet</ref>
          <ref type="ref_dok_rm">2016/17</ref>
          <ref type="ref_dok_bet">SoU9</ref>
          <ref type="ref_dok_titel">Äldrefrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-URgNRADiq1jwXncR1ksgs3" type="motHeader">
        <div xml:id="i-4Lxqsvxu3eWvPjCiTrW1f8" type="motTitle">
          Motion till riksdagen 2015/16:148 av Karin Rågsjö m.fl. (V) Äldreboende
        </div>
      </div>
      <div xml:id="i-68D7dUTL41CmkHB3fBwW9B" type="motBody">
        <div xml:id="i-5gVtn95T48Jvj9fEdtit4t" type="motProposal" subtype="förslag">
          <head xml:id="i-3a7kZZxbrKUchpehseY78M">
            1 Förslag till riksdagsbeslut
          </head>
          <list xml:id="i-SwA3BadL7D4ufw7BbJCWT6" style="ol">
            <item xml:id="i-4GQJrc6XdH4uTpfZ8DXD3n">
              Riksdagen ställer sig bakom det som anförs i motionen om en översyn
              gällande bedömningskriterierna för beviljandet av plats på äldreboende
              och tillkännager detta för regeringen.
            </item>
            <item xml:id="i-EVnUF1BmrQfecv3RYtnSQX">
              Riksdagen ställer sig bakom det som anförs i motionen om att
              ge Socialstyrelsen i uppdrag att utreda behovet av äldreboenden
              med personal som talar fler språk än svenska, inklusive teckenspråk,
              och tillkännager detta för regeringen.
            </item>
          </list>
        </div>
        <div xml:id="i-5K59jmzjt47NsT5gLi6tvF" type="motContent">
          <head xml:id="i-HCPaN1LdqKHzf7vdCMc4ph" type="h1">
            2 Motivering
          </head>
          <p xml:id="i-7YpftuJMYis5tbpAvrJAFr">
            I Vänsterpartiets Sverige är det en självklarhet att känna en
            trygghet i tillvaron, att få den omsorg vi behöver när vi blir
            äldre och att ingen ska behöva oroa sig över att inte få den hjälp
            och vård hen behöver. Vänsterpartiet vill ha en jämlik och jämställd
            äldreomsorg med hög kvalitet där de äldre har ett stort inflytande
            över insatserna och sin vardag och där personalen har bra arbetsvillkor.
            Äldreomsorgen ska vara skattefinansierad och fördelas efter behov.
          </p>
          <p xml:id="i-EW2ednwrFrTvzXn9YzaQ8X">
            En bra äldreomsorg är inte bara en välfärdsfråga, det är också
            en viktig jämställdhetsfråga. Kvinnor är klart överrepresenterade
            både bland personalen och bland de anhöriga som tar ett stort
            ansvar för äldre familjemedlemmar när samhället inte förmår tillgodose
            de äldres behov. En utbyggd och välfungerande äldreomsorg är en
            förutsättning för att många kvinnor ska kunna delta på arbetsmarknaden
            och därigenom ha en egen inkomst. Kvinnor utgör också majoriteten
            i den äldre befolkningen p.g.a. att de generellt sett lever längre
            än män. Kvinnor som har levt sina liv ihop med män lever ofta
            ensamma de sista åren i livet, bl.a. p.g.a. kvinnors längre livslängd
            och det faktum att kvinnor i Sverige ofta är ett par år yngre
            än sin partner. Lägg därtill kvinnors lägre pensioner så blir
            det tydligt att en god och välutbyggd äldreomsorg är avgörande
            för kvinnors livskvalitet.
          </p>
          <p xml:id="i-59PFcxuskTA9e1tFvqM5xF">
            Det finns ett tydligt mönster i utvecklingen av kommunernas äldreomsorg.
            Kommunerna tillhandahåller allt färre platser. När äldre nekas
            plats på äldreboenden och hänvisas till hemtjänst kan de med ekonomiska
            resurser köpa till tjänster, vilket gör hemtjänsten till en klassfråga.
          </p>
          <p xml:id="i-4w5GMrh7uRPiDbqC8A6NyJ">
            Det blir allt svårare att få en plats på vård- och omsorgsboende.
            Antalet platser i permanent vård- och omsorgsboende, det som tidigare
            hette särskilt boende, minskade mellan 2002 och 2011 med 20 000
            platser. Fram till och med 2011 minskade andelen personer över
            65 år som hade särskilt boende från 7,5 procent till 5,2 procent.
            Under de senaste tre åren har antalet äldre i särskilt boende
            minskat med 3 200 samtidigt som fler äldre får omfattande hemtjänstinsatser
            (Socialstyrelsens ekonomiska analyser och lägesrapport 2013).
            Istället ser man ett mönster där de gamla hänvisas till att bo
            kvar i sina ordinarie boenden och få hemtjänst trots att de önskar
            få flytta in på ett äldreboende.
          </p>
          <head xml:id="i-HZfFSNGti4BLLpLDnGhNrG" type="h2">
            2.1 Ingen ska nekas plats på äldreboende
          </head>
          <p xml:id="i-Q8pBM3jxZxpUSKciKaCskz">
            Socialstyrelsen skriver i sin rapport ”Vård och omsorg om äldre”
            (2015) att ”möjligheterna för äldre att bo i särskilt boende har
            begränsats under de senaste fem åren”. Kartläggningar visar att
            det blivit allt svårare att beviljas boende på äldreboenden och
            ett 80-tal kommuner uppger att de har brist på boenden i förhållanden
            till de äldres behov och ännu fler bedömer det som att det inom
            fem år kommer råda brist på äldreboenden. Detta medan antalet
            äldre alltjämt ökar; andelen personer 80 år och äldre förväntas
            öka från 5,3 procent till 7,5 procent mellan 2013 och 2030. Socialtjänstlagen
            anger att äldre ska få leva ett värdigt liv och känna välbefinnande
            och att kommunerna ska inrätta särskilda boendeformer för service
            och omsorg för de som behöver (socialtjänstlagen). På grund av
            bland annat den rådande bristen på boenden i många kommuner är
            det dessvärre inte ovanligt att äldre nekas platser på äldreboenden
            trots starka önskemål om att få flytta till ett sådant. Utöver
            de fördelar som en flytt till ett äldreboende skulle medföra för
            individen görs också samhällsekonomisk nytta eftersom de äldre
            som önskat flytta in på äldreboende men nekats står för en högre
            andel sjukhusbesök än de som beviljas inflyttning.
          </p>
          <p xml:id="i-DtEfFMQRZrk814QpB3eAx">
            Vänsterpartiet menar att det inte är rimligt att de äldre inte
            erbjuds plats på äldreboenden när de uttryckligen vill flytta
            dit. Oro och otrygghet bedöms inte längre som tillräckliga skäl
            för att bevilja vård- och omsorgsboende, utan i många fall krävs
            en demensdiagnos för att få en plats. Det förekommer även att
            väntetiderna för att få en plats är alltför långa, varmed ett
            större ansvar lastas över på de anhöriga.
          </p>
          <p xml:id="i-X9wgayyCrepwn8fPjtT6km">
            Kommunerna behöver på längre sikt få ökade anslag för att kunna
            anställa mer personal i äldreomsorgen. Idag går äldreomsorgen
            i flera kommuner med underskott.
          </p>
          <p xml:id="i-TQk1MqsmUeUCMpKNVnj92q">
            Äldreboendet ska vara öppet och en resurs för de äldre i området.
            På äldreboendet ska de kunna delta i aktiviteter, låna lokaler
            och inta måltider. I nuläget är det relativt svårt att beviljas
            plats på ett äldreboende. Vänsterpartiet menar att det inte bör
            finnas möjlighet för kommunerna att neka äldre plats på boenden.
            En översyn bör göras gällande bedömningskriterierna för beviljandet
            av plats på äldreboende. Detta bör riksdagen ställa sig bakom
            och ge regeringen till känna.
          </p>
          <head xml:id="i-5xM15ZGeXBJW3eqFm5maNL" type="h2">
            2.2 Flerspråkiga äldreboenden
          </head>
          <p xml:id="i-TzWHMN6YwtB82dNmDkCfgj">
            Äldreomsorgen ska välkomna alla äldre. För att kunna göra det
            måste man inse att äldre inte är en homogen grupp. Precis som
            resten av Sveriges befolkning kan äldre ha olika etniska ursprung
            eller ha ett annat modersmål än svenska. För att möta alla med
            värdighet behövs kunskap och ibland organisatoriska förändringar.
            Alla resurser måste tas till vara i arbetet för en god äldreomsorg
            oavsett språkbakgrund. Vården ska utformas efter den enskildes
            behov och ett sådant behov är givetvis att kunna kommunicera med
            sin omgivning och göra sig förstådd. Det är av central vikt att
            de äldre kan tala med omvårdnadspersonalen och redogöra för sina
            behov. Om inte detta är fallet tenderar en stor del av ansvaret
            att hänskjutas till de anhöriga som därmed upplever stor stress
            av vetskapen att den äldre personen inte kan göra sig förstådd.
            Det gör i sin tur att anhöriga blir belastade i högre utsträckning
            än vad som skulle bli fallet om flerspråkighet erbjöds. Det är
            en icke önskvärd utveckling.
          </p>
          <p xml:id="i-5FTJb6nzXsVVV9TgCZQ5iy">
            Äldre personer med utländsk bakgrund får generellt sett mindre
            offentlig vård och omsorg än svenskfödda äldre. Studier tyder
            på att bristande information om äldreomsorgen, olika synsätt på
            åldrandet och brist på alternativ med ett gemensamt språk och
            kulturellt anpassad miljö är orsaker till att de kommunala tjänsterna
            utnyttjas i lägre grad. Många kommuner brister i att erbjuda en
            äldreomsorg anpassad till äldre med utländsk bakgrund. I stället
            förlitar kommunerna sig på framförallt kvinnors obetalda omsorgsarbete
            eller på anhöriganställningar. Invandrade äldres omsorgsbehov
            har i större utsträckning än äldre svenskars lösts genom s.k.
            anhöriganställning eller med anhörigbidrag.
          </p>
          <p xml:id="i-93GGvMUEjM6pskWFPJzFbE">
            Äldres svårigheter att förstå och tala det svenska språket görs
            till ett problem som kommunen löser med anhörigvård, betald eller
            obetald, istället för att anpassa den offentliga omsorgen efter
            de äldres behov. Det riskerar att leda till en diskriminerande
            kommunal praxis där yngre kvinnor i familjen förväntas vårda de
            äldre. Det försvårar också de vårdande kvinnornas egen möjlighet
            att komma ut på arbetsmarknaden. Äldre som har kommit till Sverige
            sent i livet kanske inte har hunnit lära sig språket. Andra förlorar
            det inlärda språket i takt med åldrandet. För dessa grupper är
            det mycket viktigt att kunna få omsorg på det egna modersmålet.
            Omsorg på modersmålet innebär trygghet och ger också möjlighet
            till bättre vård då brukaren bättre kan uttrycka sina önskemål
            och behov.
          </p>
          <p xml:id="i-NgHLggFPsuLsNtA4sgJeY1">
            Inom äldreomsorgen vet man att smaker, ljud och dofter är oerhört
            viktiga för trygghet och välmående. Det kan vara mat som man ätit
            på sin hemort, det kan vara musik eller specifika dofter. Detta
            är en viktig del av en god omsorg som lättare kan tillhandahållas
            även till personer med annan kulturell bakgrund än svensk, om
            omsorgen ges en kulturkompetent inramning. I nuläget finns det
            lagstadgad rätt att inom förvaltningsområden få ”hela eller delar
            av den service och omvårdnad som erbjuds” (lagen [2009:724]) om
            nationella minoriteter och minoritetsspråk) på minoritetsspråken
            finska, meänkieli eller samiska. Det är dags att titta på nästa
            steg. Regeringen bör ge Socialstyrelsen i uppdrag att utreda behovet
            av äldreboenden med personal som talar fler språk än svenska,
            inklusive teckenspråk. Detta bör riksdagen ställa sig bakom och
            ge regeringen till känna.
          </p>
        </div>
        <div xml:id="i-M6HypYdQcdEjqJDmq4vYWC" type="signatureBlock">
          <list xml:id="i-UAjM83mHAfaVkGQ6UQaniw">
            <item xml:id="i-3Rq8mcTNM66BNeVDqNoxfX" who="i-9XTMNkDLu5u66FsWiwysh1" type="signature">
              Karin Rågsjö (V)
            </item>
            <item xml:id="i-3hFzuC1BMHajC9Z3WAGfTw" who="i-8voj19hLWTGJHkxNP79tRb" type="signature">
              Nooshi Dadgostar (V)
            </item>
            <item xml:id="i-MbhAku8VDa6WPTN7ea4J1Q" who="i-7Gy2xwC7Jyimjy9QTKnQEf" type="signature">
              Rossana Dinamarca (V)
            </item>
            <item xml:id="i-CrUtixTP5WwH5S6oDzFPd9" who="i-7EGhEVdWhirq9oiHvVcrQR" type="signature">
              Lotta Johnsson Fornarve (V)
            </item>
            <item xml:id="i-8G2uFTKjH53QvE9osTcfkv" who="i-3SiHjpmKqDX1ahURx9ZWt3" type="signature">
              Maj Karlsson (V)
            </item>
            <item xml:id="i-PQx24MD3dLYc6rcHNGYRtm" who="i-Beux79YM43dDCxrVuBqfWw" type="signature">
              Torbjörn Björlund (V)
            </item>
            <item xml:id="i-PRnZ8xDUuymw5wYXwbmEYJ" who="i-B4hV7rgBZqLtXzSvZhQHbo" type="signature">
              Mia Sydow Mölleby (V)
            </item>
          </list>
        </div>
      </div>
    </body>
  </text>
</TEI>
