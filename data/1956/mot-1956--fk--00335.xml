<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1956/mot_1956__fk__335/mot_1956__fk__335-001.pdf"/>
      <fw xml:id="i-YX26Lpki1esUGxHTp4Rswu">
        Nr 335—344 Motioner i Första kammaren, nr 335 år 1956 1
      </fw>
      <div type="motHeader" xml:id="i-FyLPYEbmmt7TUeAhHD1KTP">
        <div type="motTitle" xml:id="i-Jez2mS5xnZpx7JHceka5BB"/>
        <div type="motSubmissionInfo" xml:id="i-AC9Hp8uhEpMNtjZffbJbrZ"/>
      </div>
      <div type="motBody" xml:id="i-4dXYUUmjfZjJ4HWd6E8ZHK">
        <div xml:id="i-o3DVwxHKWBm7LBcLg13rZ">
          <p xml:id="i-BybfmFsSqE9uXbv7BL7ZUS">
            Nr 335
          </p>
          <p xml:id="i-8QxcRnin5eAeEoR1Bji4Qa">
            Av fru Gärde Widemar m. fl., om vissa ändrade regler an- gående
            förmyndares förvaltning av omyndigas egendom m. m.
          </p>
          <p xml:id="i-RzWdPGqmDpUKDxtXsNySPy">
            Om förmyndares förvaltning av omyndigs egendom stadgas i 15 kap.
            föräldrabalken. I 1 $ utsäges, att förmyndaren är pliktig att
            tillse, att den omyndiges tillgångar äro anbragta sålunda att
            erforderlig trygghet finnes för deras bestånd och skälig avkastning
            erhålles. Enligt 2 $ skola lösören, som icke böra behållas till
            nytta för den omyn- dige, avyttras. Vissa undantag härifrån äro
            dock medgivna. Aktier och andra värdepapper böra enligt 3 $, om
            de icke kunna med trygghet till den omyndiges fördel behållas,
            av förmyndaren försäljas, när det lämpligen kan ske. Fordringar,
            som icke kunna med trygghet förbliva utestående, böra så snart
            ske kan indrivas. I 4 $ stadgas, att den omyndiges penningmedel
            skola göras räntebä- rande. För sådant ändamål äger förmyndaren
            inköpa obligationer eller förvärva fordran, som inskrives eller
            inskrivits i statsskuldboken, eller utlåna medlen mot inteckning
            i fast egendom eller ock i myndlingens namn insätta dem hos postsparbanken
            eller sparbank eller för längre tid hos annan bank. Med bank avses
            i detta sammanhang jämväl centralkassa för jordbrukskredit. Närmare
            bestämmelser om de obligationer, som må inköpas, om beskaffenheten
            av den inteckningssäkerhet, varemot utlå- ning må ske, samt om
            de räkningar, å vilka insättning hos bank må äga rum, meddelas
            av Konungen. Bestämmelser i sistnämnda ämnen finnas upptagna i
            en förordning av den 21 november 1924. Utan särskilt samtycke
            av överförmyndaren äger förmyndaren enligt 1 $i denna förordning
            för omyndigs medel inköpa följande slag av obli- gationer, nämligen
            1) obligationer, som utfärdats eller garanterats av staten; 2)
            obligationer, utfärdade eller garanterade av svensk kommun eller
            landsting, som till lånets upptagande eller garanterande erhållit
            Konungens tillstånd; 3) Aktiebolaget Svenska tobaksmonopolets
            obliga- tioner; 4) Sveriges allmänna hypoteksbanks, Konungariket
            Sveriges stadshypotekskassas eller Svenska bostadskreditkassans
            obligationer; samt 5) obligationer, utfärdade av Stockholms inteckningsgarantiaktie-
            bolag eller av aktiebolag, som driver lånerörelse i enlighet med
            bestäm- melserna i lagen den 22 juni 1911.
          </p>
          <p xml:id="i-YSgaiUvyoaot9vpqsFC7wZ">
            Bihang till riksdagens protokoll 1956. 3 saml. Nr 335—344
          </p>
          <pb facs="riksdagen-motions-pdf/data/1956/mot_1956__fk__335/mot_1956__fk__335-002.pdf"/>
          <fw xml:id="i-KnFzsdioeQxnJFMRY9Q1k4">
            2 Motioner i Första kammaren, nr 3335 år 1956
          </fw>
          <p xml:id="i-P7kRVWt49L5VZKCZxRFB6Q">
            Enligt 2 $ må utlåning av omyndigs medel, utan överförmyndarens
            samtycke, äga rum allenast mot säkerhet av inteckning, inom sextio
            pro- cent av senast fastställda taxeringsvärdet, i jordbruksfastighet
            eller ock i annan fastighet i stad, köping eller municipalsamhälle,
            varå finnes upp- förd byggnad, huvudsakligen innehållande bostadslägenheter
            för uthyr- ning; dock skall, för att inteckning i fastighet av
            sistnämnda slag må belånas, inteckningen vara belägen jämväl inom
            det belopp, som täckes av brandförsäkring. Är inteckningen meddelad
            i fast egendom, som be- står av jordbruksfastighet och annan fastighet,
            må hänsyn tagas allenast till det taxeringsvärde, som åsatts jordbruksfastighet.
            Omyndigs medel må vidare enligt 3 $ insättas, förutom hos postspar-
            banken eller sparbank, å depositionsräkning hos annan bank, dock
            med sådant villkor i fråga om tiden, att hos banken högsta ränta
            enligt sådan räkning erhålles. Gottgöres samma ränta för medel,
            som innestå å annan räkning, må ock därå insättning ske. I 3 $
            av nyssnämnda kapitel i föräldrabalken stadgas att, om förmyn-
            daren vill göra den omyndiges penningmedel räntebärande på annat
            sätt än i 4 $ avses, eller om han vill använda dem till inköp
            av aktier eller därmed jämförliga värdepapper eller eljest göra
            dem fruktbärande, han skall taga överförmyndarens samtycke därtill.
            Ej må sådant samtycke givas, med mindre särskilda skäl äro därtill.
            De regler, som sålunda gälla rörande placering av omyndigs egendom,
            bygga på förutsättningen att man kan räkna med ett något så när
            fast penningvärde. Beträffande omyndigas egendom är säkerhetskravet
            det primära. De nu gällande reglerna kunna emellertid i varje
            fall vid en restriktiv tillämpning — och de inbjuda härtill —
            under tider av fallande penningvärde lända den omyndige till ekonomiskt
            förfång så till vida som penningmedlens placering i fordringar
            icke på samma sätt som för- värv av realvärden garanterar den
            omyndige mot förlust genom penning- värdets fall. Den under senare
            tid skedda hastiga penningförsämringen har gjort, att de omyndiga
            på grund av gällande placeringsregler reellt sett gått förlustiga
            en avsevärd del av sina medel. De ha t. o. m. drabbats hårdare
            än myndiga personer, som kunnat välja sina placeringar. Hänsyn
            till önskvärdheten att skydda de omyndigas kapital mot värde-
            minskning till följd av förändringar i penningvärdet får naturligtvis
            å andra sidan icke drivas så långt att man bortser från de risker
            i övrigt, som äro förknippade med kapitalplacering av olika slag.
            Det gäller att utforma sådana regler att man såvitt möjligt garderar
            den omyndige både mot inflation och andra ekonomiska risker. Stadgandet
            i 15 kap. 3 $ föräldrabalken om överförmyndarens sam- tycke till
            viss placering har kommit att tillämpas väsentligt olika på olika
            håll. Medan i Stockholm och andra större städer placering i börsnoterade
            aktier i stor utsträckning medgivits, ha inom andra kommuner,
            särskilt
          </p>
          <pb facs="riksdagen-motions-pdf/data/1956/mot_1956__fk__335/mot_1956__fk__335-003.pdf"/>
          <fw xml:id="i-TdLKbuT3iBeecDGn6faxC">
            Motioner i Första kammaren, nr 335 år 1956 3
          </fw>
          <p xml:id="i-DUpNxH2T8D4iWMu2VA5yTZ">
            på landsbygden, ur de omyndigas synpunkter välmotiverade framställ-
            ningar om sådan placering stött på principiellt motstånd från
            överför- myndares sida. Denna skillnad i tillämpningen måste anses
            stötande. Den allmänna inställningen till placering av omhänderhavda
            medel i aktier har under tiden efter de nu gällande placeringsreglernas
            tillkomst 1924 undergått en väsentlig förändring. Kassor och fonder,
            icke minst har detta gällt fackföreningarnas medel, vilka tidigare
            uteslutande pla- cerades i obligationer och andra fordringar,
            placeras numera ofta till väsentliga delar i aktier. även försäkringsbolag
            placera numera ofta sina fria fonder delvis i aktier. Det må i
            detta sammanhang anmärkas, att Nobelstiftelsens styrelse medgivits
            rätt att inom viss gräns för stiftel- sens räkning inköpa bl.
            a. aktier i ”sådana svenska industriella företag, som med fästat
            avseende å naturatillgångar och övriga ekonomiska för- hållanden
            befinnas lämpliga för anbringande av stiftelsens medel”. Frågan
            om ändrade placeringsbestämmelser och därmed samman- hängande
            frågor har varit föremål för motioner vid 1951, 1952 och 1955
            års riksdagar. För att få till stånd mer ändamålsenliga bestämmelser
            rörande place- ring av omyndigas medel och en större jämnhet i
            tillämpningen på detta område anse vi att en utredning nu bör
            komma till stånd. Genom lämp- liga regler bör man dessutom söka
            lägga hinder mot placeringar av speku- lativ karaktär. I samband
            med utredning om ändrade regler beträffande placering av omyndigas
            medel torde möjligheterna att tillhandagå de överförmyndare, som
            finna sig vara i behov därav, sakkunnig upplysning angående lämp-
            ligheten av olika placeringsmöjligheter övervägas. Den stora olikhet
            i tillämpningen av placeringsreglerna, som för närvarande råder,
            samman- hänger uppenbarligen i hög grad med de varierande förutsättningarna
            hos olika överförmyndare att på eget ansvar bedöma ekonomiska
            för- hållanden av denna art. Det måste anses mycket otillfredsställande
            för en omyndig eller hans förmyndare att frågan om hur den omyndiges
            medel skola på ett betryggande och samtidigt med hänsyn till hans
            för- hållande och behov lämpligaste sätt placeras skall vara helt
            beroende av kompetensen hos den överförmyndare, som har tillsyn
            över förmynder- skapet. Olika lösningar äro här tänkbara. En möjlighet,
            som måhända kan förtjäna att närmare prövas, är att rådgivningen
            åt överförmyndarna anförtros åt en särskild nämnd sam- mansatt
            av personer med omfattande erfarenhet inom näringsliv och finansförvaltning.
            Huruvida en dylik nämnd skall verka centralt eller eventuellt
            uppdelas på ett flertal nämnder, verksamma inom var sin del av
            landet, bör även övervägas. I de fall då förmyndaren och överförmyn-
            daren stannat i olika mening i en placeringsfråga torde förmyndaren
            re- dan nu kunna hänvända sig till förmynderskapsdomstolen. Kommer
            den
          </p>
          <pb facs="riksdagen-motions-pdf/data/1956/mot_1956__fk__335/mot_1956__fk__335-004.pdf"/>
          <fw xml:id="i-LenmBmX6p7DHy2wZrUUbmZ">
            4 Motioner i Första kammaren, nr 335 år 1956
          </fw>
          <p xml:id="i-B5RYRrBkneCwu9Zx1tHhry">
            nu ifrågasatta nämnden till stånd, lära domstolarna i dylika
            fall icke komma att underlåta att inhämta yttrande därifrån. Den
            föreslagna utredningen bör slutligen också undersöka möjlighe-
            terna att förbättra kontrollen över överförmyndarnas förvaltning.
            Denna kontroll, som nu ligger hos förmynderskapsdomstolen, har
            i realiteten blivit av rent formell natur. Att så är förhållandet
            framgår av följande uttalande i ett den 26 november 1952 av särskilt
            förordnad utrednings- man avgivet betänkande: ”I fråga om föreskriften
            om inspektion av över- förmyndarna har utredningsmannen av de
            inkomna uppgifterna funnit framgå, att tillämpningen därav vore
            föga enhetlig. I endast omkring 25 domsagor bleve överförmyndarnas
            verksamhet föremål för inspektion mer regelbundet eller i varje
            fall efter viss turordning. Från en domsaga med 13 överförmyndardistrikt
            hade meddelats att alla distrikt inspekte- rades årligen. Eljest
            förlöpte i regel 3—5 år mellan inspektionerna, men även intervaller
            på upp till tio år hade uppgivits förekomma. I ett 20-tal domsagor
            hade endast inspektion av vissa distrikt förekommit, och från
            icke mindre än ett 70-tal domsagor hade meddelats att inspektion
            aldrig verkställts.” Några åtgärder ha, såvitt känt är, ännu icke
            vidtagits med anledning av detta betänkande. I första hand böra
            de åtgärder vidtagas som före- slagits i betänkandet, och i andra
            hand bör undersökas, huruvida icke kontrollen av överförmyndarna
            kan ytterligare utbyggas. Under hänvisning till ovan anförda hemställa
            vi, att riksdagen måtte i skrivelse till Kungl. Maj:t anhålla
            om utredning för att utforma lämpliga regler angående placering
            av omyndigs penningmedel samt angående sakkunnig hjälp åt överförmyndarna
            och utvidgad kon- troll över dessa.
          </p>
          <p xml:id="i-DgZmeoQtQW51RUQfgDzk6a">
            Stockholm den 26 januari 1956 Ingrid Gärde Widemar
          </p>
          <p xml:id="i-NHA2R6kFKWLWaiZQdrSUTb">
            Ebon Andersson Nils Aastrup Nils Theodor Larsson
          </p>
          <p xml:id="i-TUcu7vvTUJStFThgqR8JGx">
            Hammarby
          </p>
        </div>
      </div>
    </body>
  </text>
</TEI>
