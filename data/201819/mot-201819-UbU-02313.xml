<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201819-UbU-02313">
  <teiHeader>
    <fileDesc>
      <titleStmt>
        <title>Förbättra skolsituationen för elever med särskild begåvning </title>
        <author corresp="i-X9jqcGenibr5tWEbnZgddm">av Annika Hirvonen Falk m.fl. (MP)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2018/19:2313 av Annika Hirvonen Falk m.fl. (MP)</title>
          <idno type="rdwebb">H6022313</idno>
          <rs type="number">2313</rs>
          <orgName type="comitteeAbbreviation">UbU</orgName>
          <ref type="dokument_url_text">http://data.riksdagen.se/dokument/H6022313/text</ref>
          <ref type="dokument_url_html">http://data.riksdagen.se/dokument/H6022313</ref>
          <ref type="dokumentstatus_url_xml">http://data.riksdagen.se/dokumentstatus/H6022313</ref>
          <ref type="docx">http://data.riksdagen.se/fil/DF47F169-D738-4898-9360-6F1B1D505698</ref>
          <ref type="pdf">http://data.riksdagen.se/fil/C8848C04-17DA-4EC7-A204-16B05451282D</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-X9jqcGenibr5tWEbnZgddm</idno>
            <name>Annika Hirvonen Falk</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-XNt7eWTuNMW1Ce4R4bYMT</idno>
            <name>Leila Ali-Elmi</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-9CuY4EZ971YdyxJ8sudKc</idno>
            <name>Åsa Lindhagen</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-JvTcH4gT1Wc6vVQGE67UK3" type="signed"/>
        <correspContext corresp="i-JvTcH4gT1Wc6vVQGE67UK3">
          <note type="signatory" corresp="i-X9jqcGenibr5tWEbnZgddm"/>
          <note type="signatory" corresp="i-XNt7eWTuNMW1Ce4R4bYMT"/>
          <note type="signatory" corresp="i-9CuY4EZ971YdyxJ8sudKc"/>
        </correspContext>
        <correspAction type="submitted" xml:id="i-Caj7LtpE8gRmCxwogeMaxL">
          <date when="2018-11-29"/>
          <time when="16:08:17"/>
        </correspAction>
        <correspAction type="reviewed" xml:id="i-1NghWWkgNzaV6TjeiAdaq">
          <date when="2018-11-29"/>
          <time when="16:38:57"/>
        </correspAction>
        <correspAction type="referred" xml:id="i-9CBL5zTRzyQA4q8G6k8M1J">
          <date when="2018-12-05"/>
        </correspAction>
        <correspAction type="assigned" xml:id="i-uzYcUX8SDE1Ptc3gfxY4B">
          <date when="2019-06-11"/>
          <time when="10:35:49"/>
        </correspAction>
        <correspContext corresp="i-uzYcUX8SDE1Ptc3gfxY4B">
          <ref type="assignedTo">Utbildningsutskottet</ref>
        </correspContext>
        <correspAction type="behandlas_i" xml:id="i-M9aVBuookBwL4fQ4nU1VCE"/>
        <correspContext corresp="i-M9aVBuookBwL4fQ4nU1VCE">
          <ref type="uppgift">2018/19:UbU10</ref>
          <ref type="ref_dok_id">H601UbU10</ref>
          <ref type="ref_dok_typ">bet</ref>
          <ref type="ref_dok_rm">2018/19</ref>
          <ref type="ref_dok_bet">UbU10</ref>
          <ref type="ref_dok_titel">Övergripande skolfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-7kETR3HTf1EwKsmjN4tVtH"/>
        <correspContext corresp="i-7kETR3HTf1EwKsmjN4tVtH">
          <ref type="uppgift">2018/19:UbU9</ref>
          <ref type="ref_dok_id">H601UbU9</ref>
          <ref type="ref_dok_typ">bet</ref>
          <ref type="ref_dok_rm">2018/19</ref>
          <ref type="ref_dok_bet">UbU9</ref>
          <ref type="ref_dok_titel">Lärare och elever</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">Motion till riksdagen 2018/19:2313 av Annika Hirvonen Falk m.fl. (MP) Förbättra skolsituationen för elever med särskild begåvning</div>
      </div>
      <div type="motBody">
        <div type="motSummary">
          <head xml:id="i-XoYvQUnFtyhHQqKV7L42nV">
            Sammanfattning
          </head>
          <p xml:id="i-567GG1FuGQwS8m9YWHrkTx">
            ”Barn och elever ska ges stöd och stimulans så att de utvecklas
            så långt som möjligt.” Det är skollagens kanske viktigaste skrivning.
            Den gör tydligt att utbildningen ska ta hänsyn till barns och
            elevers olika behov. Barn är olika. Och skolan ska vara en plats
            för alla. Ett barn som tidigt får utrymme att utvecklas, som får
            känna att man duger, får förutsättningar att bli den bästa vuxna
            den kan vara. Ett barn som aldrig finner sig tillrätta, hålls
            tillbaka, inte ges förutsättningar att utvecklas och växa, riskerar
            att hamna vid sidan av i skolan och i värsta fall i samhället.
            Det innebär en stor förlust för både den enskilda och samhället
            som helhet. En grupp elever som sällan tar plats i debatten, för
            vilka skolan borde vara lustfylld men ofta blir ett stort hinder
            på vägen mot vuxenlivet, är elever med särskild begåvning. Det
            kan handla om att man har lätt för ett ämne, snabbt blir färdig
            med uppgifterna eller att man i alla teoretiska ämnen ligger betydligt
            före sina jämnåriga klasskamrater. Ofta upplever eleven att man
            inte får uppgifter som utmanar och skolan upplevs meningslös och
            ibland till och med ångestfylld. Upplevelserna och utmaningarna
            skiljer sig mycket åt. Det som förenar är att skolan har svårt
            att hantera olikheterna. Känslor av utanförskap är ofta en del
            av bilden. Mobbning är inte ovanligt.
          </p>
          <p xml:id="i-KQEdUGKqMyNCqQPRzzpzu3">
            Betydelsen av att tidigt identifiera elever med särskild begåvning
            kan inte nog understrykas. Ju tidigare undervisningen kan anpassas
            för att möta eleven där just hen befinner sig, desto mer meningsfull
            kan skolgången kännas för varje elev.
          </p>
          <p xml:id="i-XdvWZLjzswC4aH5oFPxcH1">
            Vi behöver göra mycket mer för att elever med särskild begåvning
            ska utmanas och trivas i skolan. Elever med särskild begåvning
            har inget problem som behöver lösas. De bär på en stor möjlighet
            för sig och för oss alla. Skolan måste byggas om för att kunna
            möta och utmana elever på olika nivåer.
          </p>
          <p xml:id="i-LWxzvZNmbiBiR9Yhuz7ZcS">
            Mot den bakgrunden föreslår Miljöpartiet i denna motion ett flertal
            insatser för att förbättra skolsituationen för elever med särskild
            begåvning.
          </p>
        </div>
        <div type="motProposal" subtype="förslag">
          <head xml:id="i-73kbHByoz4kV3JyXfpCf6R">
            Förslag till riksdagsbeslut
          </head>
          <list style="ol">
            <item xml:id="i-Hbhvxc9BZXfjLLgACNb2oL">
              Riksdagen ställer sig bakom det som anförs i motionen om att
              samla myndigheterna i ett särskilt uppdrag för särskilt begåvade
              barn och tillkännager detta för regeringen.
            </item>
            <item xml:id="i-Np1ttjAu8oDp9wZ1gFvF7W">
              Riksdagen ställer sig bakom det som anförs i motionen om att
              stärka samarbetet mellan stadier och mellan skolor och högskolor/universitet
              och tillkännager detta för regeringen.
            </item>
            <item xml:id="i-HzjmQaAKgiUGnbV4TfJL5F">
              Riksdagen ställer sig bakom det som anförs i motionen om att
              distansundervisning ska betraktas som stödåtgärd och tillkännager
              detta för regeringen.
            </item>
            <item xml:id="i-N1k7AFJbs7TjtL5MV5RaJV">
              Riksdagen ställer sig bakom det som anförs i motionen om att
              lagstiftningen behöver säkra rättigheter för den elev som gått
              före till en högre årskurs, och detta tillkännager riksdagen för
              regeringen.
            </item>
            <item xml:id="i-QJpvEDJPLq9d8oCQjEwiRv">
              Riksdagen ställer sig bakom det som anförs i motionen om medel
              till organisationer som arbetar för elever med särskild begåvning
              och tillkännager detta för regeringen.
            </item>
          </list>
        </div>
        <div type="motContent">
          <head type="h1" xml:id="i-4ScUyRjxAtRkwkSLtQKRNP">
            Samla myndigheterna i ett särskilt uppdrag för särskilt begåvade
            barn
          </head>
          <p xml:id="i-9Xxzq3hxfFMDAtnEdZVtR7">
            Skollagen ger barn rätt att utmanas och utveckla sin kunskap
            så långt det går. Det kan göras genom djupare studier i ämnet,
            mentorskap till andra elever eller en plan som spänner över olika
            ämnen där eleven har olika kunskapsprofil. Men kunskapen om hur
            detta ska gå till är ofta begränsad på skolorna. Därför behöver
            ett särskilt nationellt skolutvecklingsprogram byggas upp som
            ger lärare och rektorer tillgång till modern kunskap och beprövade
            praktiska verktyg för deras undervisning. Skolinspektionen behöver
            också ha former för att granska att skollagen följs, att elever
            som behöver särskilda utmaningar i ett eller flera ämnen får det.
          </p>
          <head type="h1" xml:id="i-VL1mjeacvB2oCg75S2rHr9">
            Stärka samarbetet mellan stadier och mellan skolor och högskolor/universitet
          </head>
          <p xml:id="i-MoZ33FGcmMh3EzQmVCR2i">
            Svensk skola är ofta åldersstyrd. Det finns exempel på hur en
            elev kan läsa ett eller flera ämnen i en högre årskurs än sin
            egen, hur skolor kan samarbeta med forskare inom ett ämnesfält
            och hur en elev kan påbörja en högskoleutbildning innan hela gymnasiet
            (eller grundskolan) är genomgånget. De goda exemplen behöver utvecklas
            och spridas. Det finns också mycket att lära från andra länders
            erfarenheter. Utgångspunkten bör såklart vara att om en elev kan
            utvecklas betydligt bättre i ett ämne i en högre årskurs ska det
            finnas en möjlighet för eleven att läsa på den nivån.
          </p>
          <head type="h1" xml:id="i-W7enhcZ9ij4YkD7kdthXDy">
            Distansundervisning ska betraktas som stödåtgärd
          </head>
          <p xml:id="i-3ckwEYMJETSsBwjN65X2JA">
            Distansundervisning är ofta en möjlighet och ett komplement för
            elever med särskild begåvning. Lagstiftning om att distansundervisning
            ska kunna betraktas som stödåtgärd, och därmed ska vara en rättighet
            under vissa omständigheter, behöver genomföras.
          </p>
          <head type="h1" xml:id="i-QbYfgEvovveBAT277GwgrM">
            Lagstiftningen bör säkra rättigheter för den elev som går i en
            högre årskurs
          </head>
          <p xml:id="i-PsxMVqcDPFb1UMF3a6xNbm">
            Idag följer vissa rättigheter i skollagen, som t ex rätten till
            plats på fritidshem, elevens årskurs och inte ålder. Det ställer
            till problem för elever som går i årskurser över sin ålder. Skollagen
            bör ändras så att den typen av rättigheter i normalfallet följer
            ålder och inte årskurs. Även rätten till studiestöd behöver ses
            över, i syfte att få till en mer flexibel utformning.
          </p>
          <head type="h1" xml:id="i-3VUoHWjuFZVDCNjkGwHKYk">
            Fördela medel till organisationer som arbetar för elever med
            särskild begåvning
          </head>
          <p xml:id="i-EbDEUYE6e6Dmnooxtq34gi">
            Skolan kommer aldrig kunna göra allt. Att organisationer till
            exempel skapar mötes­platser, letar stipendier och hjälper till
            med kontakter till internationella utbildningar på hög nivå är
            viktigt, inte minst för att elever med särskild begåvning ska
            ha samma chans att utveckla sin begåvning oavsett vilken familj
            de växer upp i. Miljöpartiet vill därför stärka sådana organisationer
            med statliga resurser och vill att regeringen tar fram ett förslag
            på hur ett sådant stöd skulle kunna utformas.
          </p>
        </div>
        <div type="motSignatures">
          <list>
            <item xml:id="i-Rz3V195YiJoSoyGoMuXsvL" who="i-X9jqcGenibr5tWEbnZgddm">
              Annika Hirvonen Falk (MP)
            </item>
            <item xml:id="i-Xa5Rjssneefd2HqwoXNppt" who="i-XNt7eWTuNMW1Ce4R4bYMT">
              Leila Ali-Elmi (MP)
            </item>
            <item xml:id="i-4rYYS3xyVnUKaRQQdpcvbz" who="i-9CuY4EZ971YdyxJ8sudKc">
              Åsa Lindhagen (MP)
            </item>
          </list>
        </div>
      </div>
    </body>
  </text>
</TEI>
