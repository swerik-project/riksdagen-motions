<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1948/mot_1948__fk__63/mot_1948__fk__63-001.pdf"/>
      <fw xml:id="i-W9KRrn2hbKeomMnbbjd6Rj">
        Motioner i Första kammaren, nr 63. 1
      </fw>
      <div type="motHeader" xml:id="i-VRCUyM9d9ZxrYpixAGKHev">
        <div type="motTitle" xml:id="i-XZz42SJFKsKcP8R5jdSKe"/>
        <div type="motSubmissionInfo" xml:id="i-2vnmhxiyKEKPTjAF6RUniE"/>
      </div>
      <div type="motBody" xml:id="i-RUWdtBxVXw6H91ZzTa8qkR">
        <div xml:id="i-p3ghpMpph63ZgK3bykvrW">
          <p xml:id="i-YBB5ZY3WaeYxCxY7zX8Bbm">
            Nr 63.
          </p>
          <p xml:id="i-U1zcE5i5bYYqXTNh5QWi3Q">
            Av herr Domö m. fl., om avskaffande av kvarlåtenskapsskatten.
          </p>
          <p xml:id="i-LcRZP6atTH28F9YTiqnLJ6">
            Trots den vägande kritik som från sakkunnigt håll riktades mot
            de skatte- förslag, vilka framlades vid 1947 års riksdag, blevo
            desamma antagna. Den 1 januari i år har den nya lagstiftningen
            trätt i tillämpning. Med hänsyn till de uppenbara svagheterna
            i förevarande lagstiftning anse sig undertecknade, vilka reserverade
            sig mot 1947 års riksdags beslut, böra ånyo bringa densamma under
            riksdagens omprövning, i synnerhet som den måste befaras få menliga
            verkningar på arbetsamhet, företagsamhet och sparande i vårt land
            och därmed försvåra strävandena att övervinna den nuvarande ekonomiska
            krisen. I förevarande motion ägnas uppmärksamhet åt den nya s.
            k. kvarlåtenskapsskatten, medan skattelagstiftningen i övrigt
            kommer att behandlas i annat sammanhang.
          </p>
          <p xml:id="i-WU9X3GiPdstinZbRYtPrFw">
            Kvarlåtenskapsskatten grundar sig på ett förslag av 1945 års
            statsskatte- beredning. Beredningen anförde i sitt betänkande
            bl. a. följande (SOU 1946: 79 s. 212—13):
          </p>
          <p xml:id="i-6r8d7791eLsFeLZQ32y2Xf">
            ”Med arvslottsbeskattningen avses att uttaga skatt på grund av
            det för- mögenhetsförvärv, som vid ett dödsfall erhålles av en
            arvinge eller testa- mentstagare. Då skatten sålunda drabbar mottagaren
            av en arvs- eller testa- mentslott, följer därav, att skattens
            storlek bör vara beroende av arvingens eller testamentstagarens
            förhållanden. Skatten har fördenskull graderats efter såväl arvs-
            eller testamentslottens storlek som arvingens eller testa- mentstagarens
            närmare eller fjärmare skyldskap till den avlidne. Den arvsbeskattning,
            som här ifrågasättes, skulle emellertid icke ha till syfte att
            möjliggöra uttagande av skatt på grund av det förmögenhetsför-
            värv, som erhålles av den till vilken den avlidnes egendom vid
            dödsfallet övergår. Beredningen har nämligen vid avvägningen av
            förmögenhetsbe- skattningens tyngd funnit en högre skattebelastning
            än den, som enligt beredningens förslag åstadkommes genom den
            årliga förmögenhetsskatten, motiverad. Härav torde framgå, att,
            därest en utfyllnad av förmögenhets- beskattningen skall ske genom
            arvsbeskattningen, den sålunda ifrågasatta skatten bör taga formen
            av en till den skattskyldiges död uppskjuten för- mögenhetsbeskattning.
            För en sådan uppskjuten förmögenhetsbeskattning synes en arvslottsbeskattning
            icke vara lämplig. Då den uppskjutna förmö- genhetsbeskattningen
            är avsedd att träda i stället för en förmögenhetsbe- skattning
            i den skattskyldiges livstid, kan den arvsskatt, som här ifrågasät-
            tes, närmast anses jämförlig med en skuld, åvilande kvarlåtenskapsskatten
            i dess helhet. Vid sådant förhållande synes böra tagas under övervägande,
            huruvida införande av en kvarlåtenskapsskatt vid sidan av arvslottsskatten
            erbjuder en framkomlig väg för vinnande av den ytterligare förmögenhets-
            beskattning, som beredningen funnit påkallad.” Bihang till riksdagens
            protokoll 1948. 3 saml. Nr 63—0614. 1
          </p>
          <pb facs="riksdagen-motions-pdf/data/1948/mot_1948__fk__63/mot_1948__fk__63-002.pdf"/>
          <fw xml:id="i-FUi6SyCxChxG4MmDNZBMQb">
            2 Motioner i Första kammaren, nr 63.
          </fw>
          <p xml:id="i-DtJuum6QGUmCb7fJGY7PXC">
            Den av beredningen uppställda fiktionen om en förmögenhetsägares
            skuld till samhället möttes av en stark kritik från remissinstanserna,
            vars berätti- gande icke kunnat jävas. Likväl tog departementschefen
            icke avstånd från beredningens motivering. För att komma förbi
            de oundvikliga svårigheterna att finna en motivering för kvarlåtenskapsskatten
            gjorde han emellertid i proposition nr 212 till 1947 års riksdag
            (s. 343—44) följande uttalande:
          </p>
          <p xml:id="i-4BMVQGwFA3C7oLdQcM4Ma9">
            ”Det synes icke vara nödvändigt att binda sig vid en viss teoretisk
            kon- struktion i vidare mån än att den konsekvens godtages som
            ligger däri, att skattesatserna enligt en progressiv skala röna
            inflytande från förmögenhe- tens storlek.”
          </p>
          <p xml:id="i-DpbVTN1FmEyeBAtMzYr1Xr">
            Innebörden i detta uttalande synes vara, att de rättsliga synpunkterna
            anses kunna helt lämnas å sido.: Dylika synpunkter kräva nämligen
            ett redo- visande av den rättsliga grund på vilken skatten skall
            vila. Det är i första hand nödvändigt att klargöra, huruvida skatten
            skall utgå på grund av för- mögenhetsförvärv eller på grund av
            förmögenhetsinnehav. Utan att man gör en sådan distinktion är
            det över huvud taget icke möjligt att nå fram till en principiellt
            tillfredsställande konstruktion. Det är uppenbart att kvarlåten-
            skapsskatten icke fyller kraven på någotdera slaget av dessa skatteformer.
            Vad först angår frågan om beskattningen av det förmögenhetsförvärv,
            som arv utgör, må erinras om att redan i det betänkande, som låg
            till grund för 1894 års stämpelförordning (varigenom arvslottsbeskattning
            infördes i vårt land), uttalades, att en kvarlåtenskapsskatt —
            såsom skatt å förmö- genhetstillväxt — medförde ojämnheter, vilka
            uppenbarligen stode illa till- sammans med grundsatsen att skatten
            borde lämpas efter skatteförmågan. Även statsskatteberedningen
            har, såsom framgår av ovan anförda citat ur dess betänkande, klart
            utsagt, att den skatt, som skall drabba mottagaren av en arvs-
            eller testamentslott, bör vara beroende av arvingens eller testa-
            mentstagarens förhållanden. Då beredningen arbetat under finansminis-
            terns ordförandeskap, har tydligen även denne biträtt uppfattningen
            om att arvsskatten i inskränkt bemärkelse bör utmätas efter skatteförmågan
            och sålunda uttagas i form av en arvslottsbeskattning. Över huvud
            taget synes detta icke ha bestritts av någon. Det bör sålunda
            vara klart, att kvarlåtenskapsskatten icke är avsedd att utgå
            på grund av förmögenhetsförvärv utan skall utgöra ett komplement
            till den årliga förmögenhetsbeskattningen. Tidigare har även finansministern
            varit angelägen att betona skillnaden mellan skatt å förmögenhetsförvärv
            och skatt å förmögenhetsinnehav. I proposition nr 34 till 1933
            års riksdag med förslag om införande av en kvarlåtenskapsskatt
            vid sidan av arvslotts- beskattningen anförde han sålunda — efter
            att ha erinrat om att arvslotts-
          </p>
          <p xml:id="i-N7ZyNtw36xgMjrjTiD9qT1">
            1 Redan den omständigheten att finansministern icke tillmötesgick
            kraven på att de föreslagna reglerna skulle granskas av lagrådet
            ger uttryck för ett ringaktande av rätts- synpunkterna. Det må
            erinras om att 1941 års lagstiftning rörande beskattning av arv
            och gåva föregicks av sådan granskning.
          </p>
          <pb facs="riksdagen-motions-pdf/data/1948/mot_1948__fk__63/mot_1948__fk__63-003.pdf"/>
          <fw xml:id="i-US8KprvuAmTRv6M92SoStP">
            Motioner i Första kammaren, nr 63. 3
          </fw>
          <p xml:id="i-DiBD1zPmfk1vfuM92oozBo">
            beskattningen vore motiverad såsom en skatt å det tillskott i
            förmögenhet som arvtagaren i följd av dödsfallet erhölle — bl.
            a. följande:
          </p>
          <p xml:id="i-Muzf2fqbXc3HePUcG8Pk37">
            ”Men motiveringen för en kvarlåtenskapsskatt är en annan än den,
            som förut anförts för arvsskatten i inskränkt mening; kvarlåtenskapsskatten
            skall utfylla eller ersätta förmögenhetsskatt i annan form. Denna
            skatt bör alltså uttagas där principiellt sett en högre beskattning
            å arvlåtarens för- mögenhet under dennes livstid varit på sin
            plats. Saken kan med andra ord uttryckas så, att den ökning av
            förmögenhetsbeskattningen, som finnes mo- tiverad, får form av
            en skatt, som uttages först efter det förmögenhetens ägare avlidit.
            Då, såsom den föregående framställningen ger vid handen, den svenska
            förmögenhetsbeskattningen är föga utvecklad, får hos oss för-
            utsättningen för en kvarlåtenskapskatt anses föreligga.”
          </p>
          <p xml:id="i-7o6Nccoc8ct4kyU8FbwGma">
            I detta sammanhang må erinras om att kvarlåtenskapsskatt enligt
            1947 års förordning uttages icke blott i samband med dödsfall
            utan även då för- mögenhet genom gåva överföres till annan person.
            Skatten skall i sådant fall erläggas av givaren. Enbart detta
            förhållande ger vid handen, att det icke är mottagarens förvärv
            som beskattas. Det är här liksom vid dödsfall förmögenhetsinnehavet
            som konstituerar skattskyldigheten, ehuru denna skyldighet icke
            aktualiseras förrän i samband med att förmögenheten från- trädes.
            Då det sålunda här är fråga om en uppskjuten förmögenhetsskatt,
            borde detta ha fått framgå av namnet. Beteckningen kvarlåtenskapsskatt
            är up- penbarligen felaktig. Statsskatteberedningen har som nämnts
            ansett, att den årliga förmögen- hetsskatten skulle vara för låg
            — på vilken fråga vi först i senare samman- hang skola ingå —
            men funnit det lämpligt att uttaga den enligt dess me- ning motiverade
            skattehöjningen först vid en framtida tidpunkt. Intill dess anses
            förmögenhetsägaren ikläda sig en skatteskuld till det allmänna.
            Det har härigenom tillskapats ett skuldbegrepp, som saknar varje
            motsvarighet inom vår lagstiftning i övrigt. Någon skuld i juridisk
            mening föreligger här icke under förmögenhetsägarens livstid.
            För att så skolat vara fallet, borde en särskild lagstiftning
            ha givits med bestämda regler om hur stor skatte- skuld som under
            varje år uppkommit. Att denna gäld eventuellt icke behövt likvideras
            förrän i samband med t. ex. dödsfall, hade då icke inverkat på
            gäldens karaktär. Nu råder det egendomliga förhållandet att ”skatteskul-
            den” blir bestående, om förmögenheten bibehålles till innehavarens
            död, men kan bringas att upphöra genom att ägaren förslösar sin
            förmögenhet. Därav framstår det tydligt, att det skuldbegrepp
            som har tillskapats är rent godtyckligt och att rättslig grund
            för den föreslagna typen av förmögen- hetsskatt icke förefinnes.
            De skäl som andragits för framflyttandet av tidpunkten för skatltskyldig-
            hetens inträdande synas huvudsakligen vara två. Å ena sidan har
            det utta- lats, att det icke vore säkert att vår nuvarande förmögenhetsskatt
            träffade all förmögenhet utan att viss förmögenhet troligen undginge
            beskattning.
          </p>
          <pb facs="riksdagen-motions-pdf/data/1948/mot_1948__fk__63/mot_1948__fk__63-004.pdf"/>
          <fw xml:id="i-W2X1TkZQ8cfb3ZHMduTBkq">
            4 Motioner i Första kammaren, nr 63.
          </fw>
          <p xml:id="i-PwxAb5NAPseBgMptj8En5a">
            Å andra sidan har det sagts, att uppskjutandet av skattskyldigheten
            vore till fördel för den enskilde. Den förstnämnda synpunkten
            saknar helt värde som argument för kvar- låtenskapsskatten. Vill
            man råda bot för en oformlighet — verklig eller för- ment — är
            det principiellt felaktigt att göra detta i sådan form att man
            där- igenom kommer att träffa även andra än dem man enligt argumenteringen
            åsyftar. Vi ha som synes endast tagit sikte på att det anförda
            argumentet syftat på direkt falskdeklaration och icke på svårigheten
            att i vissa fall åsätta viss förmögenhet ett riktigt värde. Denna
            svårighet torde nämligen icke vara mindre efter förmögenhetsägarens
            död än under hans livstid. Uppfattningen att kvarlåtenskapsskatten
            skulle vara till fördel för den skattskyldige framför en årlig
            förmögenhetsskatt av motsvarande tyngd bygger helt och hållet
            på ett antagande. Det har som stöd för detta anta- gande framhållits,
            att det i de allra flesta fall dock skall ske ett skifte av kvarlåtenskapen.
            Denna omständighet kan emellertid lika väl sägas tala emot en
            kvarlåtenskapsskatt. I vart fall gäller detta, om den avlidne
            varit egen företagare, särskilt om han varit ägare av jordbruksfastighet.
            Den, som övertager en jordbruksfastighet, har regelmässigt att
            lösa ut sina med- arvingar. Detta har redan tidigare föranlett
            betydande likviditetssvårighe- ter, och dessa komma givetvis att
            bli ännu större i och med att kvarlåten- skapsskatt samtidigt
            skall utgå. Det ter sig över huvud taget egendomligt, då såsom
            skäl för en skatte- skärpning åberopas, att denna skulle var till
            fördel för de därav drabbade. Fördelen kan ju endast bestå i att
            dessa icke råkat ut för något ännu värre. I själva verket torde
            man i förevarande fall ha anledning misstänka, att kvarlåtenskapsskattens
            tillskyndare sett det som en fördel att förmögen- hetsbeskattningens
            tyngd icke så lätt kan utläsas vid en kvarlåtenskaps- skatt som
            vid en årlig beskattning. Hade vederbörande verkligen velat be-
            reda de skattskyldiga en förmån, borde de skattskyldiga ha beretts
            tillfälle att välja mellan de båda skatteformerna. Det hänvisas
            ibland till att kvarlåtenskapsskatten har gammal hävd i vårt skattesystem.
            Häremot må genmälas, att en dylik skatt tidigare icke förekommit
            samtidigt med förmögenhets- eller arvslottsskatt samt att dess
            skatteprocent aldrig uttagits efter högre skattesats än 1 Z. Det
            var just för att vid en höjning av skattesatsen få en rättvisare
            ordning som man år 1894 övergick från kvarlåtenskapsskatt till
            arvslottsskatt. Det åsidosättande av rättsprinciper och logiskt
            tänkande, som karakteri- serar försöken att motivera den nu införda
            kvarlåtenskapsskatten, gör sig även gällande i fråga om själva
            utformningen av skatten. Eftersom kvarlåtenskapsskatten skall
            utgöra en uppskjuten förmögen- hetsskatt, borde det till en början
            vara självklart att den uttoges av samma personer som ha att erlägga
            årlig förmögenhetsskatt samt att den träffade
          </p>
          <pb facs="riksdagen-motions-pdf/data/1948/mot_1948__fk__63/mot_1948__fk__63-005.pdf"/>
          <fw xml:id="i-DVtV25bVYEYdUCpcdcgfxM">
            Motioner i Första kammaren, nr 63. 3
          </fw>
          <p xml:id="i-PfbVsxkS8iarDdzphAAYHX">
            den egendom, som den avlidne haft att under livstiden erlägga
            förmögen- hetsskatt för. Så är emellertid icke fallet, utan man
            har i stället helt omoti- verat anknutit till bestämmelserna för
            arvsskatten. Därmed bli i utlandet bosatta svenska medborgare
            kvarlåtenskapsbeskattade för därstädes place- rad egendom, ehuru
            någon förmögenhetsskatt icke utgår i sådana fall. Per- sonligt
            lösöre får samma olikartade behandling. Å andra sidan utgår icke
            kvarlåtenskapsskatt för egendom, som den avlidne innehaft med
            nyttjande- rätt e.d. (t.ex. fideikommiss), oavsett om denne i
            fråga om skyldighet att erlägga förmögenhetsskatt varit jämställd
            med ägare. Statsskatteberedningen talar i detta sammanhang själv
            om en olägenhet men säger om denna (s. 224), att den, ”ehuru beaktansvärd,
            befunnits mindre betydande än de svårigheter, som möta att, med
            bibehållande av anknytningen till arvsbeskattningen, konsekvent
            anknyta kvarlåtenskaps- skatten även till förmögenhetsbeskattningen”.
            Sedan beredningen sålunda upprepade gånger framhållit, att kvarlåtenskapskatten
            är en uppskjuten förmögenhetsskatt och icke en skatt å förmögenhetsförvärvet
            (arvet), an- knyter den dock i visst avseende till reglerna för
            arvsbeskattningen och kommer därefter till det självklara resultatet
            att man icke samtidigt kan konsekvent anknyta till förmögenhetsbeskattningen.
          </p>
          <p xml:id="i-R7bXRz8o9qVu7BcGskMpjM">
            Den allvarligaste anmärkningen mot kvarlåtenskapsskattens konstruk-
            tion är dock, att skatten, med ett undantag, utmätes utan hänsyn
            till den tid arvlåtaren ägt förmögenheten. Även principen om jämlikhet
            i beskatt- ningen blir sålunda åsidosatt. Skillnaden i beskattningens
            tyngd kan bli mycket betydande i fråga om exakt lika stora kvarlåtenskaper.
            Om två per- soner efterlämna lika stora förmögenheter men den
            ene innehaft sin för- mögenhet i 5 år och den andre sin i 25 år,
            motsvarar kvarlåtenskapsskatten — utan diskonteringar — en fem
            gånger så hög årlig förmögenhetsskatt för den förre som för den
            senare. Redan denna skillnad, som kan konstate- ras genom den
            allra enklaste beräkning, får anses vara ett tillräckligt skäl
            för ett upphävande av kvarlåtenskapsbeskattningen, såvitt man
            över huvud taget vill bygga beskattningen på rättviseprincipen.
            Statsskatteberedningen, som finner den här berörda invändningen
            ”äga ett visst fog”, lyckas icke prestera något direkt försvar
            för den påtalade olägenheten men söker gå förbi anmärkningen med
            följande uttalande (s. 219): ”Å andra sidan torde kunna sägas,
            att samma invändning i viss mån kan riktas mot vår nuvarande arvslottsbeskattning.
            Arvslottsskatten, som utgår på grund av det förmögenhetsförvärv
            arvinge eller testaments- tagare erhåller vid arvlåtarens död,
            röner sålunda icke inverkan av den tid, under vilken arvingen
            eller testamentstagaren kommer att draga nytta av den förvärvade
            egendomen.” Så snart det passar, bortser sålunda bered- ningen
            från att kvarlåtenskapsskatten är en uppskjuten förmögenhetsskatt
            och alltså en skatt på förmögenhetsinnehavet, medan arvslottsskatten
            är en skatt på förmögenhetsförvärvet. Vid skatt av den senare
            typen finns det
          </p>
          <pb facs="riksdagen-motions-pdf/data/1948/mot_1948__fk__63/mot_1948__fk__63-006.pdf"/>
          <fw xml:id="i-5Cr1iDv8B1ycZYF5NBEeiT">
            6 Motioner i Första kammaren, nr 63.
          </fw>
          <p xml:id="i-SbNJsvA9DCAPwULncSufCU">
            ingen principiell anledning att taga hänsyn till den tid, under
            vilken den förvärvade egendomen kommer att bibehållas i mottagarens
            hand. Den ökade skattekraft, som må föreligga vid ett bibehållande
            av förvärvad egen- dom, tages nämligen i anspråk genom en särskild
            förmögenhetsbeskattning. Det förhållandet att hänsyn icke tages
            till förmögenhetsinnehavets längd innebär under en övergångstid
            även ett brott mot en annan för lagstift- ningen grundläggande
            princip. Så länge ett visst beskattningssystem ägt laglig giltighet,
            har detsamma hittills ansetts vara bindande även för stats- makterna.
            En höjning av skattesatserna har därför icke ansetts kunna ske
            för tid innan ett beslut om skattehöjning trätt i kraft. Lagstiftningen
            om kvarlåtenskapsskatt innebär emellertid tillskapande av en tilläggsskatt
            för förfluten tid och får sålunda till en början även retroaktiv
            verkan. Eftersom kvarlåtenskapsskatt icke skall utgå för viss
            egendom, som innehafts mindre än 5 år, hade konsekvensen fordrat,
            att sådan egendom över huvud taget icke bleve kvarlåtenskapsbeskattad,
            förrän 5 år förflutit efter det den nya lagstiftningen trätt i
            kraft. En särskild egendomlighet i samband med kvarlåtenskapsbeskattning
            vid gåva är, att gåva till bröstarvingar beskattas hårdare än
            gåva till andra personer. Någon saklig anledning att behandla
            dessa fall olika föreligger givetvis icke, då det är fråga om
            ett komplement till den årliga förmögen- hetsskatten. I detta
            sammanhang må även framhållas, att kvarlåtenskapsskattens konstruktion
            såsom en förmögenhetsägarens skatteskuld till det allmänna ofrånkomligt
            borde ha lett till att ägaren finge i sin förmögenhetsdeklara-
            tion göra avdrag för denna skuld. Hela konstruktionen går ut på
            att ”skatte- skulden” uppsamlas under livstiden och icke helt
            plötsligt uppkommer i samband med dödsfallet. Denna konsekvens
            har emellertid icke ens blivit berörd vare sig i statsskatteberedningens
            betänkande eller i proposition nr 212: 1947. Det hittills förda
            resonemanget har tagit sikte på motiveringen för kvar- låtenskapsskatten
            samt dennas konstruktion. Vi övergå härefter till att be- handla
            skattens tyngd. Ett ytterst egendomligt förhållande är, att varken
            i statsskatteberedning- ens betänkande eller i proposition nr
            212 gjorts något som helst försök att belysa de sammanlagda verkningarna
            av den årliga förmögenhetsskatten och kvarlåtenskapsskatten. Detta
            borde ha varit en naturlig sak även om det varit två helt skilda
            skatteformer. När det emellertid, såsom nu är fal- let, rör sig
            om två varandra kompletterande skatter, utgör denna under- låtenhet
            en brist i utredningen, som icke kan försvaras. Vi ha därför funnit
            det angeläget att här redogöra för en av oss företagen undersökning
            i denna fråga. Om det antages, att vid sidan av den föreslagna
            årliga förmögenhetsskat- ten skulle utgå ytterligare en årlig
            förmögenhetsskatt men att denna icke
          </p>
          <pb facs="riksdagen-motions-pdf/data/1948/mot_1948__fk__63/mot_1948__fk__63-007.pdf"/>
          <fw xml:id="i-ERJkkLuBq4JmrwRdffzx7U">
            Motioner i Första kammaren, nr 63. Zz
          </fw>
          <p xml:id="i-MU2tymVpTkdVjekG1rMFdW">
            behövde erläggas förrän i samband med förmögenhetsägarens frånfälle,
            skulle förmögenhetsägaren åsamkas en för varje år stigande skatteskuld
            till det allmänna. Det kunde vara rimligt att viss ränta utginge
            å den skatte- kredit, som sålunda beviljades honom. Å andra sidan
            borde den vid varje års slut förefintliga skatteskulden få avdragas
            vid beräknande av under- laget för honom åvilande förmögenhetsskatter.
            Den ordinarie årliga förmö- genhetsskatten skulle på grund därav
            bli något lägre än enligt nu gällande regler. Det sålunda för
            högt uttagna beloppet borde givetvis få tillgodoräk- nas den skattskyldige
            vid fastställande av beloppet av den för honom gäl- lande skatteskulden.
            Med dessa utgångspunkter har för vissa förmögenhetsbelopp undersökts,
            vilka skattesatser för en särskild årlig förmögenhetsskatt som
            skulle er- fordras, för att den samlade skatteskulden efter ett
            visst antal år — minst 5 och högst 30 — skulle uppgå till samma
            belopp som den gällande kvar- låtenskapsskatten. Det har därvid
            antagits, att den nominella behållna för- mögenheten, bortsett
            från skatteskulden, vid varje års utgång varit den- samma som
            vid dödsfallet. Skatteskuld för visst beskattningsår har ansetts
            uppkomma vid beskattningsårets utgång. Ränta har beräknats efter
            3 90 för år. Beräkningarna avse förmögenhet, som i sin helhet
            belägges med kvarlå- tenskapsskatt. Skulle vid sidan av de angivna
            förmögenhetsbeloppen finnas förmögenhet, som på grund av efterlevande
            makes giftorätt undantages från kvarlåtenskapsbeskattning, bli
            skattesatserna för den särskilda årliga förmögenhetsskatten högre
            än nedan angives. Resultatet av undersökningen framgår av tabellen
            å s. 8. Av tabellen framgår, hurusom skattesatserna växla efter
            förmögenhets- innehavets längd. Högst äro de givetvis vid ett
            innehav av 5 år. Därefter nedgå de så, att de vid 10 års innehav
            motsvara ungefär 13, vid 20 års inne- hav ungefär 14 och vid 30
            års innehav ungefär ”/, av maximiskattesatserna. Vad som alldeles
            särskilt faller i ögonen vid ett studium av tabellen, är den utomordentliga
            skärpning av förmögenhetsbeskattningen, som kvarlå- tenskapsskatten
            innebär. Då den når sitt maximum, dvs. vid ett 5-årigt innehav,
            innebär den ungefär en fyrdubbling. Det är tydligt att förmögen-
            heternas avkastning i ett stort antal fall icke skulle förslå
            till att gälda ens förmögenhetsskatterna, om den gällande kvarlåtenskapsskatten
            skulle utgå såsom årlig skatt. I det maximala fallet skulle de
            samlade förmögenhets- skatterna för förmögenheter å resp. 100
            000, 200 000 och 500 000 kronor motsvara resp. 1,6, 3,0 och 5,4
            2 per år av förmögenheten, dvs. i runt tal respektive 1 600, 6
            000 och 27 000 kronor per år. De i tabellen redovisade skattesatserna
            äro, som nämnt, grundade på det antagandet, att förmögenhetens
            nominella belopp vid varje års slut varit oförändrat. Om förmögenheten
            i stället ökats under innehavet, motsvarar
          </p>
          <pb facs="riksdagen-motions-pdf/data/1948/mot_1948__fk__63/mot_1948__fk__63-008.pdf"/>
          <fw xml:id="i-nqAxPWT8twVfpVYnoyCR6">
            8 Motioner i Första kammaren, nr 63.
          </fw>
          <p xml:id="i-VCbAYh34iAjJEXEMn7dHCa">
            Förmögenhet i kronor
          </p>
          <p xml:id="i-MtgtigRBjc4TpFcXjEzoai">
            100 000 200 000 300 000 Tiden för Skattesatser i promille för
            en särskild årlig förmögenhetsskatt, vilken förmögenhets- efter
            vidstående antal år (inberäknat 3 2 på ränta) uppgår till innehavet
            i samma belopp som den enligt propositionen föreslagna kvarlåten-
            år räknat skapsskatten. 5 12 22 41 6 10 18 34 7 8 15 29 8 z 13
            25 9 6 12 22 10 — 11 20 11 5 10 18 12 — 9 16 13 4 8 15 14 — 7
            14 15 — — 13 16 - 6 12 17 3 — — 18 a 11 19 — 5 10 20 — — — 21
            = ec 9 22 — — — 23 = 4 == 24 2 - 8 25 — — - 26 = — 27 — — 7 28
            = m es 29 — — — 30 — 3 ==
          </p>
          <p xml:id="i-8vLWZiR6Yb4j6RrUJ9B78m">
            kvarlåtenskapsskatten ännu högre skattesatser än de i tabellen
            angivna, medan förhållandet blir det motsatta, om förmögenheten
            minskats under innehavet. Denna undersökning ger otvivelaktigt
            vid handen, att det här icke är fråga om en beskattning i vanlig
            mening utan om konfiskation. Man måste nämligen gå ut från att
            beskattningens uppgift är att träffa inkomst och icke den inkomstgivande
            förmögenheten såsom sådan, vilket uppenbarligen sker med nuvarande
            kvarlåtenskapsskatt. Det är här anledning att erinra om de under
            diskussionen om kvarlåtenskapsskatten från flera håll fram- ställda
            kraven på att en eventuell lagstiftning härom icke borde givas
            for- men av en skattelag. Vår här redovisade undersökning visar,
            att dessa krav hade sakligt berättigande. De vid undersökningen
            erhållna resultaten te sig desto mera skrämmande som redan den
            årliga beskattningen är synnerligen hög, främst i vad gäller kapitalavkastning.
            Såsom framgår av en till bevillningsutskottets betän-
          </p>
          <pb facs="riksdagen-motions-pdf/data/1948/mot_1948__fk__63/mot_1948__fk__63-009.pdf"/>
          <fw xml:id="i-DpW5rT8GZNDpxd14pFRtbV">
            Motioner i Första kammaren, nr 63. 9
          </fw>
          <p xml:id="i-8ixRuQej99NMGdx68sJjTE">
            kande nr 50 vid 1947 års riksdag fogad tabell 17, kunna de årliga
            skatterna i vissa fall uppgå till mer än 100 90 av kapitalavkastningen.
            Någon anled- ning att komplettera den årliga förmögenhetsskatten
            med en särskild kvar- låtenskapsskatt finnes följaktligen icke.
            även finansministern har ju i sitt ovan återgivna uttalande till
            1933 års riksdag funnit förutsättningen för en kvarlåtenskapsskatt
            vara, att förmögenhetsbeskattningen vore föga ut- vecklad. Eftersom
            detta nu icke är fallet i vårt land, borde ett avskaffande av
            kvarlåtenskapsskatten vara i överensstämmelse med finansministerns.
            grunduppfattning. Det förtjänar framhållas, att de abnormt höga
            skattesatserna för bl. a. den årliga förmögenhetsskatten föranlett
            en särskild bestämmelse om en maximering av inkomst- och förmögenhetsskatterna
            till 80 2 av inkom- sten. Denna bestämmelse blir nu i vissa fall
            illusorisk, då en del av för- mögenhetsskatten uttages genom kvarlåtenskapsskatt.
            De i många avseenden bristfälliga utredningar, som föregingo förslaget
            om kvarlåtenskapsskatt till 1947 års riksdag, kompletterades i
            visst av- seende av bevillningsutskottet. Utskottet föranstaltade
            nämligen om en utredning rörande de beräknade verkningarna av
            kvarlåtenskapsskatten å Södermanlands läns landsbygd. Redovisningen
            för denna undersökning, som torde ha varit avsedd att ingå såsom
            bilaga till utskottets betänkande,. blev dock endast helt kortfattat
            refererad däri. Utredningsmannens slutomdöme var, ”att något tvivel
            knappast kan råda om att den föreslagna kvarlåtenskapsskatten,
            vad rikets landsbygd be- träffar, till övervägande del kommer
            att få bäras av jordbrukarna”. Detta uttalande grundades på ett
            tabellmaterial, av vilket det framgick att — om några ytterlighetsfall
            borträknas — ungefär 2/3 av den för länets landsbygd beräknade
            kvarlåtenskapsskatten skulle belöpa på jordbrukarna. Det anfördes
            vidare i utredningsmannens promemoria, att icke mindre än 12 9
            av hela antalet inkomsttagare bland egna jordbrukare skulle bli
            föremål för kvarlåtenskapsskatt. En jämförelse med den i statsskattebe-
            redningens betänkande (s. 362) intagna tabellen över antalet förmögenhets-
            ägare med mer än 20 000 kronors förmögenhet taxeringsåret 1943
            visar, att nämnda procenttal är synnerligen högt. Hela antalet
            förmögenhetsägare med över 30 000 kronor var enligt denna tabell
            129 692, dvs. föga mer än 4 4 av antalet inkomsttagare i hela
            riket. Då emellertid av sistnämnda antal icke mindre än 77637
            befunno sig i förmögenhetsskiktet 30 000— 60 000 och dessa helt
            skulle undgå kvarlåtenskapsskatt i den mån förmögen- helsägaren
            vore gift och förmögenheten utgjorde giftorättsgods, får antalet
            av dem, som kunna bli föremål för kvarlåtenskapsskatt, reduceras
            ytter- ligare till ungefär 2 9 av antalet inkomsttagare. Oavsett
            att de särskilda förmögenhetsbeloppen nominellt sett stigit betydligt
            mellan taxeringsåren 1943 och 1946, framför allt genom höjningen
            av taxeringsvärdena å jord- bruksfastighet, är det tydligt, alt
            jordbrukarna bli särskilt hårt drabbade
          </p>
          <pb facs="riksdagen-motions-pdf/data/1948/mot_1948__fk__63/mot_1948__fk__63-010.pdf"/>
          <fw xml:id="i-PqFS78sBzb1eSgdsAcvvPG">
            10 Motioner i Första kammaren, nr 63.
          </fw>
          <p xml:id="i-MRpodQp2C2CZ9UAP6ojKVG">
            av kvarlåtenskapsskatten. Detta ligger också i sakens natur,
            eftersom drivande av jordbruk ovillkorligen förutsätter tillgång
            till ett icke obetyd- ligt realkapital. Såsom vi redan tidigare
            berört, verkar kvarlåtenskapsskatten särskilt tyngande, då en
            arvinge till jordbrukare skall lösa ut medarvingar. Om därför
            kvarlåtenskapsskatten skulle bibehållas, måste man räkna med att
            åtskilliga av den egentliga jordbrukarklassen i längden icke kunna
            bibehållas vid sin näring såsom självägande utan t. o. m. i vissa
            fall rentav nödgas överlåta sina fastigheter till staten. Kvarlåtenskapsskattens
            verkningar för enskilda rörelseidkare och familje- företag utanför
            jordbruket belystes delvis vid skattefrågans behandling under
            1947 års riksdag. Det uppvisades, att de medelstora och större
            en- skilda rörelseidkarna och familjeföretagen inom industri och
            handel på något längre sikt icke kunde tänkas fortsätta sin verksamhet
            såsom hittills. Härigenom skulle en värdefull företagsform, som
            visat sig äga förmåga att verksamt bidraga till vårt folks försörjning,
            så småningom försvinna. Den allvarligaste invändningen, som ur
            samhällsekonomisk synpunkt kan riktas mot en sådan utveckling,
            är otvivelaktigt, att ingen säkerhet finnes för att det tomrum,
            som uppstår genom deras utmönstring, kommer att fyllas. Det vore
            önskvärt, att man redovisade på vilket sätt de funktioner i vårt
            folkhushåll skulle fyllas, som hittills på ett i de allra flesta
            fall föredömligt sätt fyllts av enskilda rörelseidkare och familjeföretag.
            I den mån dessa försvinna, försvinna också de underleverantörer
            och de potentiella konkur- renter till storindustrien, som äro
            så nödvändiga för att ge balans och stabi- litet åt vårt näringsliv,
            samtidigt som de stimulera till ett jämnt framåt- skridande. Icke
            minst viktig är den synpunkten, att dessa företag många gånger
            äro den enda försörjningskälla, kring vilken hela samhällen byggts
            upp i våra skogsbygder. Att kvarlåtenskapsskatten i åtskilliga
            fall skulle allvarligt försvaga ifrågavarande företags finansiella
            ställning redan vid ett första generationsskifte har till full
            tydlighet ådagalagts. Den påstådda skuld till staten, som kvarlåtenskapsskatten
            säges utgöra, har ju som säker- het just rörelsen. Skulden övervältras
            följaktligen från den avlidne till hans företag och måste för
            sin likvidering leda till försämrad finansiell ställning. I sista
            hand blir det nämligen på rörelsen, som kvarlåtenskapsskatten
            kom- mer att lastas långt mer än på de människor, vilka stå som
            formella ägare till densamma. Vad driftiga och företagsamma människor
            byggt upp såsom företag i tanke att åt sina efterkommande lämna
            ett bestående realkapital i folkhushållets tjänst skulle bringas
            i svårigheter och så småningom upp- höra. Detta skulle hårdast
            drabba människorna i de samhällen, vilka för sin utkomst äro beroende
            av företagen. Det kan till detta genmälas, att staten i så fall
            finge övertaga och fortsätta verksamheten. Huru detta skall ske
            har dock på intet sätt antytts. Till yttermera visso skola de
            medel, som beräknas komma att inflyta från kvarlåtenskapsskatten,
            ingå i driftbud- geten och användas för löpande statsutgifter.
          </p>
          <pb facs="riksdagen-motions-pdf/data/1948/mot_1948__fk__63/mot_1948__fk__63-011.pdf"/>
          <fw xml:id="i-JkaYj8Qj2EbsHHETWHPVUL">
            Motioner i Första kammaren, nr 63. 11
          </fw>
          <p xml:id="i-DbAaY1DEztuRaum6DxM15W">
            I innevarande års budget har kvarlåtenskapsskatten beräknats
            inflyta med 40 milj. kr. Till följd av skattens tillkomst beräknas
            emellertid de ordinarie inkomsterna av arvslotts- och gåvoskatten
            sjunka från 45,5 milj. kr. 1945/46 och 58,8 milj. kr. 1946/47
            till 35 milj. kr. för nästkommande budgetår. Huru mycket av minskningen
            som direkt är att hänföra till kvarlåtenskapsskattens införande
            är svårt att avgöra, men den rena netto- ökningen för statsinkomsterna
            kan med hänsyn till dessa förhållanden knappast komma att utgöra
            mer än 25 å 30 milj. kr. i stället för 40 milj. kr. Inkomstbortfallet
            för statskassan av ett slopande av kvarlåtenskapsskat- ten kan
            följaktligen knappast uppskattas till mer än 25 å 30 milj. kr.
            På grund av vad sålunda anförts hemställa vi,
          </p>
          <p xml:id="i-CM71ss56jAR3WbVbNG5kSc">
            att riksdagen måtte besluta, att förordningen den 26 juli 1947
            nr 581 om kvarlåten- skapsskatt skall upphävas från och med den
            1 juli 1948, samt att kvarlåtenskapsskatt, som erlagts enligt
            nämnda för- ordning, skall restitueras. Vidare hemställes, att
            vederbörande utskott måtte utarbeta förslag till den författningstext
            som kan befinnas påkallad i anledning av kvarlåtenskapsskattens
            avskaffande.
          </p>
          <p xml:id="i-33dpKxALQxUG3g6rsFinQW" type="date">
            Stockholm den 19 januari 1948.
          </p>
          <p xml:id="i-U6HEX5eQbGWagptGWgE4Zd">
            Fritiof Domö. K.G. Ewerlöf. Ivar Anderson. Georg Andrén. Gustaf
            Velander. Ebon Andersson.
          </p>
          <p xml:id="i-VogX5VqkNjKeb88QWWtgHT">
            Karl Wistrand. J. B. Johansson. Axel Mannerskantz.
          </p>
        </div>
      </div>
    </body>
  </text>
</TEI>
