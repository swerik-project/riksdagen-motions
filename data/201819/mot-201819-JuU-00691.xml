<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201819-JuU-00691">
  <teiHeader>
    <fileDesc>
      <titleStmt>
        <title>Vissa frågor om brottsskadeersättning för kvinnor utsatta för mäns våld</title>
        <author corresp="i-PPZKpwNr5kqkWArvESGC5X">av Jonas Sjöstedt m.fl. (V)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2018/19:691 av Jonas Sjöstedt m.fl. (V)</title>
          <idno type="rdwebb">H602691</idno>
          <rs type="number">691</rs>
          <orgName type="comitteeAbbreviation">JuU</orgName>
          <ref type="dokument_url_text">http://data.riksdagen.se/dokument/H602691/text</ref>
          <ref type="dokument_url_html">http://data.riksdagen.se/dokument/H602691</ref>
          <ref type="dokumentstatus_url_xml">http://data.riksdagen.se/dokumentstatus/H602691</ref>
          <ref type="docx">http://data.riksdagen.se/fil/BC341F8A-1B6E-4A1C-8957-2E75FDE10AF7</ref>
          <ref type="pdf">http://data.riksdagen.se/fil/5781F9B7-079F-4E35-9393-AF4F78755162</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-PPZKpwNr5kqkWArvESGC5X</idno>
            <name>Jonas Sjöstedt</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-HNw1w34Sd2tGfFnWtdrzZb</idno>
            <name>Jens Holm</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-3SiHjpmKqDX1ahURx9ZWt3</idno>
            <name>Maj Karlsson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-JZgLiagTc1Uwgw1yzLWrSS</idno>
            <name>Birger Lahti</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-9XTMNkDLu5u66FsWiwysh1</idno>
            <name>Karin Rågsjö</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-B4hV7rgBZqLtXzSvZhQHbo</idno>
            <name>Mia Sydow Mölleby</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-PAfMpaW8KP2UfRTBpXARTc</idno>
            <name>Linda Westerlund Snecker</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-5ABLjSDCBBY3WL5DQscN7H" type="signed"/>
        <correspContext corresp="i-5ABLjSDCBBY3WL5DQscN7H">
          <note type="signatory" corresp="i-PPZKpwNr5kqkWArvESGC5X"/>
          <note type="signatory" corresp="i-HNw1w34Sd2tGfFnWtdrzZb"/>
          <note type="signatory" corresp="i-3SiHjpmKqDX1ahURx9ZWt3"/>
          <note type="signatory" corresp="i-JZgLiagTc1Uwgw1yzLWrSS"/>
          <note type="signatory" corresp="i-9XTMNkDLu5u66FsWiwysh1"/>
          <note type="signatory" corresp="i-B4hV7rgBZqLtXzSvZhQHbo"/>
          <note type="signatory" corresp="i-PAfMpaW8KP2UfRTBpXARTc"/>
        </correspContext>
        <correspAction xml:id="i-BCpfGnehkN82k4p9LpnVdD" type="submitted">
          <date when="2018-11-22"/>
          <time when="15:05:55"/>
        </correspAction>
        <correspAction xml:id="i-JHPexkb4GYVsjAEWN8taCV" type="reviewed">
          <date when="2018-11-22"/>
          <time when="15:32:24"/>
        </correspAction>
        <correspAction xml:id="i-9VVQHK9GN9g3DiScUqYN11" type="referred">
          <date when="2018-12-05"/>
        </correspAction>
        <correspAction xml:id="i-6LWbCnZGUhJCWhjsJBGBXU" type="assigned">
          <date when="2019-04-18"/>
          <time when="10:25:27"/>
        </correspAction>
        <correspContext corresp="i-6LWbCnZGUhJCWhjsJBGBXU">
          <ref type="assignedTo">Justitieutskottet</ref>
        </correspContext>
        <correspAction xml:id="i-VHiSEpSKUtkU1M6mMw6K6Z" type="behandlas_i"/>
        <correspContext corresp="i-VHiSEpSKUtkU1M6mMw6K6Z">
          <ref type="uppgift">2018/19:JuU14</ref>
          <ref type="ref_dok_id">H601JuU14</ref>
          <ref type="ref_dok_typ">bet</ref>
          <ref type="ref_dok_rm">2018/19</ref>
          <ref type="ref_dok_bet">JuU14</ref>
          <ref type="ref_dok_titel">Våldsbrott och brottsoffer</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#parti"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-Bv3NP6QZ53CgQv8Yv912pA" type="motHeader">
        <div xml:id="i-9QZ9TfCrDTgewoTHGc2ZTG" type="motTitle">
          Motion till riksdagen 2018/19:691 av Jonas Sjöstedt m.fl. (V)
          Vissa frågor om brottsskadeersättning för kvinnor utsatta för
          mäns våld
        </div>
      </div>
      <div xml:id="i-5igDeZQoKBqWm3Gu2TAmyj" type="motBody">
        <div xml:id="i-X484Tb6vYVn2UKXzs6Y7ph" type="motProposal" subtype="förslag">
          <head xml:id="i-W4MxB9xFMc1vnFuWbU6ZjD">
            Förslag till riksdagsbeslut
          </head>
          <list xml:id="i-S2GLpu8RjbnTDMqXwEWCMf">
            <item xml:id="i-N65dkCoqk3HfDw9SePGDb2" sortKey="Yrkande 1">
              Riksdagen ställer sig bakom det som anförs i motionen om att
              tillsätta en utredning angående brottsskadeersättningen för personer
              som blivit utsatta för sexuellt och fysiskt våld, och detta tillkännager
              riksdagen för regeringen.
            </item>
          </list>
        </div>
        <div xml:id="i-8jaqxUe5amcyBL7zBMKSCy" type="motContent">
          <head xml:id="i-BBb7sek4gTuFpM7qUedyh9" type="h1">
            Att gå vidare efter metoo
          </head>
          <p xml:id="i-9TRi7aqbZuXZsngxyMKVLP">
            Under hösten och vintern 2017 vittnade över 70 000 kvinnor i
            Sverige om sexuella övergrepp och trakasserier under uppropet
            metoo. Vittnesmålen kom från kvinnor inom olika branscher och
            från alla samhällets nivåer. Det var skådespelerskor, skolelever,
            jurister, kvinnor i missbruk, kriminalitet och prostitution samt
            många, många fler som gjorde sina röster hörda och delade med
            sig av sina berättelser och erfarenheter. Efter metoo kan ingen
            längre blunda för omfattningen av problemen. Det sexuella förtrycket
            som riktas mot kvinnor och flickor skär genom hela vårt samhälle
            och utövarna är män i alla åldrar och med alla tänkbara bakgrunder
            och positioner. Metoo måste leda till varaktiga samhällsförändringar.
          </p>
          <p xml:id="i-V5m8ygALMVf7VayvgXUBBE">
            I förhandlingarna med regeringen om vårbudgeten 2018 drev Vänsterpartiet
            igenom en satsning på 120 miljoner kronor i ett samlat metoo-paket.
            Pengarna fördelas mellan Arbetsmiljöverket, Socialtjänsten, Domstolsverket,
            Brottsoffermyndigheten och Skolverket för bl.a. kompetensutveckling
            och utbildningsinsatser. För Vänsterpartiet är det en självklarhet
            att låta metoo göra avtryck i budgeten. Vi måste göra vad vi kan
            för att få stopp på sexuella övergrepp och trakasserier. Det återstår
            dock mycket att göra på många olika fronter. Att flytta makt och
            bryta stereotypa könsroller är ett samhällsförändrande och långsiktigt
            arbete. Men utmaningens storlek får inte hindra oss från att agera
            och vidta nödvändiga åtgärder, stora som små.
          </p>
          <head xml:id="i-UAe6LdPtVij8bt3gRYnB6A" type="h1">
            Mäns våld mot kvinnor
          </head>
          <p xml:id="i-UctFsYaS5X6eVhSRdoY5oa">
            Mäns våld mot kvinnor är ett allvarligt samhällsproblem som berör
            många människors liv och vardag. Brottsstatistiken visar att de
            kvinnor som utsätts för våldsbrott ofta är bekanta med eller har
            en nära relation till den som utpekas som gärningsman. Var fjärde
            kvinna har någon gång i sitt liv utsatts för brott i en nära relation.
            De har blivit utsatta för systematiska kränkningar och förödmjukelser,
            försök till inskränkning i friheten, hot, trakasserier, misshandel
            eller sexualbrott.
          </p>
          <p xml:id="i-WjSCwS5KLMV481uCUwL19T">
            Kvinnor utsätts oftare än män för grovt, upprepat och kontrollerande
            våld från en partner. I jämförelse med män är det också vanligare
            att kvinnor utsätts för sexuellt våld i nära relationer. Även
            i samkönade par kan det förekomma våld. Det våld som hbtq-personer
            utsätts för i nära relationer osynliggörs dock ofta och uppmärksammas
            inte i samma utsträckning som andra former av våld i nära relationer.
          </p>
          <p xml:id="i-6CdNKQbWgWNFChtPFayMNe">
            Det finns en rad olika undersökningar som visar på varierande
            siffror när det gäller mörkertalet för kvinnor som utsatts för
            mäns våld. Till exempel anmäls uppskattningsvis bara runt 10–20
            procent av alla sexualbrott i Sverige (Nationella trygghetsundersökningen,
            NTU). En undersökning från 2014 gjord av European Union Agency
            for Fundamental Rights (Violence against women: an EU-wide survey
            Results at a glance) visar att 28 procent av kvinnorna i Sverige
            har utsatts för fysiskt eller sexuellt våld av en nuvarande eller
            tidigare partner men att bara 17 procent av kvinnorna polisanmält
            det allvarligaste våld de utsatts för av sin partner eller tidigare
            partner. Inte minst de vittnesmål som framkom under metoo visar
            att mörkertalet är stort.
          </p>
          <p xml:id="i-Fa5UiQdkeqfXzupLAgKxrK">
            Det sexualiserade våldet, som är en del av mäns våld mot kvinnor,
            är strukturellt och systematiskt. Samtidigt är det godtyckligt
            och oberäkneligt, det kan slå till när som helst, var som helst
            och mot vem som helst, vilket metoo med all tydlighet visade.
            Ibland är förövaren mannen i en nära relation eller en kollega,
            ibland tillhör han familjen eller vänkretsen och andra gånger
            är han en helt främmande man eller flera okända män. Det sexualiserade
            våldet är direkt eller indirekt en del av alla kvinnors vardag.
            Flera undersökningar visar att flickor och kvinnor medvetet eller
            omedvetet anpassar sitt liv på olika sätt på grund av rädsla för
            att utsättas för våldtäkt och sexuella trakasserier. I sin vardag
            agerar kvinnor utifrån en förståelse av våldsnärvaro, dvs. ett
            underliggande hot om våld mot sin integritet och sina kroppar,
            och förhåller sig därmed till den potentiella risken att råka
            ut för sexuellt våld. På så sätt påverkar och begränsar våldet
            alla kvinnors liv i olika utsträckning och skapar en otrygghet
            som inskränker kvinnans frihet och handlingsutrymme. Det får även
            som konsekvens att alla män lätt upplevs som potentiella förövare
            då det i varje given situation är omöjligt för en kvinna att i
            förväg veta vem som är ofarlig och vem som vill en illa. Det handlar
            inte om att kollektivt skuldbelägga alla män utan om att våga
            se den verklighet som råder och förstå kvinnors kollektiva rädsla.
          </p>
          <p xml:id="i-Dh1LbGVJUG7Vd7hFJD2db6">
            Alla former av våld ska polisanmälas, varje polisanmälan ska
            bemötas med kompetens från rättsväsendet. Vänsterpartiet har länge
            lyft frågan om att målsägandebiträden i högre grad ska förmedlas
            till brottsoffer, att brottsofferstödet ska stärkas och att kompetensen
            i hela rättsväsendet om mäns våld mot kvinnor behöver utvecklas.
          </p>
          <p xml:id="i-Kf3r7ESkur7s21gbQmSJGN">
            Vänsterpartiet lägger i andra motioner fler förslag som syftar
            till att stärka jämställdheten, att minska mäns våld mot kvinnor
            och att stödja dem som blivit utsatta. I denna motion väljer vi
            att fokusera på den ekonomiska utsatthet för brottsoffret som
            ofta blir en konsekvens av våldet. Läs mer om vår politik avseende
            mäns våld mot kvinnor i Vänsterpartiets motion 2018/19:2227 Mäns
            våld mot kvinnor och andra former av våld i nära relationer.
          </p>
          <head xml:id="i-3YHAFLRPgFH7S1kwwGGPbN" type="h1">
            Våldets ekonomiska konsekvenser
          </head>
          <p xml:id="i-4MRZ5hyFiHv9dpApcFK88z">
            Mäns våld mot kvinnor lämnar spår hos den som utsatts. Inte bara
            i form av exempelvis traumatiska minnen och fysiska men utan även
            i form av försämrad ekonomi och ekonomisk utsatthet. Den forskning
            som finns på området visar att konsekvensen för många våldsutsatta
            kvinnor blir ett liv med betydligt försämrade ekonomiska villkor.
            Det handlar om inkomstbortfall till följd av sjukskrivningar och
            andra kostnader som uppstår till följd av våldet. Även barnen
            till våldsutsatta kvinnor drabbas av den försämrade ekonomiska
            situationen.
          </p>
          <p xml:id="i-8k21Gbr7eczW9BQpFkpJkq">
            Under senare år har flera studier genomförts om våldets konsekvenser
            och kostnader för individer och samhället. Dessa studier visar
            att våldet orsakar omfattande kostnader. I utredningen om en nationell
            strategi mot mäns våld mot kvinnor (SOU 2015:55) redogörs för
            flera av dessa studier som visar att mäns våld mot kvinnor, förutom
            det personliga lidande det orsakar, innebär enorma kostnader för
            samhället. De uppskattningar som har gjorts indikerar att samhällskostnaderna
            uppgår till belopp i storleksordningen 5–45 miljarder kronor per
            år beroende på vilka faktorer som inkluderas och hur beräkningarna
            har genomförts. Skillnaderna hänger bl.a. samman med om beräkningarna
            inkluderar enbart direkta kostnader såsom sjukvård och rättsväsendets
            kostnader eller också indirekta kostnader såsom utebliven arbetsinkomst.
            Utredningen drar slutsatsen att förebyggande insatser mot mäns
            våld mot kvinnor är kostnadseffektivt ur såväl ett individuellt
            som ett samhällsekonomiskt perspektiv. Även om det medför kostnader
            att utveckla våldsförebyggande och brottsofferstödjande verksamheter
            så blir kostnaderna på sikt betydligt högre om sådana insatser
            inte utvecklas, ”passivitetens prislapp” (regeringens skrivelse
            2016/17:10 Makt, mål och myndighet – feministisk politik för en
            jämställd framtid).
          </p>
          <p xml:id="i-CNov2WK8yyZoFcRypo8KLU">
            Utredningen innehåller även en fiktiv fallbeskrivning som belyser
            de socioekonomiska konsekvenserna för en kvinna som utsätts för
            systematisk misshandel av sin partner. Kvinnan i fallet utsätts
            för både verbal och fysisk misshandel som under de tidigare åren
            lämnar spår men inte leder till permanenta skador. Enligt utredningen
            uppgår kostnaden för ett år av våldsutsatthet om offret klarat
            sig från både synliga och osynliga hjärnskador till 167 000 kronor
            i reala kostnader och 203 000 kronor om sjukskrivning räknas med.
            Våldet trappas dock upp och efter att kvinnan till sist blivit
            allvarligt misshandlad av sin man får hon en permanent hjärnskada.
            Kostnaderna uppgår då under de tre första åren till mellan 200
            000 och 250 000 kronor per år. Sammanfattningsvis beräknas kostnaderna
            uppgå till drygt 5 miljoner kronor under kvinnans livstid. Utredningen
            konstaterar att det inte är hälso- och sjukvårdskostnaderna (dvs.
            landstinget) som bär de dominerande kostnaderna. De stora effekterna
            uppstår istället i form av produktionsförluster (den misshandlade
            kvinnan kan inte arbeta) och kostnader för försörjning (sjukpenning
            via Försäkringskassan). Kommunens kostnader är i detta sammanhang
            mer eller mindre försumbara. De dominerande kostnaderna för kvinnans
            del är de direkta och indirekta effekterna på arbetsförmågan som
            följer av den kognitiva funktionsnedsättning (efter hjärnskadan)
            och det posttraumatiska stressyndrom hon drabbats av som ett resultat
            av våldet.
          </p>
          <p xml:id="i-JYn4JTMw87ygXisJR6Qx7c">
            En studie från Institutionen för socialt arbete på Stockholms
            universitet (Sven Trygged, Ebba Hedlund, Ingemar Kåreholt, 2010)
            visar att utsatthet för våld kan medföra långvariga ekonomiska
            konsekvenser. Studien sammanfattar två registerstudier som undersökt
            den ekonomiska utvecklingen för 6 085 kvinnor i åldern 18–64 år
            som utsatts för våld som krävt sjukhusvård. Kvinnor som råkar
            ut för våld som leder till sjukhusvård har en svag ekonomisk ställning
            upp till så mycket som tio år efter vårdtillfället. Den våldsutsatta
            gruppen har lägre utbildning och inkomster före den grova våldshändelsen
            jämfört med jämförelsegruppen. Men studien visar att alla kvinnor
            som råkar ut för våld som leder till sjukhusvård, oavsett utbildning,
            löper en kraftigt förhöjd risk att få låga inkomster och att behöva
            försörjningsstöd.
          </p>
          <head xml:id="i-SQEKmbqGTHxG2hssPhxdMJ" type="h1">
            En särskild brottsskadeersättning
          </head>
          <p xml:id="i-JYivXkPNXHbzqW9vStzEbw">
            Mäns våld mot kvinnor är ett strukturellt problem som Vänsterpartiet
            anser att samhället behöver möta med strukturella lösningar. Fram
            tills att vi skapat ett jämställt samhälle fritt från våld anser
            vi att samhället behöver agera på olika sätt för att minska de
            negativa verkningar som följer av mäns våld mot kvinnor. Vänsterpartiet
            menar att det är rimligt att staten tar ett ökat ansvar för den
            försämrade ekonomiska situation som ofta följer i spåren för dem
            som utsatts för mäns våld. Ett sätt att göra detta är att utreda
            möjligheterna för att införa ett statligt system för ekonomisk
            kompensation till kvinnor som blivit utsatta för sexuellt och
            fysiskt våld.
          </p>
          <p xml:id="i-YMsTYwonBZvZcmzTXaT2Bn">
            Redan idag finns det möjlighet för kvinnor som utsätts för mäns
            våld att få ersättning genom skadestånd eller brottsskadeersättning.
            I de fall ett brott anmäls och förövaren fälls så utdöms normalt
            sett ett skadestånd till brottsoffret. Om den dömde gärningspersonen
            inte kan betala skadeståndet och det inte heller finns någon försäkring
            som täcker hela skadan, finns det i vissa fall möjlighet att få
            rätt till brottsskadeersättning från staten. För att få brottsskadeersättning
            när gärningspersonen är okänd krävs att det finns en utredning,
            exempelvis polisens förundersökning, som visar att skadan har
            uppkommit till följd av brott och inte genom en olyckshändelse.
          </p>
          <p xml:id="i-6Vj63rLKUMZEezZxJ41tEP">
            Vänsterpartiet anser dock att detta inte är tillräckligt utan
            att ytterligare alternativ behöver övervägas för att åtminstone
            till viss del kompensera för inkomstbortfall till följd av sjukskrivning
            och andra utgifter som härrör sig till våldet. Att införa den
            typ av ersättning som vi föreslår är också ett tydligt sätt att
            uppmärksamma och synliggöra den ekonomiska aspekten av mäns våld
            mot kvinnor.
          </p>
          <p xml:id="i-UDKM3iis7VcRo7guAx8jcn">
            Vänsterpartiet föreslår att ersättningen bör vara schabloniserad
            och utgå månadsvis under en bestämd tidsperiod. Ersättningen bör
            inte räknas av mot exempelvis försörjningsstöd, sjukersättning,
            sjukpenning eller andra former av ersättningar/bidrag. Ersättningen
            bör baseras på relevanta uträkningar om vad en våldsutsatt kvinna
            förlorar ekonomiskt till följd av våldet. Nya beräkningar kan
            därmed behöva tas fram. För att ersättningen ska erhållas krävs
            att brottet är polisanmält. Ersättningen bör ingå inom ramen för
            nuvarande brottskadeersättning och bör efter en individuell prövning
            utbetalas av en myndighet, förslagsvis brottsoffermyndigheten.
            Hur denna prövning ska kunna ske på ett tillfredsställande och
            rättssäkert sätt behöver utredas noggrant, samma sak gäller frågan
            om hur ersättningen ska organiseras i förhållande till brottskadeersättningen.
          </p>
          <p xml:id="i-2DjyUy8pYvy9bmj5bj9ib3">
            Regeringen bör därför tillsätta en utredning angående brottsskadeersättningen
            för personer som blivit utsatta för sexuellt och fysiskt våld.
            Detta bör riksdagen ställa sig bakom och ge regeringen till känna.
          </p>
        </div>
        <div xml:id="i-Bq8ff7YUKLUV6WZ1WWiJeh" type="motSignatures">
          <list xml:id="i-KQzdFFo7inCZxvDEA7MdhD">
            <item xml:id="i-3dsQsshbGqFNLnsdJNc1UE" who="i-PPZKpwNr5kqkWArvESGC5X">
              Jonas Sjöstedt (V)
            </item>
            <item xml:id="i-CuYwXmauad99Zqo9yxcFBe" who="i-HNw1w34Sd2tGfFnWtdrzZb">
              Jens Holm (V)
            </item>
            <item xml:id="i-MYyTLbReX1NaiYYtRqxiMk" who="i-3SiHjpmKqDX1ahURx9ZWt3">
              Maj Karlsson (V)
            </item>
            <item xml:id="i-AV1jw6EAuWvfc64YNTeSVo" who="i-JZgLiagTc1Uwgw1yzLWrSS">
              Birger Lahti (V)
            </item>
            <item xml:id="i-PQ2o5HdgrBtLavkzVi9qjf" who="i-9XTMNkDLu5u66FsWiwysh1">
              Karin Rågsjö (V)
            </item>
            <item xml:id="i-M457WiHpppL1rWn4YrgePw" who="i-B4hV7rgBZqLtXzSvZhQHbo">
              Mia Sydow Mölleby (V)
            </item>
            <item xml:id="i-VKRAWveQ6dn2dLirnP6KdQ" who="i-PAfMpaW8KP2UfRTBpXARTc">
              Linda Westerlund Snecker (V)
            </item>
          </list>
        </div>
      </div>
    </body>
  </text>
</TEI>
