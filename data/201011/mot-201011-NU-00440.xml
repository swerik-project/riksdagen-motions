<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201011-NU-00440">
  <teiHeader>
    <fileDesc>
      <titleStmt>
        <title>Fildelning, rättssäkerhet och integritet</title>
        <author corresp="i-HsGsAzKWHQY5pjyAYNXAz7">av Maria Ferm m.fl. (MP)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Fildelning, rättssäkerhet och integritet</title>
          <idno type="rdwebb">GY02N440</idno>
          <rs type="number">N440</rs>
          <orgName type="comitteeAbbreviation">NU</orgName>
          <ref type="dokument_url_text">http://data.riksdagen.se/dokument/GY02N440/text</ref>
          <ref type="dokument_url_html">http://data.riksdagen.se/dokument/GY02N440</ref>
          <ref type="dokumentstatus_url_xml">http://data.riksdagen.se/dokumentstatus/GY02N440</ref>
          <ref type="doc">http://data.riksdagen.se/fil/65D391FA-E817-48E8-BA86-BF120E119D27</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-HsGsAzKWHQY5pjyAYNXAz7</idno>
            <name>Maria Ferm</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-9CH1KbWwyrj8DRqAQB3Fza</idno>
            <name>Gustav Fridolin</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-Vx7eV6CLwK4q8nMYx4Sry4</idno>
            <name>Agneta Börjesson</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-LSGLGKPPdgKqe7pxwHn9sf</idno>
            <name>Lise Nordin</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-9x2nw6aosA3pyEJfJTc1eD</idno>
            <name>Ulf Holm</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-VRHymVx7EsX48sg7b5qmpS</idno>
            <name>Jan Lindholm</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-FfCiJc8kVZcwio9wsCvVkH</idno>
            <name>Mehmet Kaplan</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-RdBhbXQSTaHRaynQNczmpw" type="signed"/>
        <correspContext corresp="i-RdBhbXQSTaHRaynQNczmpw">
          <note type="signatory" corresp="i-HsGsAzKWHQY5pjyAYNXAz7"/>
          <note type="signatory" corresp="i-9CH1KbWwyrj8DRqAQB3Fza"/>
          <note type="signatory" corresp="i-Vx7eV6CLwK4q8nMYx4Sry4"/>
          <note type="signatory" corresp="i-LSGLGKPPdgKqe7pxwHn9sf"/>
          <note type="signatory" corresp="i-9x2nw6aosA3pyEJfJTc1eD"/>
          <note type="signatory" corresp="i-VRHymVx7EsX48sg7b5qmpS"/>
          <note type="signatory" corresp="i-FfCiJc8kVZcwio9wsCvVkH"/>
        </correspContext>
        <correspAction xml:id="i-QoNfvfRvic5anVN4MDcMEn" type="numbering">
          <date when="2010-10-29"/>
        </correspAction>
        <correspAction xml:id="i-D2CR2865daH5RUcyg97ARZ" type="submission">
          <date when="2010-10-27"/>
        </correspAction>
        <correspAction xml:id="i-7PhpQ1A2WuZmkgx22dTxET" type="transfer">
          <date when="2010-10-27"/>
        </correspAction>
        <correspAction xml:id="i-4Y5Sh1r4vuCR4oanDWavfG" type="assigned"/>
        <correspContext corresp="i-4Y5Sh1r4vuCR4oanDWavfG">
          <ref type="assignedTo">Näringsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-TqX65TWg2EfteTj6T1E4Z1" type="motBody">
        <div xml:id="i-7cjNivoLCVJLuJkSYMPQHi" type="motProposal" subtype="förslag">
          <head xml:id="i-V8XPFryNscPm4RxcQKbDsH">
            Förslag till riksdagsbeslut
          </head>
          <list xml:id="i-6sGu6VhjsLvZortUGprUsQ" style="ol">
            <item xml:id="i-KTbNSku3p4rM2ShBUzJN83">
              Riksdagen tillkännager för regeringen som sin mening vad som
              anförs i motionen om att avkriminalisera fildelning mellan privatpersoner
              för privat bruk.
            </item>
            <item xml:id="i-Mn2Cxd6sp41fuf7HV1p9Vq">
              Riksdagen tillkännager för regeringen som sin mening vad som
              anförs i motionen om att omförhandla det EU-direktiv som kräver
              kriminalisering av fildelning.
            </item>
            <item xml:id="i-VU6uHFPXc2q3LT6kSDMdwD">
              Riksdagen tillkännager för regeringen som sin mening vad som
              anförs i motionen om att Internetoperatörer inte ska lagra information
              om enskilda Internetanvändares trafik.
            </item>
            <item xml:id="i-6ChomwPCCzAcnXHfpXsd6q">
              Riksdagen tillkännager för regeringen som sin mening vad som
              anförs i motionen om att den personliga integriteten och rätten
              till privatliv aldrig får kompromissas i framtida lagförslag som
              motiveras av skiv- och filmbolagsbranschens vinstintresse.
            </item>
            <item xml:id="i-EKuLvYdRQ3Jm5jcwis5hz">
              Riksdagen tillkännager för regeringen som sin mening vad som
              anförs i motionen om den så kallade Ipredlagen.
            </item>
            <item xml:id="i-42n1386ju168ipG5BQuQcS">
              Riksdagen tillkännager för regeringen som sin mening vad som
              anförs i motionen om att tillsätta en utredning för att se hur
              Internetanvändares integritet och rätt till privatliv kan stärkas
              i svensk lagstiftning.
            </item>
          </list>
        </div>
        <div xml:id="i-EQ7TFyM2jJwKVUXrWChZmT" type="motContent">
          <head xml:id="i-UitUqeWoXRN5WXnckyZ6Uk" type="h1">
            Motivering
          </head>
          <p xml:id="i-PpQuQAonkEuM8QDPAmqzSL">
            Internets utveckling har gjort det möjligt att kopiera musik
            och film gränslöst, både geografiskt och till omfattningen. Själva
            kopieringen är dessutom helt kostnadsfri, förutsatt att nätet
            redan finns där. Det har gjort att den storskaliga distributionen
            av kultur såsom musik, fotografier och film numera kan utföras
            av privatpersoner utan ekonomisk vinning.
          </p>
          <p xml:id="i-Mdto5h85gfZ8W71dhZACSc">
            Dagens upphovsrätt har blivit frånsprungen av den tekniska utvecklingen.
            Cd-skivor och dvd-filmer som säljs i butiker eller som skickas
            med posten är på väg att fasas ut av moderna fildelningstekniker.
            Det faktum att distributörerna av musik och film räds den teknologiska
            utvecklingen bör inte vara ett hinder för densamma.
          </p>
          <p xml:id="i-6XYpAEyU4qjugj3CNv8boo">
            Att försöka förhindra fildelningen med rättsliga insatser för
            att rädda skivbranschen riskerar snarare att bli ett bakslag för
            alla Internetanvändares personliga integritet.
          </p>
          <p xml:id="i-CAK18iqLrwWWodD6DocWzr">
            Diskussionen om upphovsrättens relation till rätten till skydd
            för privatlivet och den enskildes integritet aktualiseras alltjämt
            med teknologins utveckling. Möjligheterna förbättras för enskilda
            att snabbt kopiera och överföra upphovsrättskyddade verk via Internet.
            Samtidigt kommer hårdare lagstiftning som vill lagra person- och
            trafikuppgifter från enskilda Internetanvändare. Miljöpartiet
            anser att det behövs tydligare integritetsskydd för att undvika
            en situation (här särskilt avseende Internetanvändare) där lagring
            sker för att kunna kriminalisera fildelare.
          </p>
          <p xml:id="i-2VBEDckUGYz1KwRHGZd1Sh">
            Enligt en undersökning från SOM-Institutet är det bara 25 procent
            av svenska folket som anser att upphovsrätten, så som den är utformad
            i dag, bör bestå. Samtidigt vill 44 procent tillåta all fildelning.
            Bland de yngsta de som har växt upp med nedladdning av musik och
            film som en självklarhet i vardagen är det näst intill ingen som
            försvarar förbudet mot fildelning. Mest positiva till all fildelning
            är unga kvinnor. År 2007 hade ungefär en tredjedel av alla svenska
            själva laddat hem musik någon gång tre fjärdedelar är under 20
            år.
          </p>
          <p xml:id="i-JK5DArsgyhQgygo6eg87Yz">
            Vi måste nu ta ställning till om vi med rättsväsendets resurser
            vill förfölja en hel ungdomsgeneration som laddar ned musik. Tre
            månader innan valet år 2006 förklarade Fredrik Reinfeldt att det
            aldrig skulle bli aktuellt, men i dag är det annat ljud i skällan.
          </p>
          <p xml:id="i-Q2rm5A7xrbYyF6Pwfr3hfs">
            I det följande presenterar vi vårt ställningstagande mot kriget
            mot fildelare och vilka åtgärder som bör ses över för att Sverige
            ska ligga i fas med kraven på upprätthållandet av den personliga
            integriteten, rätten till privatliv samt den upphovsrättsliga
            utvecklingen.
          </p>
          <head xml:id="i-FromBszxBH5xmvq4qjJX7x" type="h2">
            Riv upp Ipredlagen
          </head>
          <p xml:id="i-FNu16NxRK1gk4NGUXNUeTo">
            I Europaparlamentet har förslag om att införa förbud för dömda
            fildelare att använda Internet förekommit. Detta förslag har lyckligtvis
            förkastats av en majoritet i parlamentet, men förslagen om orimliga
            inskränkningar av den enskildes integritet och rättigheter fortsätter
            att komma. Den borgerliga regeringen har försökt backa in i framtiden
            genom att driva igenom lagstiftning som nästintill privatiserar
            polisiära uppgifter och åsidosätter integriteten i jakten på fildelare
            den så kallade Ipredlagen som trädde i kraft den 1 juni 2009.
          </p>
          <p xml:id="i-5FLzoaWyqMQz9nghjNjJrP">
            Ipredlagen minskar inte fildelningen och har inte lett till attitydförändringar
            om fildelning. Den har inte heller gjort att artister har fått
            mer betalt. Istället försvårar lagen brottsbekämpningen och sätter
            rättssäkerheten ur spel.
          </p>
          <p xml:id="i-7UiJtQGRJwDcn5zy1YEj2f">
            Enligt en undersökning från nätverksföretaget Cisco 2009 påverkade
            Ipredlagen fildelningen endast temporärt. Fildelningen minskade
            ett tag, för att sedan nå upp till samma nivåer som innan Ipredlagen
            infördes.
          </p>
          <p xml:id="i-HZJ2TggXGMxXVs1YUMhucV">
            Enligt rapporten Svenskarna och Internet från 2010 av World Internet
            Institute har lagstiftningen mot fildelning inte haft någon effekt.
            Fildelningen ligger åter på rekordnivåer.
          </p>
          <p xml:id="i-17y57bmtCiu6sTtUqVxtdQ">
            Trots att Sverige inte var tvingat av EU-direktivet att lagstifta
            om rätten för upphovsrättsorganisationer att direkt hos domstol
            kräva ut personuppgifter om individer som de misstänker fildelar
            upphovsrättsskyddat material gav regering och en oenig riksdag
            upphovsrättsorganisationer närmast polisiära befogenheter.
          </p>
          <p xml:id="i-98EnrQd1uo5EzWTEdXfzmq">
            Förut utreddes upphovsrättsbrott av polisen som i sin tur vände
            sig till domstol. Nu har istället upphovsrättshavare getts rätten
            att vända sig direkt till domstol med information om upphovsrättsbrott
            för att kräva ut personuppgifter (knutna till en specifik IP-adress).
            Detta informationsföreläggande åtföljs av en sekretess i en månad,
            då den som uppgifterna gäller ska få information om detta tidigast
            en månad och senast tre månader efter att detta skedde. Med stöd
            av denna sekretessmånad har upphovsrättsinnehavarna möjlighet
            att med abonnentuppgiften återigen vända sig till domstol och
            begära intrångsundersökning, närmast att likna vid privat husrannsakan,
            som regeringen själv skrev. Flera steg tas som underlättar för
            upphovsrättsinnehavare att själva driva rättsprocesser, något
            som i praktiken ersätter den roll som polis och åklagare tidigare
            haft i upphovsrättsmål.
          </p>
          <p xml:id="i-25uhNgCYfnoKQx5SjZ9paN">
            Inte nog med att upphovsrättsinnehavarna getts polisära befogenheter;
            det finns en överhängande risk att nästa steg för företrädare
            för upphovsrättsinnehavarna är att kräva enskilda på stora belopp
            med hot om stämning inför domstol om de inte betalar direkt. Detta
            har exempelvis hänt i Danmark. Förutom de stora skadestånd människor
            riskerar att behöva betala måste efter en domstolsförhandling
            även motståndarsidans stora advokatkostnader betalas, vilket ofta
            inte kommer att täckas av hemförsäkring. Människor riskerar att
            försättas i personlig konkurs. Många kommer kanske inte att våga
            riskera detta och kan därför komma att betala fast de är helt
            oskyldiga.
          </p>
          <p xml:id="i-YLVWT4C3irdyXDg3gis4gZ">
            Hoten om stämningar riskerar även att resultera i rena trakasserier
            mot enskilda som är oskyldiga. Frågan är också om lagen i flera
            delar innebär och riskerar att leda till att Internetanvändare
            presumeras skyldiga till dess de bevisat sin oskuld. Det skulle
            vara ett rättsligt systemskifte om enskilda drabbas av skadeståndskrav
            utan rätt till rättvis rättegång, och det reser frågor om konsekvenserna
            av lagen överensstämmer med Europakonventionen.
          </p>
          <p xml:id="i-53ZsxdcYhJGchBHPsCDv29">
            Dagens rättspraxis visar att domstolar anser att innehavaren
            av ett Internetabonnemang har bevisbördan. Den enskilde måste
            bevisa att han eller hon inte har genomfört den olagliga fildelningen
            som registrerats med hans eller hennes IP-adress. Denna utveckling
            är ytterst oroväckande för rättssäkerheten, och regeringen borde
            snarast tillsätta en utredning för att se hur Internetanvändares
            integritet och rätt till privatliv kan stärkas i svensk lagstiftning.
          </p>
          <p xml:id="i-UdCRe6gVyt8f6a2VrtnTSP">
            Att fildelning registrerats på ett Internetabonnemang innebär
            inte med automatik att det är innehavaren av abonnemanget som
            gjort sig skyldig till fildelningen. Förutom andra personer i
            hushållet eller gäster i bostaden använder sig många av trådlösa
            nätverk i dag. Faktum är att många får trådlösa nätverk av sin
            bredbandsleverantör utan att ha en aning om att de har ett trådlöst
            nätverk. Detta är givetvis egentligen inget problem eftersom trådlösa
            nätverk är oerhört praktiska, vilket också är anledningen till
            att så många använder sig av dem. Problemet är att det öppnar
            möjligheten för andra att använda sig av nätverken för exempelvis
            fildelning. Även om nätverken är låsta och krypterade är det relativt
            enkelt att ta sig förbi skyddet och använda sig av någon annans
            nätverk, någon som då riskerar att bli stämd utan att ha gjort
            någonting.
          </p>
          <p xml:id="i-Dnaooie8f7TLKm6tnwbr8w">
            Konsekvenserna av Ipredlagen har istället blivit att polisens
            brottsbekämpande arbete har försvårats. Internetbolagen slänger
            nu personuppgifter så snabbt som möjligt sedan lagen trädde i
            kraft, vilket gör att nätbrott blir svårare att utreda. Den aktivitet
            som tidigare gick att spåra vid brottsmisstanke kan nu vara omöjlig
            att finna.
          </p>
          <p xml:id="i-HeWvtJEUN7RLz76m4wvMNP">
            Det finns i dag dessutom flera olika anonymitetstjänster på Internet,
            och även om de tjänster som finns i dag ännu inte förhindrar spårning
            helt och hållet tyder allt på att tekniken finns runt hörnet.
            I så kallade darknets kan den som delar med sig av information
            göra det helt anonymt, utan möjlighet till spårning. Detta innebär
            en skrämmande utveckling som kan innebära att terrorism, pornografibrott,
            narkotikabrott, dataintrång och andra grova brott skulle bli omöjliga
            att spåra. På så sätt finns det en djupgående motsättning mellan
            jakten på fildelare och övrig brottsbekämpning på Internet.
          </p>
          <p xml:id="i-3LmGkrCEHuFMtMRNuXbxLn">
            Miljöpartiet ser informationsdelningen på Internet som principiellt
            positiv, och vi motsätter oss därmed en total övervakning av Internetanvändares
            aktiviteter. Europakonventionens regleringar om skyddet för privatliv
            måste respekteras. Miljöpartiet anser inte att den tekniska utvecklingen
            ska stoppas utan ser att den bl.a. sker utifrån människors behov
            och att detta är något som skivbolagsindustrin och övriga upphovsrättshavare
            måste anpassa sig efter. Skivbolagen behöver finna nya affärsmodeller
            som är anpassade till den moderna tekniken.
          </p>
          <head xml:id="i-FBGGfsBAiApDv7qznfUTDK" type="h2">
            Kriminalisering av fildelning mellan privatpersoner
          </head>
          <p xml:id="i-5qg47ptZMVhyNWFSdJ182A">
            Frågan som riksdagen måste ta ställning till är om den ska införa
            övervakningslagar för att försöka förhindra att upphovsrättskyddat
            material kopieras för privat bruk och därmed samtidigt i praktiken
            ta bort rätten till privatliv för alla Internetanvändare, eller
            om det behövs alternativa vägar för att kompensera upphovsrättsmakarnas
            rättigheter.
          </p>
          <p xml:id="i-Xmib3vMPZpyvkTb2TS1BLG">
            En studie gjord vid Princeton University har visat att världens
            35 mest välbetalda artister i snitt tjänar 7,5 gånger mer på sina
            turnéer än på sin skivförsäljning. Motsvarigheterna till att ladda
            hem musik på Internet har funnits länge. För 20 år sedan kopierade
            var och varannan person kassettband. Många hade en dubbeldäckare
            hemma vars enda egentliga syfte var att underlätta kopiering.
            Men det var då aldrig på tal att göra husrannsakan hemma hos tonåringar.
            Tvärtom har det sedan länge funnit en acceptans i Sverige för
            att kopiera musik för icke-kommersiellt bruk.
          </p>
          <p xml:id="i-SbQM1xKu6X8gFdsBgBZnxH">
            Miljöpartiet anser att kopiering för privat bruk bör avkriminaliseras.
            Ändringarna i upphovsrättslagen från år 2005 bör ses över och
            Sverige bör ta initiativ till att förhandla om de internationella
            avtal och EU-direktiv som Sverige ingått, nämligen Wipo Copyright
            Treaty respektive EU:s Copyright Directive som därefter ingicks.
          </p>
          <head xml:id="i-MzFGDDYGAMPHWqyToxPgMD" type="h2">
            Upphovsrättens konkurrens med den personliga integriteten
          </head>
          <p xml:id="i-HWNDZFbdwB9TkEtLHu1tmp">
            Miljöpartiet anser att ett upprätthållande av dagens förbud mot
            användande av otillåtet utlagt skyddat material på Internet och
            digitala nätverk, för att nå framgång, kräver en ökad övervakning
            av individers beteende. Miljöpartiet anser inte att den personliga
            integriteten och rätten till privatliv ska behöva stryka på foten
            för deras kortsiktiga ekonomiska vinstintresses skull.
          </p>
        </div>
        <div xml:id="i-V2xwAqFfDApYsXbTcaRysU" type="signatureBlock">
          <list xml:id="i-Y49pPeJVTNC7k6pSCwfWyM">
            <item xml:id="i-Ug3WPidp2V5DgHCTJadfbF" who="i-HsGsAzKWHQY5pjyAYNXAz7" type="signature">
              Maria Ferm (MP)
            </item>
            <item xml:id="i-DZdaFcX3yJtWfdBybmuvvE" who="i-9CH1KbWwyrj8DRqAQB3Fza" type="signature">
              Gustav Fridolin (MP)
            </item>
            <item xml:id="i-B6Aem1JGQxwi5qU2NzcCAM" who="i-Vx7eV6CLwK4q8nMYx4Sry4" type="signature">
              Agneta Börjesson (MP)
            </item>
            <item xml:id="i-NCQYb4rjoo1xVUJoqFeyyJ" who="i-LSGLGKPPdgKqe7pxwHn9sf" type="signature">
              Lise Nordin (MP)
            </item>
            <item xml:id="i-9ecAvZRUD8mbNuabc34pdH" who="i-9x2nw6aosA3pyEJfJTc1eD" type="signature">
              Ulf Holm (MP)
            </item>
            <item xml:id="i-CDUgyKPoCV4VvrSvB3kTEW" who="i-VRHymVx7EsX48sg7b5qmpS" type="signature">
              Jan Lindholm (MP)
            </item>
            <item xml:id="i-VMfk4UJAfzatWPJr8AAQhn" who="i-FfCiJc8kVZcwio9wsCvVkH" type="signature">
              Mehmet Kaplan (MP)
            </item>
          </list>
        </div>
      </div>
    </body>
  </text>
</TEI>
