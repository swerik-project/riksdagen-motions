<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201819-AU-02842">
  <teiHeader>
    <fileDesc>
      <titleStmt>
        <title>Klyvningen av svensk arbetsmarknad</title>
        <author corresp="i-2fr3vB32hz5Z6xAxeRqads">av Martin Ådahl m.fl. (C)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2018/19:2842 av Martin Ådahl m.fl. (C)</title>
          <idno type="rdwebb">H6022842</idno>
          <rs type="number">2842</rs>
          <orgName type="comitteeAbbreviation">AU</orgName>
          <ref type="dokument_url_text">http://data.riksdagen.se/dokument/H6022842/text</ref>
          <ref type="dokument_url_html">http://data.riksdagen.se/dokument/H6022842</ref>
          <ref type="dokumentstatus_url_xml">http://data.riksdagen.se/dokumentstatus/H6022842</ref>
          <ref type="docx">http://data.riksdagen.se/fil/B8928F83-FB15-4A4E-8EDF-F1AE625708E4</ref>
          <ref type="pdf">http://data.riksdagen.se/fil/3B3464CD-9DB3-4164-B203-BC535D7B31A3</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-2fr3vB32hz5Z6xAxeRqads</idno>
            <name>Martin Ådahl</name>
            <state type="partyAffiliation" ref="Q110832">
              <desc>C</desc>
            </state>
          </person>
          <person gender="man">
            <idno>i-HMEQZGcMqKo8y9F6jxfnev</idno>
            <name>Alireza Akhondi</name>
            <state type="partyAffiliation" ref="Q110832">
              <desc>C</desc>
            </state>
          </person>
          <person gender="woman">
            <idno>i-NRb4HpaQ87qUwhLNcKt7Gz</idno>
            <name>Annika Qarlsson</name>
            <state type="partyAffiliation" ref="Q110832">
              <desc>C</desc>
            </state>
          </person>
          <person gender="man">
            <idno>i-DyMWrZMvLW1B7NfePkXTu4</idno>
            <name>Fredrik Christensson</name>
            <state type="partyAffiliation" ref="Q110832">
              <desc>C</desc>
            </state>
          </person>
          <person gender="woman">
            <idno>i-2SnUjYd3qzUQVBobN3u1Yc</idno>
            <name>Ulrika Heie</name>
            <state type="partyAffiliation" ref="Q110832">
              <desc>C</desc>
            </state>
          </person>
          <person gender="man">
            <idno>i-QS3FCcuDyGgZdKgE3VDjZ9</idno>
            <name>Niels Paarup-Petersen</name>
            <state type="partyAffiliation" ref="Q110832">
              <desc>C</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-4Vb38zx4mwv3YFQDTsnSpp" type="signed"/>
        <correspContext corresp="i-4Vb38zx4mwv3YFQDTsnSpp">
          <note type="signatory" corresp="i-2fr3vB32hz5Z6xAxeRqads"/>
          <note type="signatory" corresp="i-HMEQZGcMqKo8y9F6jxfnev"/>
          <note type="signatory" corresp="i-NRb4HpaQ87qUwhLNcKt7Gz"/>
          <note type="signatory" corresp="i-DyMWrZMvLW1B7NfePkXTu4"/>
          <note type="signatory" corresp="i-2SnUjYd3qzUQVBobN3u1Yc"/>
          <note type="signatory" corresp="i-QS3FCcuDyGgZdKgE3VDjZ9"/>
        </correspContext>
        <correspAction xml:id="i-Xr9G9ZC2hEJPYMSBrJo4zd" type="submitted">
          <date when="2018-11-30"/>
          <time when="14:57:44"/>
        </correspAction>
        <correspAction xml:id="i-E7f3EVZbRM9BGz44F5LLr9" type="reviewed">
          <date when="2018-11-30"/>
          <time when="16:58:47"/>
        </correspAction>
        <correspAction xml:id="i-FGFrReMeXRs2Rm28MgHwx2" type="referred">
          <date when="2018-12-05"/>
        </correspAction>
        <correspAction xml:id="i-2pdC51qa9uZCandapmUcdo" type="assigned">
          <date when="2019-09-27"/>
          <time when="14:26:52"/>
        </correspAction>
        <correspContext corresp="i-2pdC51qa9uZCandapmUcdo">
          <ref type="assignedTo">Arbetsmarknadsutskottet</ref>
        </correspContext>
        <correspAction xml:id="i-LpHufgZwtVpi9xETCJ9NVQ" type="behandlas_i"/>
        <correspContext corresp="i-LpHufgZwtVpi9xETCJ9NVQ">
          <ref type="uppgift">2018/19:AU7</ref>
          <ref type="ref_dok_id">H601AU7</ref>
          <ref type="ref_dok_typ">bet</ref>
          <ref type="ref_dok_rm">2018/19</ref>
          <ref type="ref_dok_bet">AU7</ref>
          <ref type="ref_dok_titel">Integration</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-M4BVxvXfGTbcEHp72ajEnX" type="behandlas_i"/>
        <correspContext corresp="i-M4BVxvXfGTbcEHp72ajEnX">
          <ref type="uppgift">2018/19:SkU10</ref>
          <ref type="ref_dok_id">H601SkU10</ref>
          <ref type="ref_dok_typ">bet</ref>
          <ref type="ref_dok_rm">2018/19</ref>
          <ref type="ref_dok_bet">SkU10</ref>
          <ref type="ref_dok_titel">Inkomstskatt</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-XkYYpNqJtqh8FJE7r2sb3y" type="behandlas_i"/>
        <correspContext corresp="i-XkYYpNqJtqh8FJE7r2sb3y">
          <ref type="uppgift">2018/19:UbU12</ref>
          <ref type="ref_dok_id">H601UbU12</ref>
          <ref type="ref_dok_typ">bet</ref>
          <ref type="ref_dok_rm">2018/19</ref>
          <ref type="ref_dok_bet">UbU12</ref>
          <ref type="ref_dok_titel">Vuxenutbildning</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-KEiU2jzZQHuMocEREDHPEW" type="behandlas_i"/>
        <correspContext corresp="i-KEiU2jzZQHuMocEREDHPEW">
          <ref type="uppgift">2018/19:SoU9</ref>
          <ref type="ref_dok_id">H601SoU9</ref>
          <ref type="ref_dok_typ">bet</ref>
          <ref type="ref_dok_rm">2018/19</ref>
          <ref type="ref_dok_bet">SoU9</ref>
          <ref type="ref_dok_titel">Socialtjänst- och barnfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-KPVfeRXZ2kpcT6E8ERSxZ" type="behandlas_i"/>
        <correspContext corresp="i-KPVfeRXZ2kpcT6E8ERSxZ">
          <ref type="uppgift">2018/19:UbU9</ref>
          <ref type="ref_dok_id">H601UbU9</ref>
          <ref type="ref_dok_typ">bet</ref>
          <ref type="ref_dok_rm">2018/19</ref>
          <ref type="ref_dok_bet">UbU9</ref>
          <ref type="ref_dok_titel">Lärare och elever</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-16hofmkFF4GDUF5gMPkeig" type="behandlas_i"/>
        <correspContext corresp="i-16hofmkFF4GDUF5gMPkeig">
          <ref type="uppgift">2018/19:AU10</ref>
          <ref type="ref_dok_id">H601AU10</ref>
          <ref type="ref_dok_typ">bet</ref>
          <ref type="ref_dok_rm">2018/19</ref>
          <ref type="ref_dok_bet">AU10</ref>
          <ref type="ref_dok_titel">Arbetsmiljö och arbetstid</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-39TqrycY84H8SAD2Tt7FG7" type="behandlas_i"/>
        <correspContext corresp="i-39TqrycY84H8SAD2Tt7FG7">
          <ref type="uppgift">2018/19:AU9</ref>
          <ref type="ref_dok_id">H601AU9</ref>
          <ref type="ref_dok_typ">bet</ref>
          <ref type="ref_dok_rm">2018/19</ref>
          <ref type="ref_dok_bet">AU9</ref>
          <ref type="ref_dok_titel">Arbetsrätt</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-2qMorznPJsvbFW3uKTV7Df" type="behandlas_i"/>
        <correspContext corresp="i-2qMorznPJsvbFW3uKTV7Df">
          <ref type="uppgift">2018/19:UbU13</ref>
          <ref type="ref_dok_id">H601UbU13</ref>
          <ref type="ref_dok_typ">bet</ref>
          <ref type="ref_dok_rm">2018/19</ref>
          <ref type="ref_dok_bet">UbU13</ref>
          <ref type="ref_dok_titel">Högskolan</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-YDBXYV2sBSXVnm7xkNmJVj" type="behandlas_i"/>
        <correspContext corresp="i-YDBXYV2sBSXVnm7xkNmJVj">
          <ref type="uppgift">2018/19:AU6</ref>
          <ref type="ref_dok_id">H601AU6</ref>
          <ref type="ref_dok_typ">bet</ref>
          <ref type="ref_dok_rm">2018/19</ref>
          <ref type="ref_dok_bet">AU6</ref>
          <ref type="ref_dok_titel">Arbetsmarknad och arbetslöshetsförsäkringen</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-9489uQZPWqyQ58UGjddiX" type="behandlas_i"/>
        <correspContext corresp="i-9489uQZPWqyQ58UGjddiX">
          <ref type="uppgift">2018/19:AU2</ref>
          <ref type="ref_dok_id">H601AU2</ref>
          <ref type="ref_dok_typ">bet</ref>
          <ref type="ref_dok_rm">2018/19</ref>
          <ref type="ref_dok_bet">AU2</ref>
          <ref type="ref_dok_titel">Utgiftsområde 14 Arbetsmarknad och arbetsliv</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-AhuQFvkQfGTGy2PFaCRZe" type="behandlas_i"/>
        <correspContext corresp="i-AhuQFvkQfGTGy2PFaCRZe">
          <ref type="uppgift">2018/19:UbU7</ref>
          <ref type="ref_dok_id">H601UbU7</ref>
          <ref type="ref_dok_typ">bet</ref>
          <ref type="ref_dok_rm">2018/19</ref>
          <ref type="ref_dok_bet">UbU7</ref>
          <ref type="ref_dok_titel">Förskolan</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-B3FixF5UhXwa55wMzekBBD" type="motHeader">
        <div xml:id="i-KABvvBq7PtTabbKZGqyFUK" type="motTitle">
          Motion till riksdagen 2018/19:2842 av Martin Ådahl m.fl. (C)
          Klyvningen av svensk arbetsmarknad
        </div>
      </div>
      <div xml:id="i-T2KwDiR89cmvcWfXYJ1w25" type="motBody">
        <div xml:id="i-Vfk1P7XhVRsxLxnrS4Et6w" type="motProposal" subtype="förslag">
          <head xml:id="i-BdWnmWieQ6Aamh85rCN8j">
            Förslag till riksdagsbeslut
          </head>
          <list xml:id="i-QYZYX1Ri5CMkcR9vHFF1Vi" style="ol">
            <item xml:id="i-P3pVaHMXt998LjXEaweJtU">
              Riksdagen ställer sig bakom det som anförs i motionen om att
              se över möjligheterna att införa inträdesjobb i syfte att skapa
              fler enkla jobb och sänka trösklarna för nyanlända och unga som
              står långt ifrån arbetsmarknaden, och detta tillkännager riksdagen
              för regeringen.
            </item>
            <item xml:id="i-9UAPrcKC1R9e8BgGjEVaxj">
              Riksdagen ställer sig bakom det som anförs i motionen om att
              se över möjligheterna att reformera skattesystemet bl.a. i syfte
              att minska skattekilarna under de första åren på arbetsmarknaden
              och tillkännager detta för regeringen.
            </item>
            <item xml:id="i-KaSer5oP3dthopNBi9vcwn">
              Riksdagen ställer sig bakom det som anförs i motionen om att
              se över möjligheterna att utvidga RUT-avdraget för hushållsnära
              tjänster och tillkännager detta för regeringen.
            </item>
            <item xml:id="i-M372Agq1FxQN55kBhzatq5">
              Riksdagen ställer sig bakom det som anförs i motionen om att
              göra om Arbets­förmedlingen i grunden och att i dess ställe införa
              en arbetsförmedlarpeng och tillkännager detta för regeringen.
            </item>
            <item xml:id="i-F3Hd74Ez7q8TfXHSkSsoG3">
              Riksdagen ställer sig bakom det som anförs i motionen om att
              se över dagens olika anställningsstöd för att fokusera på de effektivare
              nystartsjobben och tillkännager detta för regeringen.
            </item>
            <item xml:id="i-39gu3yunhtBR5omRxS94Zy">
              Riksdagen ställer sig bakom det som anförs i motionen om att
              utreda möjligheterna att avskaffa extratjänsterna och ersätta
              dem med effektivare åtgärder och tillkännager detta för regeringen.
            </item>
            <item xml:id="i-ctNrLkZ2aZmgqHwJoWcNN">
              Riksdagen ställer sig bakom det som anförs i motionen om att
              se över möjligheterna att tillsätta en självständig och opartisk
              arbetsmarknadskommission för att vidareutveckla den svenska modellen
              för morgondagens arbetsmarknad och tillkännager detta för regeringen.
            </item>
            <item xml:id="i-RzXKwDMN7ypsAxFEcfJJsn">
              Riksdagen ställer sig bakom det som anförs i motionen om att
              företag med under 50 anställda inte längre ska omfattas av turordningsreglerna
              i lagen om anställningsskydd (LAS) och tillkännager detta för
              regeringen.
            </item>
            <item xml:id="i-PKSf6W4BF8QbEZ8f8Mh6Bq">
              Riksdagen ställer sig bakom det som anförs i motionen om att
              utreda möjligheterna att reformera arbetslöshetsförsäkringen i
              riktning mot större incitament till arbete och omställning och
              tillkännager detta för regeringen.
            </item>
            <item xml:id="i-L8yKfhsFDCLvh35LBUbXSR">
              Riksdagen ställer sig bakom det som anförs i motionen om att
              se över möjligheterna att reformera och förstärka jobbstimulansen
              i försörjningsstödet och tillkännager detta för regeringen.
            </item>
            <item xml:id="i-YbqzVbRqg4MsQU8UXmG7n4">
              Riksdagen ställer sig bakom det som anförs i motionen om att
              se över möjligheterna att förbättra arbetsmiljön på svenska arbetsplatser
              genom ökat fokus på stöd till arbetsgivarnas arbetsmiljöarbete
              och tillkännager detta för regeringen.
            </item>
            <item xml:id="i-VcGZndtkpsR4UfEAVePMaB">
              Riksdagen ställer sig bakom det som anförs i motionen om att
              se över möjligheterna att utreda hur rutiner för utbetalning och
              uppföljning av kommunersättningarna för asylmottagande kan förbättras
              och hur man kan flytta ansvaret för etableringen till kommunerna
              och tillkännager detta för regeringen.
            </item>
            <item xml:id="i-3BRSGD6Mu2ww573r1AjMFK">
              Riksdagen ställer sig bakom det som anförs i motionen om att
              se över möjligheterna att höja kvaliteten i sfi-utbildningarna
              genom en resultatbaserad sfi-peng och ökad undervisningstid samt
              hur sfi kan bli mer yrkesanpassad och tillkännager detta för regeringen.
            </item>
            <item xml:id="i-68heVTSH4eXXeobPD5KCS7">
              Riksdagen ställer sig bakom det som anförs i motionen om att
              utreda möjligheterna till ökad självförsörjning för nyanlända
              genom att införa ett etableringslån i stället för etableringsbidrag
              och tillkännager detta för regeringen.
            </item>
            <item xml:id="i-LpFMV5ksjdpc61P8zFqUoa">
              Riksdagen ställer sig bakom det som anförs i motionen om att
              se över möjligheterna att utveckla och införa fler integrationsförskolor
              med möjlighet till kombinerad barnomsorg och språkträning och
              tillkännager detta för regeringen.
            </item>
            <item xml:id="i-W1TgGDL2935eZN1du9M3nZ">
              Riksdagen ställer sig bakom det som anförs i motionen om att
              se över möjligheterna att stärka nyanlända barns utbildning genom
              intensivare språkutbildning och tillkännager detta för regeringen.
            </item>
            <item xml:id="i-24GD9JnRVJdGxPugAFLqmN">
              Riksdagen ställer sig bakom det som anförs i motionen om att
              utreda en förbättrad och effektiviserad valideringsprocess och
              ökade möjligheter till komplettering och tillvaratagande av en
              utländsk examen och tillkännager detta för regeringen.
            </item>
            <item xml:id="i-BH2GoNvY5aLYSYXmYF5RaD">
              Riksdagen ställer sig bakom det som anförs i motionen om att
              se över möjligheterna att för vissa nyanlända införa principen
              om ett intensivår med intensiva integrationsinsatser i form av
              språk, praktik och samhällsorientering för snabbare etablering
              i det svenska samhället och tillkännager detta för regeringen.
            </item>
            <item xml:id="i-AbE4r3WTFTHm3o9ExKrSLo">
              Riksdagen ställer sig bakom det som anförs i motionen om att
              se över hur civilsamhällets roll i integrationsprocessen kan stärkas
              och tillkännager detta för regeringen.
            </item>
          </list>
        </div>
        <div xml:id="i-KK2pQqrQsLKDJn6A5oCWnV" type="motContent">
          <head xml:id="i-H2sFaZpDgWUeKPz7tk4MBK" type="h1">
            Reformer för att fler ska komma in på arbetsmarknaden
          </head>
          <p xml:id="i-3hDWW61TgjAhpJcYHJmD64">
            Sverige är i stort behov av strukturreformer för att utsatta
            grupper ska komma in i arbete och minska tudelningen. För vissa
            grupper och i vissa branscher är den svenska arbetsmarknaden relativt
            välfungerande. Sysselsättningsgraden och arbetskrafts­deltagandet
            är högt i en europeisk jämförelse, inte minst bland kvinnor och
            äldre. Arbetsmarknaden är dock allvarligt tudelad. Arbetslösheten
            är flera gånger högre för nyanlända och personer med kort utbildning
            än för inrikes födda och personer med hög utbildning. Sverige
            har också EU:s lägsta andel jobb utan utbildningskrav, så kallade
            enkla jobb. Dessa två fenomen – svårigheterna för marginalgrupper
            att få ett arbete och bristen på enkla jobb – hänger ihop. En
            hårt reglerad arbetsrätt, höga ingångslöner samt höga skatter
            gör att de enkla jobben blir färre och gör det svårare för ungdomar
            och nyanlända att få sitt första jobb. Om inte tudelningen bryts
            riskerar arbetslösheten att permanentas på oacceptabelt höga nivåer.
            Sverige behöver ett antal konkreta och ansvarsfulla reformer för
            att åstadkomma lägre trösklar till arbetsmarknaden och fler jobb
            utan utbildningskrav.
          </p>
          <head xml:id="i-JmerG4wc1HUZTTzrWLhpVV" type="h2">
            Inträdesjobb
          </head>
          <p xml:id="i-2D4ZMLZXyhtn9sSrFykxft">
            Centerpartiet och övriga allianspartier har gemensamt föreslagit
            att inträdesjobb införs i syfte att skapa fler enkla jobb och
            sänka trösklarna till arbetsmarknaden. Inträdesjobb är en ny anställningsform
            som innebär att nyanlända samt ungdomar utan gymnasie­examen ges
            möjlighet att ta ett arbete till 70 procent av gällande ingångslön
            samtidigt som inga socialavgifter behöver betalas av arbetsgivaren.
            Anställningen gäller maximalt i tre år.
          </p>
          <head xml:id="i-VPv8RWZU8CUaQyEtuoK2K4" type="h2">
            Ingångsavdrag
          </head>
          <p xml:id="i-WRhEo9PBCWcsi7t4D2Cpkn">
            Det finns ett stort behov av att reformera det svenska skattesystemet
            för att minska skattekilarna på arbete, inte minst lågavlönat
            arbete och det första arbete som ger en ingång på den svenska
            arbetsmarknaden. För att minska skattebördan på att anställa de
            som får sitt första jobb och ge fler ett enklare inträde på svensk
            arbetsmarknad har Centerpartiet föreslagit att ett ingångsavdrag
            införs. Det innebär att under en persons två första år på svensk
            arbetsmarknad ska ingen arbetsgivaravgift betalas på den del av
            lönen som understiger 16 000 kronor per månad. För att underlätta
            för ungdomar att göra entré på arbetsmarknaden har Centerpartiet
            samtidigt föreslagit ett sommarjobbs­avdrag. Avdraget innebär
            att arbetsgivaravgiften slopas helt för personer under 18 år.
          </p>
          <head xml:id="i-7oN1LsV8fK4SHJ2cP5xeS2" type="h2">
            Utbyggt RUT-avdrag
          </head>
          <p xml:id="i-BdavpfWHBXgZRPsWMqmj3D">
            Ett annat sätt att göra det lättare att komma in på arbetsmarknaden
            är att utvidga RUT-avdraget för hushållsnära tjänster. RUT-avdraget
            har bidragit till många nya arbets­tillfällen, inte minst för
            personer utan formell utbildning, och till att många svarta arbeten
            kommit in i den formella ekonomin och gett de anställda trygghet.
            För det första bör fler tjänster inkluderas i RUT, vilket också
            innebär att det blir mindre svåra gränsdragningar för RUT-tjänsterna.
            Exempel på utvidgningar är trygghets-RUT, så att tillsyn av hemmet
            vid resa eller frånvaro av annan anledning inkluderas i avdraget,
            och samt tvätt-RUT, där även tvätt som sker utanför hemmet ger
            rätt till avdrag, samt flytt- och hämt-RUT, vilket innebär att
            flytt av bohag inom samma bostad, hämtning och lämning av återvinning,
            bortforsling av trädgårdsavfall samt plantering av växter i trädgård
            inkluderas i RUT-avdraget. Taket i RUT bör samtidigt höjas kraftigt.
            För det tredje bör det utredas om äldre, i bemärkelsen personer
            som är över 80 år, bör ges ett större avdrag än övriga. Detta
            då äldre är flitiga användare av avdraget men ofta har knappa
            resurser.
          </p>
          <p xml:id="i-Gemn1S5uiZbLkcJocuKGnk">
            Därtill bör det utredas om avdraget kan förenklas för äldre,
            genom införandet av ett bredare så kallat HEM-avdrag. Det innebär
            att för äldre blir alla tjänster som utförs i och med anknytning
            till hemmet en del av RUT-avdraget. Om ett sådant avdrag kan definieras
            väl, blir också gränsdragningarna för vad som ingår och vad som
            inte ingår i RUT enklare och behovet av kommunal hemtjänst kan
            minska.
          </p>
          <head xml:id="i-GNNBscukdT2abv4hyBQ1L2" type="h2">
            Avveckla Arbetsförmedlingen – inför arbetsförmedlarpeng
          </head>
          <p xml:id="i-3j81wnViWZfSeerU2rzPka">
            De omfattande medel som idag läggs inom ramen för den statliga
            Arbetsförmedlingens byråkrati för att öka arbetslösas jobbchanser
            används idag mycket ineffektivt. Det finns ett antal länder som
            istället prövat olika former med offentligt finansierade, men
            privat och ideellt organiserade, förmedlingsaktörer, som ersätts
            efter uppnått resultat i form av att de arbetslösa som de hjälpt
            hamnar varaktigt i jobb. Centerpartiet vill genomföra en sådan
            reform även i Sverige genom att lägga ut alla arbetsförmedlande
            uppgifter på kompetenta privata företag och ideella organisationer
            med dokumenterad förmåga att förmedla arbete och tillhandahålla
            relevant utbildning. Arbetsförmedlingen bantas till en betydligt
            mindre myndighet som får en renodlat kontrollerande och bevakande
            funktion.
          </p>
          <p xml:id="i-KVZEiYUjUbYf4BLPNb2Z1N">
            Systemet bör bygga på följande principer:
          </p>
          <p xml:id="i-MLbTLyrcxw1NrsjMw19oXC">
            ─ Valfrihet. De arbetssökande bör kunna välja och välja bort
            förmedlare.
          </p>
          <p xml:id="i-2GJB6HJpibG8scq3RyXnHP">
            ─ Resultatbaserad ersättning. Huvuddelen av ersättningen ska
            tilldelas förmedlare enbart efter att den arbetssökande fått varaktigt
            jobb.
          </p>
          <p xml:id="i-WGaSH9g95TziRRcY3zxBG2">
            ─ Peng efter svårighet. Den arbetssökandes situation avgör pengen
            storlek för att skapa starka incitament att ta sig an alla arbetssökande.
          </p>
          <p xml:id="i-XuBR3jrdWCMeGppcHvCMf8">
            ─ Specialisering. Mångfalden av aktörer gör att de kan anpassa
            sig och specialisera sig efter den sökandes behov.
          </p>
          <p xml:id="i-965pY8aRzWKbfsQAkk7GMF">
            ─ Krav. En utvärdering som försäkrar att alla förmedlare håller
            måttet och kontinuerligt sorterar bort de aktörer som har sämst
            resultat.
          </p>
          <head xml:id="i-XsZ9efs7CYhxDk4NUczxqH" type="h2">
            Färre och enklare subventionerade anställningar
          </head>
          <p xml:id="i-LoPKYSossnGj96xo296Nn1">
            Trots flera reformer har staten fortfarande en bred flora av
            anställningsstöd varav flera, i utvärderingar, visat sig mycket
            ineffektiva. Den snabbast expanderande stödformen, extratjänsterna,
            som är över hundra procent statligt subventionerade, lider av
            ett antal allvarliga problem. Extratjänsterna är dyra (en snittkostnad
            om 21 700 kronor, och maximal kostnad om 28 380 kronor, per månad)
            samtidigt som de utgår från att det skulle vara omöjligt att få
            nyanlända i riktiga jobb utan att staten betalar hela deras lön
            i subvention. De ger heller varken den arbetslösa eller dennes
            arbetsgivare incitament att öka chanserna att komma i reguljär
            sysselsättning.
          </p>
          <p xml:id="i-8WL6aexXok8ypWcWB5rKZn">
            För att effektivisera systemet bör antalet stödformer minska
            och reglerna för de individuella stödformerna förenklas. Centerpartiet
            har föreslagit att den mest effektiva formen av stöd, nystartsjobben,
            utvecklas och ersätter alla stöd som inte berör personer med funktionsvariation.
            Centerpartiet har samtidigt framfört att extratjänsterna bör avskaffas
            och ersättas med matchningsanställningar.
          </p>
          <p xml:id="i-A4T4TETA84HX16iREx6sCU">
            Matchningsanställningar är en ny stödform som utgår från att
            många företag upplever en osäkerhet kring hur en person som varit
            borta från arbetsmarknaden länge ska passa in på arbetsplatsen.
            För att råda bot på detta har Centerpartiet föreslagit att den
            jobbsökande anställs hos en så kallad matchningsaktör, som tar
            på sig arbetsgivaransva­ret. Den jobbsökande arbetar sedan hos
            ett kundföretag, som inledningsvis inte behöver ta på sig den
            risk som arbetsgivaransvaret innebär. Matchningsaktörer kan exempelvis
            vara fackliga eller ideella organisationer, men även bemanningsföretag.
            Matchnings­aktören ska alltid ha starka incitament att den anställde
            går vidare till en ordinarie anställning i de företag där hen
            arbetar.
          </p>
          <head xml:id="i-91GrqvWLvMuiK6HcHvR631" type="h2">
            Ökat jobbfokus i trygghetssystemen
          </head>
          <p xml:id="i-R88XKVo3FHCNDz5sSTkFhf">
            Arbetslöshetsförsäkringen ska ge människor en möjlighet att tryggt
            ställa om i arbetslivet. Samtidigt är det viktigt att försäkringen
            är just en omställningsförsäkring och att den utformas på ett
            sätt som uppmuntrar till arbete. Centerpartiets modell för arbetslöshetsförsäkringen
            innebär ett signifikant höjt tak jämfört med Alliansens tidigare
            system. Samtidigt kombineras detta med en snabb och likformig
            avtrappning samt ett något lägre långsiktigt ersättningstak.
          </p>
          <head xml:id="i-42UuB84mA9GHxYczxEEpWc" type="h2">
            Ökad jobbstimulans i det ekonomiska biståndet
          </head>
          <p xml:id="i-AHuD4Pxg2UXbYdWBv3QaoE">
            Många långtidsarbetslösa får sin försörjning genom ekonomiskt
            bistånd, tidigare kallat socialbidrag. Tyvärr är det ekonomiska
            biståndet utformat på ett sätt så att människor alltför lätt fastnar
            i det för att det i många fall inte är lönsamt att börja arbeta.
            Alliansen införde i regeringsställning en så kallad jobbstimulans
            i det ekonomiska biståndet. Tyvärr har denna reform visat sig
            vara otillräcklig då den används av mycket få personer, vilket
            inte heller är förvånande när den extra inkomsten är så liten.
            Centerpartiet har därför föreslagit att jobbstimulansen ska fördubblas
            till 50 procent av försörjningsstödet. Dessutom ska handläggare
            ha skyldighet att informera om möjligheterna och de ekonomiska
            fördelarna med jobbstimulansen.
          </p>
          <head xml:id="i-JsmSxPwZdoNCdCJiSjCruZ" type="h2">
            En arbetsmarknadskommission för ett moderniserat arbetsliv
          </head>
          <p xml:id="i-8Uwg8xuigiF8eSEAvBA311">
            Centerpartiet har länge föreslagit förändringar och förbättringar
            av den svenska arbetsrätten, exempelvis när det gäller reformer
            av turordningsreglerna och införandet av en proportionalitetsprincip
            i konflikträtten. Det behöver dock tas ett större grepp om den
            svenska modellen. Centerpartiet har därför föreslagit att en självständig
            och opartisk expertkommission tillsätts, för att vidareutveckla
            den svenska modellen för morgondagens arbetsmarknad.
          </p>
          <p xml:id="i-FMWbmp8otcgZdKjzSSzwhd">
            För det första måste tryggheten öka. Idag är vissa anställda
            helt utan trygghet, medan andra är inlåsta i jobb de inte trivs
            med. Fler måste också ges möjlighet att skapa sin egen trygghet
            via kontinuerlig fortbildning och tryggt finansierade omställnings­möjligheter.
          </p>
          <p xml:id="i-Uf2wSz2FkUCoPK5MyPLBu">
            För det andra måste regelverken på arbetsmarknaden anpassas till
            att det är små och växande företag som i allt högre grad står
            för jobbskapandet. Stora företag har, och kommer fortsätta att
            ha, en mycket viktig roll att spela i svensk ekonomi. Men dagens
            arbetsmarknadsregler, hindrar framväxten av morgondagens jobb.
            Vi riskerar i längden Sveriges internationella konkurrenskraft.
          </p>
          <p xml:id="i-WLi8zHZEDWVZrxzjMeDSu6">
            För det tredje måste trösklarna till det första jobbet sänkas.
            Det faktum att tre av fyra av de arbetslösa tillhör grupper med
            en utsatt ställning på arbetsmarknaden visar att dagens arbetsmarknad
            inte är till för alla. Särskilt den dåligt fungerande jobbintegra­tionen
            visar att en arbetsmarknad som stänger ute stora grupper av människor
            skapar problem för de offentliga finanserna, för sammanhållningen
            och för de enskilda. Tröskeln till det första jobbet, oavsett
            om det är det första jobbet efter studierna eller det första jobbet
            i det nya hemlandet, måste sänkas. Arbetsmarknaden måste vara
            tillgänglig för alla.
          </p>
          <p xml:id="i-G35kjV4HEZc3HkvUsykg2D">
            För det fjärde måste rörligheten öka. I en tid av snabb strukturomvandling
            i stora delar av ekonomin är det farligt att personer som egentligen
            vill byta arbetsplats och vidareutbilda sig, istället stannar
            på en arbetsplats där de inte utvecklas på grund av att de vill
            skydda sin plats i turordningen inom lagen om anställningsskydd
            (LAS).
          </p>
          <p xml:id="i-STeLf11E17NSLjeEtSmhjK">
            I ett första steg mot att göra om turordningsreglerna vill Centerpartiet
            kraftigt förändra och utöka undantaget för småföretag från senioritetsregeln
            i turordnings­reglerna i LAS. Företag med mindre än 50 anställda,
            det vill säga de flesta små och medelstora företag, föreslås inte
            längre omfattas av turordningsreglerna baserad på antalet tjänsteår.
            Dagens anställningsskydd förblir oförändrat, men små och medelstora
            företag tillåts i högre grad premiera kompetens framför tjänsteår
            när de tvingas minska sin personalstyrka. Den falska trygghet
            som bygger på tjänsteår ersätts med Centerpartiets övriga förslag
            som på riktigt förbättrar den trygghet som består av ökade möjligheter
            att hitta ett nytt jobb, eller att kunna vidareutbilda sig för
            ett nytt jobb.
          </p>
          <head xml:id="i-XsNwAkS4WNSyeCLLeUKkaQ" type="h2">
            En bättre arbetsmiljö
          </head>
          <p xml:id="i-JnENPB7TKGR23Ynv32kS6y">
            Arbetsmiljön på svenska arbetsplatser står sig väl internationellt
            med en positiv utveckling. Dock ökar arbetsolyckorna och sedan
            flera år har anmälningarna av arbetssjukdomar bland kvinnor till
            följd av organisatoriska och sociala problem ökat.
          </p>
          <p xml:id="i-2XueVNcyESLNj9hLGrAh6F">
            Det behövs specifika satsningar på bättre förutsättningar för
            arbetsgivare att bedriva ett förebyggande arbetsmiljöarbete. I
            satsningarna behövs ett speciellt fokus på små företag, eftersom
            de har mer begränsade resurser än stora företag. Satsningarna
            kan innebära kunskapsspridning, rådgivning eller bättre verktyg
            för att underlätta det systematiska arbetsmiljöarbetet. Dessutom
            är det av största vikt att förenkla regelverket, vilket kan innebära
            att vissa krav på arbetsmiljöområdet inte gäller lika för stora
            som små företag utan anpassas för att på bästa sätt säkra arbetsmiljöresultatet.
            En förbättrad arbetsmiljö för kvinnor är en viktig del i att minska
            sjukfrånvaron – inte minst i ljuset av det ovan nämnda ökade antalet
            arbetssjukdomar.
          </p>
          <head xml:id="i-9pTqppKd73ShcH14SVK1bh" type="h1">
            Integration för jobb och utbildning
          </head>
          <p xml:id="i-5mhKVomBXj3gzWoG6qJapJ">
            Sveriges integrationspolitik har djupa brister och står i dag
            inför sina största prövningar någonsin. För att Sverige ska klara
            av den akuta situationen behövs snabba och effektiva reformer
            som förbättrar vår mottagningskapacitet. Samtidigt får inte fokus
            på akuta åtgärder hindra det mer långsiktiga arbetet med att förbättra
            integrationen, och de problem vi står inför just nu får inte stå
            i vägen för en långsiktigt optimistisk syn på vad människor kan
            bidra med – oavsett om de är födda i Sverige eller i ett annat
            land.
          </p>
          <p xml:id="i-BWUJa1EP8jkX4g921hpiKd">
            Ett historiskt stort mottagande under de senaste åren kräver
            att vi genomför strukturreformer som möjliggör att de nyanlända
            i morgon kan ta sina första steg ut på den svenska arbets- och
            bostadsmarknaden. Då stärks den svenska ekonomin, motsättningarna
            minskar och vi kan behålla vår öppenhet mot omvärlden.
          </p>
          <p xml:id="i-PiJw8yiPw4fa5vE5u28Tof">
            I dag kommer många människor inte in i samhället, utan hamnar
            i stället i ett permanent utanförskap. Delvis beror detta på bristande
            kunskap om hur Sverige fungerar. Det finns ett stort värde i att
            nyanlända tidigt får ta del av det svenska samhället och kunskap
            om hur det fungerar. Det kan handla om praktiska frågor som vart
            man vänder sig om man är i behov av hjälp, hur arbetsmarknaden
            ser ut och vilka regler som gäller i olika sammanhang. Det är
            information som snabbt måste förmedlas för att förbättra integrationen.
            Grundutbildning med utökad samhällsorientering ska därför tillsammans
            med hälsoundersökning genomföras tidigt i asylprocessen och vara
            obligatorisk.
          </p>
          <head xml:id="i-Jx18ZmRCnUQK77KNJLBqhT" type="h2">
            Förbättrad etablering
          </head>
          <p xml:id="i-Umbm42AwwQtDNR7RqBFUzD">
            Etableringsreformen, som flyttade ansvaret för nyanländas etablering
            i Sverige från kommunerna till Arbetsförmedlingen, har inte lett
            till de förbättringar som var syftet. Trots högre kostnader har
            andelen i arbete inte ökat, utan etableringen på arbets­marknaden
            är på en fortsatt låg nivå. Syftet med reformen var bland annat
            att åstadkomma ett starkare jobbfokus i integrationspolitiken.
            Det var i sig en god tanke, men följden blev att den lokala integrationspolitik
            som fanns före 2010 gick om intet. Arbetsförmedlingens misslyckande
            gör det nödvändigt att återigen ge kommunerna ansvaret för de
            nyanländas etablering. Det är kommunerna som står för försörjningsstöd
            och andra kostnader som uppstår när människor inte integreras
            i det svenska samhället. Detta ger kommunsektorn starka incitament
            att utveckla fungerande system för nyanländas etablering. Därför
            har Centerpartiet föreslagit att etableringsreformen dras tillbaka,
            till förmån för att kommunerna ansvara för etableringen.
          </p>
          <p xml:id="i-BeJrEDCzxmbXq3XxKtDszp">
            Vi behöver se över hur nyanlända i högre grad kan bidra till
            den långsiktiga finansieringen av sin försörjning, exempelvis
            genom att göra om etableringsbidraget till ett etableringslån.
            På samma sätt som studenter försörjer sig med hjälp av studielån
            bör nyanlända kunna försörja sig med hjälp av lån under sin första
            tid i Sverige.
          </p>
          <head xml:id="i-Jr52CxWWpASJGqH5eAaxx8" type="h2">
            Förbättrad sfi
          </head>
          <p xml:id="i-HNAmMy4meaXds25zcugJ7A">
            En viktig nyckel för integrationen är språket. Kvaliteten i svenska
            för invandrare (sfi) är otillräcklig, samtidigt som vissa privata
            och ideella utbildningsanordnare visat sig framgångsrika i att
            lära ut språk. Idag har dock studerande inom sfi inte möjlighet
            att välja en annan utbildningsanordnare än kommunen eller de anordnare
            kommunen upphandlat. Genom att endast betala för resultat, genom
            att införa valfrihet för de studerande och öppna upp för konkurrens
            mellan nya, potentiellt bättre utbildnings­anordnare kan kvaliteten
            inom sfi höjas. Det är också viktigt att se över möjligheten att
            utöka undervisningstiden. Idag läser de flesta endast 15 timmar
            i veckan, vi vill att undervisningstiden ska utökas till heltid.
          </p>
          <p xml:id="i-HJaQbbaH9Vc2Yz7RwqKGQR">
            Centerpartiet har därför föreslagit att det införs en sfi-peng.
            Alla som uppnår vissa grundläggande krav får möjlighet att erbjuda
            sfi-undervisning. Den som ska lära sig svenska får sedan möjlighet
            att välja hos vilken utbildningsanordnare de vill studera, och
            utbildningsanordnaren får betalt genom en typ av skolpeng. Det
            är också viktigt att sfi-undervisningen blir mer yrkesanpassad.
          </p>
          <p xml:id="i-YPhS8Bq6569QKs4JM6TRgZ">
            Centerpartiet ser att förskoleverksamheten kan nyttjas ännu bättre
            som integrations­motor genom att erbjuda sfi-undervisning i anknytning
            till förskolan. På integrations­förskolan är barnet på förskoleverksamhet
            medan föräldern är på sfi-utbildning i anslutning till förskolan.
            Syftet är att uppmuntra dem som idag stannar hemma att istället
            läsa på sfi – genom att göra det enkelt och lättillgängligt vilket
            underlättar integrationen för både barn och förälder. Hur integrationsförskolan
            implementeras i detalj runt om i landet skulle vara upp till respektive
            kommun, men bygga på de goda exempel som redan finns.
          </p>
          <p xml:id="i-D5ZxvnDrJjqEtcPS6UAUAK">
            Ett problem för många nyanlända barn är att de inte klarar av
            att nå målen i skolan. Många nyanlända barn har liten eller ibland
            ingen skolerfarenhet och tillsammans med dåliga kunskaper i svenska
            blir det svårt att hänga med i undervisningen. För att kompensera
            för detta krävs en längre period av intensifierad skolgång med
            fokus på de viktigaste kunskaperna. Bland de viktigaste av dessa
            är förmågan att prata svenska, med en utökning av antalet timmar
            med undervisning i svenska för dessa barn.
          </p>
          <head xml:id="i-H9ND6ZzncoNdquRvt6REKg" type="h2">
            Förkorta vägen för nyanlända att få ett arbete
          </head>
          <p xml:id="i-CTJP3tmc4Y1cjNLsNmkRcv">
            Det är viktigt att människor som är nya i Sverige kommer in på
            arbetsmarknaden så fort som möjligt. I dag är grundregeln att
            en person som saknar uppehållstillstånd inte får arbeta, men en
            asylsökande kan beviljas undantag, så kallat AT-UND. Centerpartiet
            vill vända på detta och låta alla asylsökande arbeta. Istället
            för att arbetsförbud ska vara regel vill vi tillåta alla att arbeta
            som utgångspunkt.
          </p>
          <p xml:id="i-XK6qsw9iCHi3MSBrhed5ji">
            För att förbättra jobbintegrationen krävs en företagarpolitik
            som inte bestraffar och krånglar till. Det behövs en arbetsmarknad
            som inte stänger ute. Det behövs en mer effektiv offentlig sektor
            som inte fångar nyanlända i byråkrati utan i stället stöttar och
            hjälper människor att snabbt kunna skaffa sig en egen försörjning.
            Det är av största vikt att alla som kommer till Sverige får möjlighet
            att på riktigt komma in i det svenska samhället. Vägen till detta
            går genom arbetsmarknaden och möjligheten att komma i arbete.
          </p>
          <p xml:id="i-3kM3kBLQkjaam4qEaqAPV6">
            Många som kommer till Sverige har såväl utbildning som lång arbetslivserfarenhet.
            Inte sällan i yrken som vi idag ser ett stort behov av i Sverige,
            som läkare, ingenjörer och andra specialister. Fler än 14 000
            av deltagarna i etableringsuppdraget har en eftergymnasial utbildning
            som är längre än två år. I många år har det talats om att valideringen
            av dessa människors meriter ska påskyndas, men i grunden är principen
            enkel. Processen ska börja omedelbart vid ankomst, med inventering
            av kompetenser. Det ansvaret ska finnas hos Migrationsverket.
            De myndigheter, främst högskolorna, som i nästa steg snabbt får
            uppdraget att validera och komplettera dessa kompetenser ska ha
            starka incitament att avsätta resurser i form av tid och personal
            som möjliggör en snabb process.
          </p>
          <p xml:id="i-EYMj7iMqTV4HBGhkoMwCa6">
            Nyanlända med akademiska utbildningar kan i många fall inte använda
            sig av sin utbildning på grund av att språk eller landspecifik
            kompetens är begränsande. Det är en stor vinst för samhället om
            dessa kan få sin utbildning kompletterad med tilläggsutbild­ningar.
            Det är ett billigt sätt att få fler högutbildade. Vi anser därför
            att det finns ett utökat kompletteringsbehov genom tilläggsutbildningar.
          </p>
          <p xml:id="i-PaCwwqU5469AvfVCfEur72">
            Centerpartiet ser behovet av ett integrationsår för särskilt
            motiverade nyanlända för att ge dem en möjlighet att ta del av
            intensiva integrationsinsatser i toppklass för snabb etablering
            in i det svenska samhället. I ett sådant intensivår skulle ingå
            yrkesinriktad svenska för invandrare (sfi) med mycket hög studietakt
            samt praktik inom bristyrken som varvas med korta yrkesutbildningar.
            Där skulle även ingå obligatorisk samhälls­orientering som ger
            en tydlig bild av vilka förväntningar och regler som gäller i
            det svenska samhället samt av ettåriga mentorskapsprogram där
            den nyanlände regelbundet träffar en mentor med svensk yrkeserfarenhet.
            Den som når de högt satta målen får ett kunskapscertifikat som
            tydligt visar att man är redo för svensk arbetsmarknad.
          </p>
          <p xml:id="i-7rTMau7gde6zBv8CXeDC6h">
            En viktig och underskattad roll i mottagandet av nyanlända spelas
            av civilsamhället. I civilsamhället finns nätverk som förmår koppla
            de nyanlända till arbetsliv och jobbmöjligheter, och erbjuder
            kunskaper om det svenska samhället. Ofta är en insats via civilsamhället
            många gånger mer effektiv för jobb än Arbetsförmedlingens program.
            Centerpartiet anser att man måste se över hur man ytterligare
            kan stärka civilsamhällets roll i integrationsprocessen. I detta
            arbete bör vi utreda hur statens tilldelning av resurser till
            civilsamhället kan allokeras för att skapa långsiktiga partnerskap
            och därmed frångå dagens projektfinansieringsmodell. Vi bör också
            verka för att EU:s statsstödsregler samt upphandlingsreglerna
            förändras och öppna upp för reserverade kontrakt så att civilsamhället
            får större möjligheter att kunna axla ett beredare samhällsansvar.
          </p>
        </div>
        <div xml:id="i-Pb97ezWzvEiPq46MJYtQkH" type="motSignatures">
          <list xml:id="i-fE8TcimbahctyyaXYYnMZ">
            <item xml:id="i-FAtYUk124TGXLbZQ26SfPN" who="i-2fr3vB32hz5Z6xAxeRqads">
              Martin Ådahl (C)
            </item>
            <item xml:id="i-BTueDYzgzw2CDEhardLkgT" who="i-HMEQZGcMqKo8y9F6jxfnev">
              Alireza Akhondi (C)
            </item>
            <item xml:id="i-FEikW165orR3X5BxowmJQT" who="i-NRb4HpaQ87qUwhLNcKt7Gz">
              Annika Qarlsson (C)
            </item>
            <item xml:id="i-XZGKDTTy8gc1aW7iU75WXE" who="i-DyMWrZMvLW1B7NfePkXTu4">
              Fredrik Christensson (C)
            </item>
            <item xml:id="i-3JtsUQ8oZ7QmrnTtL9A3Pi" who="i-2SnUjYd3qzUQVBobN3u1Yc">
              Ulrika Heie (C)
            </item>
            <item xml:id="i-Gv6R3wfJBoguF7VYKRnaPY" who="i-QS3FCcuDyGgZdKgE3VDjZ9">
              Niels Paarup-Petersen (C)
            </item>
          </list>
        </div>
      </div>
    </body>
  </text>
</TEI>
