<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1922/mot_1922__fk__12/mot_1922__fk__12-001.pdf"/>
      <fw xml:id="i-HgRQ1EGoV6moHUGNACcf9Q">
        Motioner i Första kammaren, Nr 12. 1
      </fw>
      <div type="motHeader" xml:id="i-AJctHU6LAoiqX5KE2kZXjk">
        <div type="motTitle" xml:id="i-8nakVq1YsBEq8PkzfiXVhu"/>
        <div type="motSubmissionInfo" xml:id="i-4mbh55BZMRBcN3sTKGWKj9"/>
      </div>
      <div type="motBody" xml:id="i-14MDKdRUJ1sGRGxuQooMxz">
        <div xml:id="i-4pBMxSkRGhyyZzveSbzUYU">
          <p xml:id="i-ToKbsWW1KJGHp2gwGc1qyD">
            Nr 12, Av friherre Fleming, i fråga om tillfällig omsättningsskatt.
          </p>
          <p xml:id="i-MCg6pdzMjXBtoV2yEikvuQ">
            Inom såväl f. d. krigförande som neutrala länder söker man för
            närvarande efter vägar, som kunna leda tillbaka till de sunda
            stats- finanserna före kriget. Visserligen kan man ej hoppas på
            ett hastigt ekonomiskt tillfrisknande, men redan en vändning till
            det bättre inom statsbudgeten kan bliva det första steget i rätt
            riktning. Det är i enlighet med denna tankegång som man i många
            länder anlitat mer eller mindre tillfälliga skattekällor, som
            snabbt kunna hejda den ständigt stigande disproportionen mellan
            statens utgifter och dess normala och på sunda principer grundade
            inkomster. Av den ordinarie beskattningen synes under den närmaste
            tiden snarare en mindre än en större avkastning vara att vänta.
            Den rådande depressionen påverkar kraftigt såväl överskotten från
            statens affärsdrivande verk som inkomster i statlig verksamhet.
            Likaså torde de direkta skatterna redan överskridit gränsen för
            skattebetalarnas för- måga, vilket redan visat sig vid den senaste
            uppbörden av utskylder och säkerligen kommer att bliva allt mera
            tydligt. Uti en motion år 1920 (F. K. ar 108) föreslog jag att
            för samt- liga enligt gällande tulltaxa tullpliktiga varor, för
            vilka tullsatserna beräknas efter varans vikt, skall vid införsel
            till riket erläggas en pro- visorisk tilläggstull av 100 procent
            å gällande tullsats. Denna min hem- ställan grundades dels på
            önskvärdheten att i någon mån bringa vikt- tullarna i paritet
            med värdetullarna, dels och huvudsakligen på nödvän- digheten
            att såvitt möjligt hejda den alltjämt pågående stegringen av den
            direkta beskattningen. I en tablå påvisades att sedan är 1908
            den direkta beskattningens procentuella del av budgeten, som 1908
            utgjorde 11'/; procent, för år 1921 beräknats ingå med 29 procent
            av totalsiff- ran, under det att den indirekta beskattningens
            andel nedgått från 64 procent till 28,5 procent. Hade man redan
            vid denna tidpunkt velat besluta sig för en höjning av tullarna,
            såsom skett i de flesta andra länder, Bihang till riksdagens protokoll
            1922. 3 saml. 4 häft. (Nr 12) 1
          </p>
          <pb facs="riksdagen-motions-pdf/data/1922/mot_1922__fk__12/mot_1922__fk__12-002.pdf"/>
          <fw xml:id="i-KEuc9o3iAAZB46eQrRLwNk">
            2 Motioner i Första kammaren, Nr 12.
          </fw>
          <p xml:id="i-7JsjuBepG88CGrZjmewkDA">
            skulle statsbudgetens finansiering säkerligen ställt sig vida
            bättre än nu är fallet. Riksdagen ville emellertid icke lyssna
            till detta förslag, och ett förslag i sådan riktning torde numera
            hava ännu mindre utsikt till framgång. I fråga om den direkta
            statsbeskattningen ha emeller- tid i vårt land blivit införda
            skattesystem, vilka verkat som ren kapi- talkonfiskation, ett
            förhållande som visserligen blivit i riksdagen påpekat redan vid
            skatteförslagens behandling, men numera tydligt visat sig i det
            praktiska livet. Jag behöver i detta samband endast påpeka krigs-
            konjunkturskatten, som ifrån början var avsedd att träffa större
            rena affärsvinster med en jämförelsevis låg procentsats, som av
            dessa väl kunde bäras, men sedermera, sådan lagen blev utformad
            och av taxeringsmyn- digheterna i många fall hänsynslöst tillämpad,
            hårdast träffat den för landet nyttiga industrien och åsamkat
            många nyttiga företag obotlig skada eller undergång. Denna skatteform
            är ju nu icke längre fråga om att bibehålla, men dess verkningar
            äro dock ingalunda övervunna. I England, där en motsvarande beskattning
            förekommit, har man för att rädda landets näringsliv tillgripit
            restituering av skatten i stor om- fattning där förluster senare
            uppstått på grund av statliga ingripanden. Redan denna vår lära
            enligt erhållna uppgifter ansökningar om resti- tution enligt
            den ursprungliga lagen förelegat till ett belopp av '/; mil- liard
            pund. Sedermera har restitutionsförfarandet ytterligare utvidgats.
            En skatteform som ännu finnes kvar är den s. k. B-skatten för
            aktic- bolag. Man kan svårligen tänka sig en mera obilligt verkande
            skatte- form, och obilligheten kommer nu att framträda med all
            tydlighet då många bolag, som förlorat större eller mindre delen
            av sitt aktiekapital, måste använda hela eller större delen av
            möjligen blivande vinster för att täcka föregående förluster och
            sålunda icke kunna lämna aktieägarna utdelning, men detta oaktat
            få ökad beskattning i form av både A- och B-skatt. Den i skatteförordningen
            föreskrivna eventuella restitu- tionen av B-skatt kan i sådana
            fall aldrig komma i tillämpning, utan B-skatten blir en ren straffbeskattning
            för oftast oförskylda förluster. Om skatterna hade utkrävts då
            de intjänats hade verkningarna blivit långt mindre skadliga än
            nu är fallet, men många fall kunna påvisas, då staten genom sina
            organ uppmanat vederbörande företag att till fosterlandets gagn
            nedlägga intjänta kapital i utvidgningar, nybyggna- der och nyförvärv,
            vilka vid den tid skatten utkräves äro skäligen vär- delösa och
            kapitalet förbrukat. Jag har framdragit dessa förhållanden för
            att påvisa huru fördärv- bringande de senare årens skattepolitik
            i verkligheten varit och att en fortgång i denna riktning måste
            anses oförsvarlig.
          </p>
          <pb facs="riksdagen-motions-pdf/data/1922/mot_1922__fk__12/mot_1922__fk__12-003.pdf"/>
          <fw xml:id="i-XgwL8Fc6hAz9sxqWuhdhLY">
            Motioner i Första kammaren, Nr 12. 3
          </fw>
          <p xml:id="i-31EKc8q87xzpUvyfLJdPw2">
            En ökning av de indirekta skatternas andel i täckandet av stats-
            utgifterna synes därför oundgängligen av nöden. De förnämsta indi-
            rekta skatteinkomsterna, nämligen tullarna, befinna sig för närvarande
            allestädes under debatt, och man torde svårligen kunna vänta sig,
            att riksdagen skall visa sig villig att på den vägen höja statens
            inkomster. Ökade statsinkomster genom höjning av nuvarande acciser
            och konsum- tionsskatter låta sig visserligen tänkas, och denna
            tanke vinner på många håll sympati, särskilt beträffande de s.
            k. lyx- och nöjesskatterna, men för att dessa skatter skola bliva
            verkligt betydande inkomstkällor ford- ras så höga tariffer, att
            de verka avskräckande på konsumtionen och vinsten blir ofta ingen.
            Vad beskattningen av sprithaltiga drycker beträffar, torde denna
            redan ha nått en höjd, som lämpligen icke kan höjas utan att en
            mot- svarande nedgång i konsumtionen gör den beräknade skatteökningen
            illusorisk. Liknande är förhållandet med tobaksbeskattningen,
            och av dessa båda skattekällor, som redan nu tillföra statsverket
            betydande be- lopp, torde några väsentligt ökade inkomster icke
            vara att påräkna. En ökad beskattning av socker skulle väl kunna
            tänkas, men denna fråga är av så invecklad natur, att man icke
            utan grundlig utredning kan överblicka dess verkningar. Långt
            enklare är visserligen frågan beträffande kaffetullen, vilken
            utan tvivel skulle kunna vara en ganska god inkomstkälla, men
            även denna påstås ju sakna sympatier inom riksdagens nu bestämmande
            flertal. ver huvud taget gäller också, att beskattning av enbart
            en eller ett fåtal varugrupper för att giva det resultat, som
            säkerligen bliver behövligt, måste procentuellt till varans värde
            bliva så hög, att om- gättningen i motsvarande grad minskas. Den
            mest effektiva åtgärden att återställa balansen i statens budget
            vore utan tvivel att minska utgifterna och, såsom inom privatföretag
            måste ske, minska administrationskostnaderna. En sådan åtgärd
            skulle inom stats- förvaltningen betyda indragning av obehövliga
            ämbetsverk, och en sådan åtgärd skulle av mig gärna förordas,
            men jag tror mig tyvärr därmed icke kunna vinna åsyftat resultat.
            Under sådana förhållanden återstår icke annat än att söka nya
            skattekällor och därvid en skatteform lagd på så bred bas, att
            skatte- procenten kan hållag inom sådana proportioner att beskattningen
            i prak- tiken icke kännes tryckande. Många skäl tala i detta avseende
            för att vi här som i ett flertal andra länder tillgripa en tillfällig
            omsättningsskatt på den allmänna varuhandeln.
          </p>
          <pb facs="riksdagen-motions-pdf/data/1922/mot_1922__fk__12/mot_1922__fk__12-004.pdf"/>
          <fw xml:id="i-2RDq9hAQziaht5Y5kL2ZqV">
            4 Motioner i Första kammaren, Nr 12.
          </fw>
          <p xml:id="i-UFCRLgbVoQJoPZtLzDBXEY">
            Det må medgivas, att rent teoretiskt många skäl kunna anföras
            mot denna skatteform, men emot alla dessa invändningar står ett
            argument, som isynnerhet i kristider växer sig allt starkare:
            Skatteformen är prak- tisk och kännes icke betungande, enär den
            erlägges i små delar och då tillgångar finnas och icke flera år
            därefter. De argument, som pläga anföras till formen för en allmän
            omsätt- ningsskatt, äro: I. Under svåra tider blir en skatt, som
            erlägges genom ett fler- tal obetydliga avgifter, lättare att
            bära än andra skatter. Omsättnings- skatten fördelar utgiften
            över varje dag och varje inköp. 2. Aven en mycket låg skattesats
            ger betydliga statsinkomster, då omsättningsskatten vilar på hela
            landets handelsomsättning som bas. 3. Skatten fördelas över alla
            medborgare och trycker ej någon viss klass eller grupp. 4. Till
            följd av sin enkelhet är skatten lätt att uppbära. 5. Då skatten
            betalas av säljaren, kan köparen icke bedöma i vad mån den drabbar
            honom eller säljaren. Visserligen är det alltid i säl- jarens
            intresse att bestämma sitt pris så, att skatten betalas av köparen,
            men konkurrensförhållandena kunna vara sådana, att säljaren finner
            med sin fördel förenligt att själv i viss mån draga skattebördan.
            Mot omsättningsskatten anföras de vanliga skälen mot alla indi-
            rekta skatter, att den ej tar hänsyn till skatteförmågan och därför
            kom- mer att hårdast drabba de mindre bemedlade. Vidare anföres,
            att den utgår oberoende av om vinst intjänts eller ej, ett argument
            som just pekar på det ovan såsom fördel anförda förhållandet,
            att köparen icke kan bedöma, om han eller säljaren i verkligheten
            betalar skatten. Ett argument, som icke kan frånkännas viss betydelse,
            är, att vid konkurrens mellan företag, som behärska tillverkningen
            från råvara till färdig pro- dukt, och sådana, som måste köpa
            större eller mindre del av råvaror och halvfabrikat, skatten för
            dessa sistnämnda kan bliva betungande i Jämförelse med de förra,
            ett förhållande som gör att procentsatsen måste hållas låg. Vid
            en granskning av erfarenheten i olika länder av omsättnings- skatten
            visar det sig emellertid, att flera av dessa argument mot skat-
            ten endast hänföra sig till någon viss form av densamma, och att
            ett flertal modifikationer äro möjliga samt att den i allmänhet
            icke väckt större motstånd eller missnöje. Omsättningsskatten
            har diskuterats i över tvåhundra år; vid: kritiska tillfällen
            efter krigs- och under depressionstider har den alltid blivit
            aktuell. Sålunda infördes omsättningsskatt i England efter napoleon-
          </p>
          <pb facs="riksdagen-motions-pdf/data/1922/mot_1922__fk__12/mot_1922__fk__12-005.pdf"/>
          <fw xml:id="i-TWMpBnU36qdnRfZ48cwr7o">
            Motioner i Förstå kammaren, Nr 12. 5
          </fw>
          <p xml:id="i-GiUoMQcUdmyMyQBzNWurAG">
            krigen, i Förenta Staterna efter inbördeskriget och i Tyskland,
            Frank- rike och Canada efter världskriget. En permanent omsättningsskatt
            fanns redan före kriget i Mexico och på Filippinerna, av vilka
            den senare är en 1-procentig omsättnings- skatt, som utom varuhandeln
            även träffar likvider för kraft, belysning, hotellrum, restauranter
            etc. Tyskland. Den första »Gesetz iber eine Warenumsatzsteuer&gt;
            date- rar sig från den 26 juni 1916 och inbragte i runt tal en
            miljard mark under tiden '/,, 1916-—?/,, 1919. Den anknyter sig
            direkt till de acciser, som infördes under kriget. Den nya lagen
            av den 24 december 1919 förordnar däremot en generell skatt av
            1'/&gt; procent å all omsättning. En högre sats utgår dock för vissa
            nyttigheter såsom reklam, dyrbara bostäder o. s. v. samt därjämte
            en lyxskatt på 15 procent eller mera. Enligt lagen belägges med
            omsättningsskatt: a) prestationer som någon utför inom Tyskland
            mot vederlag, in- nefattande både den ursprungliga produktionen
            och handeln och utan hänsyn till om prestationen utföres för att
            därmed vinna förtjänst; b) uttagande från egen affär av föremål
            för egen förbrukning; c) varuomsättning genom auktion. Vid lagens
            tillkomst påpekades, att den var en åtgärd, som fram- tvingats
            av nödvändigheten att snarast möjligt tillföra staten betryg-
            gande tillgångar. | Frankrike. Den franska skattelagen av den
            25 juni 1920 inför en 1,1 procent omsättningsskatt å all varubandel
            med vissa nedan angivna undantag. »L'impöt sur les chiffres d'affaires»
            — som är skattens offi- ciella namn — fördelas så, att 1 procent
            av omsättningsbeloppet går till staten och 0,1 procent till kommunen.
            För omsättningen inom vissa restauranter och hotell (»lyxhotell»)
            utgår skatten med 10 procent, för andra med 3 procent, men för
            hotellrörelse i övrigt med 1,1 procent i likhet med vanlig varubandel.
            Vid försäljning av lyxartiklar av alla slag erlägges 10 procent
            omsättningsskatt. Skatten träffar alla, vilka såsom yrke eller
            tillfälligt köpa för att sälja. Vissa samhällsintressen äro dock
            befriade från omsättningsskatt, nämligen: a) handel med spannmål
            och bröd samt med farmaceutiska pre- arat; P b) statsmonopolens
            försäljning (tobak och tändstickor); c) institutioner som redan
            träffas av speciell beskattning såsom för- säkringsbolag och teatrar.
            Bestraffning för oriktig deklaration inträder endast då uppgifterna
            äro avsiktligt förvanskade. Böterna kunna uppgå till 1,000 fres,
            men
          </p>
          <pb facs="riksdagen-motions-pdf/data/1922/mot_1922__fk__12/mot_1922__fk__12-006.pdf"/>
          <fw xml:id="i-D3NWXfEHNc4gLyeUsEtQ41">
            6 Motioner i Första kammaren, N» 12.
          </fw>
          <p xml:id="i-PwFtSLKhgKSDPcQgEuChGt">
            vid förnyad förseelse inom tre år följer 8 dagars till 3 månaders
            fäng- else samt domens offentliggörande. För att likställa dem
            som göra sina inköp inom och utom riket erlägges 1 procent tilläggstull
            å alla införda varor med undantag av lyxvaror, som pålagts en
            ytterligare tull av 10 procent. Omsättningsskatten beräknades
            under andra”halvåret 1920 giva i runt tal 2,500 millioner fres,
            vilken summa dock icke ernåddes. På grund av den inträdande depressionen
            inom näringslivet inbragte den nya skatten endast c:a 1,1 milliard
            fres. I Canada tillämpas en 1-procentig omsättningsskatt, »tax
            on turn- ever», på all varuomsättning från tillverkare och grosshandlare,
            medan lantbrukare och minuthandlare gå fria; likaså äro alla matvaror
            och bränslen befriade från skatten. Visserligen ha de dåliga tiderna
            även där inverkat på resultatet, men man synes dock vara nöjd
            med omsätt- ningsskattens verkningssätt, och ytterligare steg
            i samma riktning lära vara planerade. I Förenta Staterna synes
            man på vissa håll vara böjd för en 0,3-pro- centig omsättningsskatt
            på all varuhandel utan undantag. Enligt en artikel i Commerce
            Monthly, mars 1921, har man approximativt beräk- nat, att på basis
            av 1919 års inkomster en sådan omsättningsskatt av "I procent
            skulle giva c:a 516,000,000 dollar och ?/; procent c:a 860,000,000,
            dollar, en icke obetydlig summa vid en så låg skatteprocent. I
            England har man diskuterat omsättningsskattens införande, men
            synes detta steg knappast vara förestående. I Norge tillsattes
            i början av 1921 en kommitté (Throne Holst, ordförande) för att
            utreda betingelserna för införandet av en omsätt- ningsskatt.
          </p>
          <p xml:id="i-KPoH7PsVAKYjRN9w1QJYBa">
            Såsom av det föregående framgår, måste utan tvivel nya stats-
            inkomster uppsökas. Reformer inom den direkta beskattningen kunna
            säkerligen icke rädda situationen, om de icke gå i den riktning,
            att sänkning åstadkommes, ty annars kommer fortfarande det kapital,
            som bör användas till företagarverksamhet, alltjämt att äventyras.
            Enda räddningen är att söka ett skattesystem — låt vara av tillfällig
            natur — som icke kännes för den skattebetalande tryckande, och
            där skatten betalas då tillgångar därtill finnas. De anmärkningar
            mot en allmän omsättningsskatt, som kunna göras, miuska i styrka
            ju mera skatten lägges på bred bas och därigenom skatteprocenten
            kan göras lägre. : Härtill kommer att denna skatteform, i den
            mån den bäres av konsu-
          </p>
          <pb facs="riksdagen-motions-pdf/data/1922/mot_1922__fk__12/mot_1922__fk__12-007.pdf"/>
          <fw xml:id="i-BgxL7Fakw59FYwfjAXdh3b">
            Motioner 2 Första kammaren, Nr 12. 7
          </fw>
          <p xml:id="i-B1joa1Yx5PL853F6d8kPSV">
            menten, därigenom att den omedelbart erlägges vid varje köp,
            kommer att verka till sparsamhet mera än alla direkta skatter
            som skola betalas lång tid efter inkomstens förvärvande. Åven
            om skattebetalningen för vissa grupper skötes genom skatteföreningar
            och intressekontor eller dylika former, bliva alltid utgifterna
            till dessa mera kännbara och motbjudande än om samma avgift fördelas
            i små poster vid inköp, då man ju tycker sig få valuta för penningen.
            Enligt vad jag erfarit har denna fråga redan varit föremål för
            ut- redning inom finansdepartementet, och då frågan sålunda redan
            är i viss mån förberedd, vill jag här icke framlägga något detaljerat
            förslag till skattens utformning i annan mån än att den lägges
            på så bred bas som möjligt, så att skatteprocenten måtte kunna
            hållas likformig och låg samt att skatteuppbörden ordnas under
            enkla former utan alltför dyrbara kontrollanordningar. Ett önskemål
            synes därvid vara att den 8. k. lyxbeskattningen icke sammanblandas
            med denna skatteform, då därigenom frågan blir avsevärt mera invecklad
            och försvårad både med avseende på författningar och tillämpningen,
            utan att avsevärda fördelar därmed vinnas. Att göra en uppskattning
            av det skattebelopp, som kan väntas inflyta, måste givetvis vara
            en synnerligen vansklig uppgift, men utgår man ifrån att skattebeloppet,
            som i olika stater kan erhållas, bör vara tämligen proportionellt
            mot staternas folkmängd, kan man dock med ledning av i Frankrike
            erhållna resultat ochi Amerika beräknade inkomster göra gig ett
            ungefärligt begrepp om skattesystemets verkningar. En jäm- förelse
            med Förenta Staternas i runt tal beräknade 1,8 milliarder kronor
            å cirka 100 millioner innevånare skulle för vårt land med cirka
            5,8 milli- oner innevånare giva cirka 100 millioner vid en skattesats
            av 0,3 procent. En jämförelse med Frankrikes 1,1 milliarder pr
            '/» år och 40 millioner innevånare vid en skattesats av 1,1 procent
            skulle för oss och en skatte- sats av 0,3 procent giva cirka 87
            millioner. Utan att vilja tillerkänna en sådan kalkyl något större
            värde, visar den dock att icke oväsentliga belopp kunna beräknas
            även vid låga procentuella skattesatser, och det är just detta
            som kan göra skatteformen populär. Då ifrågavarande skatteform
            hos oss är fullkomligt ny och oprövad, skulle det utan tvivel
            vara av stort värde, om redan för innevarande riksdag kunde framläggas
            förslag om sådan skatt och densamma redan i år komme i tillämpning,
            så att erfarenhet funnes vid uppgörande av riksstaten för finansåret
            1923—1924. Kunde staten därigenom inne- varande år och första
            halvåret 1923 även tillföras ökade inkomster och därigenom den
            direkta skatten, som redan detta år säkerligen för många
          </p>
          <pb facs="riksdagen-motions-pdf/data/1922/mot_1922__fk__12/mot_1922__fk__12-008.pdf"/>
          <fw xml:id="i-F8cYQGkQz31iXYgWgHWwmP">
            8 Motioner i Första kammaren, Nr 12.
          </fw>
          <p xml:id="i-Qf8fFL1nzkAXnnq8hrG4ev">
            kommer att bliva mycket förödande, något mildras, skulle detta
            säker- ligen i sin mån bidraga till näringslivets stabilisering.
            Med anledning av ovanstående hemställes,
          </p>
          <p xml:id="i-X1e7us1KAy2pjYj6omuVkN">
            att riksdagen med hänsyn till det nödvändiga be- hovet av nya
            skatteformer ville besluta, dels att i skrivelse till Kungl. Maj:t
            anhålla om framläggande såvitt möjligt redan för innevarande riksdag
            av förslag till en provisorisk allmän omsättningsskatt i enlighet
            med ovan uttalade riktlinjer, dels ock, under förut- sättning
            att så sker, att ifrågavarande skatteform måtte komma i tillämpning
            redan under innevarande år å tid som i vederbörlig ordning beslutas.
          </p>
          <p xml:id="i-4D2KFZcfHZof3n1emp2Xc4" type="date">
            Stockholm den 17 januari 1922.
          </p>
          <p xml:id="i-Tax4Pw3MN95KbawevPBEpb">
            Herman Fleming.
          </p>
          <p xml:id="i-QpMG4BBjDLwFhGKcPNGdSw">
            Stockholm, Bokförlags-A.-B. Tidens tryckeri 1922.
          </p>
        </div>
      </div>
    </body>
  </text>
</TEI>
