<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200506-SfU-00032">
  <teiHeader>
    <fileDesc>
      <titleStmt>
        <title>med anledning av prop. 2005/06:142 Höjt inkomsttak vid beräkning av sjukpenninggrundande inkomst och höjd lägstanivå för hel föräldrapenning</title>
        <author corresp="i-WsL6SwK6LQaRZcU4RUxvKD">av Linnéa Darell m.fl. (fp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>med anledning av prop. 2005/06:142 Höjt inkomsttak vid beräkning av sjukpenninggrundande inkomst och höjd lägstanivå för hel föräldrapenning</title>
          <idno type="rdwebb">GT02Sf32</idno>
          <rs type="number">Sf32</rs>
          <orgName type="comitteeAbbreviation">SfU</orgName>
          <ref type="dokument_url_text">http://data.riksdagen.se/dokument/GT02Sf32/text</ref>
          <ref type="dokument_url_html">http://data.riksdagen.se/dokument/GT02Sf32</ref>
          <ref type="dokumentstatus_url_xml">http://data.riksdagen.se/dokumentstatus/GT02Sf32</ref>
          <ref type="doc">http://data.riksdagen.se/fil/385180DA-79B8-444C-A70A-2B24DE21E2EC</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-WsL6SwK6LQaRZcU4RUxvKD</idno>
            <name>Linnéa Darell</name>
            <state type="partyAffiliation" ref="Q110857">
              <desc>FP</desc>
            </state>
          </person>
          <person gender="man">
            <idno>i-7MKpZ19NfCt1YZ3XeZaHk3</idno>
            <name>Mauricio Rojas</name>
            <state type="partyAffiliation" ref="Q110857">
              <desc>FP</desc>
            </state>
          </person>
          <person gender="woman">
            <idno>i-BoRLrCqi4prCw3N11EyJPF</idno>
            <name>Solveig Hellquist</name>
            <state type="partyAffiliation" ref="Q110857">
              <desc>FP</desc>
            </state>
          </person>
          <person gender="woman">
            <idno>i-UmSX9m2mxvWevquvVduNpz</idno>
            <name>Anne-Marie Ekström</name>
            <state type="partyAffiliation" ref="Q110857">
              <desc>FP</desc>
            </state>
          </person>
          <person gender="woman">
            <idno>i-Rtt4vV6Vr1WnfJAi2Dn9hN</idno>
            <name>Nyamko Sabuni</name>
            <state type="partyAffiliation" ref="Q110857">
              <desc>FP</desc>
            </state>
          </person>
          <person gender="woman">
            <idno>i-BijAhigzcR1MHdRoo4YtH5</idno>
            <name>Liselott Hagberg</name>
            <state type="partyAffiliation" ref="Q110857">
              <desc>FP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-PECfcbDNAMxMYhyCDb8JQY" type="basedOn"/>
        <correspContext corresp="i-PECfcbDNAMxMYhyCDb8JQY">
          <ref>Proposition 2005/06:142</ref>
        </correspContext>
        <correspAction xml:id="i-Ain9NKcVwtYu85MvZFPCic" type="signed"/>
        <correspContext corresp="i-Ain9NKcVwtYu85MvZFPCic">
          <note type="signatory" corresp="i-WsL6SwK6LQaRZcU4RUxvKD"/>
          <note type="signatory" corresp="i-7MKpZ19NfCt1YZ3XeZaHk3"/>
          <note type="signatory" corresp="i-BoRLrCqi4prCw3N11EyJPF"/>
          <note type="signatory" corresp="i-UmSX9m2mxvWevquvVduNpz"/>
          <note type="signatory" corresp="i-Rtt4vV6Vr1WnfJAi2Dn9hN"/>
          <note type="signatory" corresp="i-BijAhigzcR1MHdRoo4YtH5"/>
        </correspContext>
        <correspAction xml:id="i-XMvZveCtkRAmMdjd48ZiU5" type="referral">
          <date when="2006-04-18"/>
        </correspAction>
        <correspAction xml:id="i-4SHzk1A6HR8UAFuVxzedUC" type="dismissal">
          <date when="2006-04-07"/>
        </correspAction>
        <correspAction xml:id="i-XqSPLekzed8ebhnccpCYmv" type="dismissal">
          <date when="2006-04-07"/>
        </correspAction>
        <correspAction xml:id="i-WJevDBsfaXG6RLCHTdBZ82" type="submission">
          <date when="2006-04-06"/>
        </correspAction>
        <correspAction xml:id="i-UPGURKsFmwAYr97tUVrZKC" type="assigned"/>
        <correspContext corresp="i-UPGURKsFmwAYr97tUVrZKC">
          <ref type="assignedTo">Socialförsäkringsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200506/mot_200506_Sf_32/mot_200506_Sf_32-0001.pdf"/>
      <div xml:id="i-PrtT8WAS1dWchY45mXsKBe" type="motHeader">
        <div xml:id="i-DH5Nfj4kB3WuiXD4FYdZYT" type="motTitle"/>
        <div xml:id="i-5db4mTBGWDtGXvtPk3WCnD" type="motSubmissionInfo"/>
      </div>
      <div xml:id="i-MfSGkqcstBX4gfSk4hiAWt" type="motBody">
        <div xml:id="i-Wr4fyd2A2zZCoP82p5MAGT">
          <p xml:id="i-C3nNX395u3yzoAqr5ZRBx">
            2005/06 mnr: Sf32 pnr: fp1322
          </p>
          <p xml:id="i-G6NnSbASA9H4EeuMcRTo6A">
            Motion till riksdagen 2005/06:Sf32
          </p>
          <p xml:id="i-M34fr1aySkenJRLDskMqvP">
            av Linnéa Darell m.fl. (fp) med anledning av prop. 2005/06:142
          </p>
          <p xml:id="i-JTKhyvZyqJNC9JMFL7Pmf5">
            Höjt inkomsttak vid beräkning av sjukpenninggrundande inkomst
            och höjd lägstanivå för hel föräldrapenning
          </p>
          <p xml:id="i-9YM4EPS5N6p1qxKKP7FEzD">
            Sammanfattning
          </p>
          <p xml:id="i-BG2iHDhfaMjncvo4vBquc8">
            Socialförsäkringar är en hörnsten i vårt samhällsbygge. De är
            en garant för trygghet för oss alla om något inträffar. Blir vi
            sjuka eller arbetslösa så finns det en försäkring som gör att
            vi slipper flytta från hus och hem. Den som blir långvarigt sjuk
            ska inte dessutom behöva dras med oro för att inte kunna betala
            sina räkningar. Sjukförsäkringen har varit en av de mest avgörande
            frågorna för den svenska statsbudgeten de senaste tio åren. Den
            kostnadsexplosion som skedde i försäkringen mellan 1997 och 2005
            fick fortgå utan några åtgärder från regeringen. Avsaknaden av
            rehabilitering och kontroll har lett till att flera hundratusen
            människor i onödan har ställts utanför arbetsmarknaden, ett utanförskap
            som i efterhand är mycket svårt att häva. Först de senaste åren
            har den socialdemokratiska regeringen vaknat och satt in vissa
            försiktiga insatser. Sedan några månader tillbaka arbetar nu ett
            ökat antal personer på Försäkringskassan med att spåra och motverka
            fusk med socialförsäkringarna. Försäkringskassans nya ledning
            har i högre utsträckning än tidigare angripit problemen med fusk
            och överutnyttjande. Genom att i större utsträckning följa de
            regler som redan finns har utvecklingen kunnat vändas. Folkpartiet
            valde i höstens budgetmotion att ansluta sig till de prognoser
            för sjukförsäkringen som Försäkringskassan då hade publicerat,
            vilket innebär en kraftig minskning av utgifterna till 2008. Utvecklingen
            hittills har följt Försäkringskassans prognoser. Att den minskning
            som pågår ska kunna fortsätta i oförändrad takt i ytterligare
            tre år utan några nya åtgärder verkar dock överdrivet optimistiskt.
            Vi menar ändå att prognoserna kan hålla även för kommande år,
            på villkor att ytterligare åtgärder genomförs. Vi vill därför
            påminna om de förslag vi har lagt för att mer kraftfullt motverka
            fusk och felutnyttjande i försäkringen: ökade möjligheter till
            samkörning av register,
          </p>
          <pb facs="riksdagen-motions-pdf/data/200506/mot_200506_Sf_32/mot_200506_Sf_32-0002.pdf"/>
          <p xml:id="i-E2R8ncxugyt8LaZ4Q1qTK1">
            2005/06:Sf32
          </p>
          <p xml:id="i-Gd8YMk3MdMBUvTyNvk6Huy">
            kontrollanter som gör hembesök, en tidig kontroll av arbetsförmåga
            och rehabiliteringsbehov, samordning av resurser för sjukförsäkring
            och sjukvård, nationella riktlinjer för sjukskrivningar med mera.
            Utvecklingen av sjukförsäkringskostnaderna kan sägas vara i ett
            hoppfullt men osäkert läge. Att i detta skede öka statens kostnader
            genom att höja taket för sjukpenning utan att samtidigt vidta
            ytterligare åtgärder mot felutnyttjandet är inte rimligt. Däremot
            instämmer vi i regeringens bedömning att en höjning av taket bör
            ske. Som det konstateras i propositionen var det från 1975-95
            mycket få som hade inkomster över taket. Sedan dess har reallönerna
            höjts, vilket innebär att omkring 1,4 miljoner personer nu har
            inkomster över taket. Det är inte förenligt med tanken om generella
            socialförsäkringar. Vi konstaterade redan inför valet 2002 att
            taket borde höjas, även om de dåliga statsfinanserna gjorde att
            det inte var ett lämligt tillfälle just då. Vi tror att de åtgärder
            vi föreslår snabbt kommer att ge märkbara effekter. Om ett antal
            förändringar kan införas den 1 januari 2007 bör det synas i utvecklingen
            av sjukförsäkringskostnaderna under året. Taket kan då höjas året
            efter, den 1 januari 2008. Höjt tak i föräldraförsäkringen bör
            däremot införas snarast eftersom det är en angelägen åtgärd för
            ökad jämställdhet. I nuvarande lagstiftning styrs både sjukpenning
            — och = föräldrapenning av samma = beräkning av sjukpenninggrundande
            inkomst, SGI. Vi begär därför att riksdagen ändrar lagen om allmän
            försäkring så att det finns skilda beräkningar för de två försäkringarna,
            och att taket för föräldrapenningen höjs till tio prisbasbelopp.
          </p>
          <p xml:id="i-JTRp21dYuLADJhnKBtRTNm">
            Förslag till riksdagsbeslut
          </p>
          <p xml:id="i-GNeV13b6C3v9uaSvMXd8uR">
            1. Riksdagen avslår regeringens förslag att höja inkomsttaket
            för sjukpenninggrundande inkomst från sju och ett halvt till tio
            prisbasbelopp innan ytterligare åtgärder mot felutnyttjande vidtagits,
            i enlighet med vad som anförs i motionen. 2. Riksdagen beslutar
            om sådan ändring i lagen om allmän försäkring att inkomsttaket
            för föräldraförsäkringen höjs till tio prisbasbelopp, i enlighet
            med vad som anförs i motionen.
          </p>
          <p xml:id="i-5kvtRVyBRGBJqCXU6ADGC9">
            En trygg sjukförsäkring
          </p>
          <p xml:id="i-DDccQaY62Yj6A3oCwobdQV">
            En rejäl sjukförsäkring skapar trygghet. Även den som drabbas
            av sjukdom får genom försäkringen möjlighet att klara sin ekonomi.
            Den generella välfärdspolitiken ger stöd för människors självbestämmande
            och vidgar ofta friheten för den enskilda människan att själv
            forma sitt liv. Hur våra liv utvecklas avgörs inte enbart av duglighet
            och ansträngningar, utan också till en viss del av tur och otur.
            Vi råkar ut för saker som ligger
          </p>
          <pb facs="riksdagen-motions-pdf/data/200506/mot_200506_Sf_32/mot_200506_Sf_32-0003.pdf"/>
          <p xml:id="i-6XxT4SSRWJybUxmenjRhGZ">
            utanför vår egen kontroll, men som på olika sätt vidgar eller
            inskränker vårt självbestämmande och vår frihet. Ingen väljer
            sina föräldrar eller sin genuppsättning. Vi föds med olika resurser.
            På liknande sätt uppstår olika risker — för sjukdom, invaliditet,
            arbetsskada eller arbetslöshet — ur omständigheter som ofta ligger
            utanför individens kontroll. Många av dessa risker hör till livet
            självt och kan inte elimineras genom mänskliga konstruktioner.
            I obligatoriska socialförsäkringar mot inkomstbortfall sker en
            fördelning av sådana riskkostnader, och denna fördelning uppnås
            genom att alla är med. Den som löper mindre risk att bli sjuk
            får vara med och betala till samma försäkring som den som har
            mycket större risk. Personer med ärftliga sjukdomar, kroniskt
            sjuka och människor med större sjuklighet än genomsnittet slipper
            därmed betala avsevärt högre premier än unga friska människor.
            De slipper också att — i värsta fall — nekas försäkring. Fördelen
            är alltså att premiernas storlek inte påverkas av den individuella
            risken att bli sjuk eller av den individuella chansen att bli
            gammal, utan av den genomsnittliga risken eller chansen samt av
            den försäkrade inkomstens storlek. Under senare årtionden har
            samtliga socialförsäkringar byggt på inkomstbortfallsprincipen.
            Men förmånstaket har inte stigit i takt med lönerna; inkomstbortfallsprincipen
            har alltmer kommit att brytas ned. Den statsfinansiella situationen
            har gjort det svårt att råda bot på det här problemet. Vi har
            från vår sida också tvingats vänta med att föreslå den utformning
            vi ser som riktig. Men det är viktigt att inte tappa bort kompassriktningen.
            Så som taken nu ligger innebär de en extra marginalbeskattning
            av arbete. Det avskräcker från extra ansträngningar och uppmuntrar
            till skattefusk. Det urholkar därmed den ekonomiska grunden för
            välfärden. Det minskar också förtroendet för den generella välfärden.
            Även den som har inkomster något över genomsnittet ska veta att
            det finns en försäkring som gör att man kan betala räkningarna
            även om man skulle bli sjuk. Folkpartiet har tidigare (riksdagsmotion
            2005/06:Sf384) föreslagit en lång rad åtgärder för att minska
            fusk och överutnyttjande av sjukförsäkringen. Utvecklingen i sjukförsäkringen
            går i rätt riktning, men vi ser fortfarande exempel på missbruk.
            Det finns stora skillnader i hur sjukskrivning och förtidspensionering
            (sjuk- och aktivitetsersättning) används i olika delar av landet.
            Allt talar för att sjukförsäkringen används när problemet egentligen
            är arbetslöshet. Det finns även stora brister i rehabiliteringen.
            En sjukskrivning kan pågå i månader, till och med år, utan att
            några rehabiliteringsinsatser sätts in. Vi ser också exempel på
            rent fusk som inte motarbetas så kraftfullt som det borde: det
            senaste exemplet var brevbärare som använde sjukskrivning som
            protest på arbetsplatsen. Så länge dessa brister kvarstår har
            vi onödigt höga kostnader för sjukförsäkringen. En rimlig princip
            är att staten tar itu med brister i de åtaganden som finns innan
            den tar på sig ytterligare utgifter. Det innebär inte att vi ska
            sänka ersättningsnivån eller införa fler karensdagar, som har
            föreslagits från vissa håll. Ersättningsnivåerna ska ligga kvar
            kring 80 procent
          </p>
          <p xml:id="i-SYSvpgkSjSSNXvwo4XZwzF">
            2005/06:Sf32
          </p>
          <pb facs="riksdagen-motions-pdf/data/200506/mot_200506_Sf_32/mot_200506_Sf_32-0004.pdf"/>
          <p xml:id="i-NpYzZh3DLhWD1mjMMi3S7e">
            2005/06:Sf32
          </p>
          <p xml:id="i-TzSLRuEqAmJTFZqDUDoUME">
            eftersom vi tror att det är en nivå som de flesta av oss behöver
            om vi blir sjuka eller arbetslösa. Utvecklingen som pågår bekräftar
            vår tes om att det går att nå en god kostnadskontroll genom bättre
            kontroll av arbetsförmåga och liknande.
          </p>
          <p xml:id="i-HMnPPSaUURM9XksAAvnb7y">
            Åtgärder för minskade kostnader i sjukförsäkringen
          </p>
          <p xml:id="i-AArjMW5MqUwC85WcBcNaRk">
            Vi vill ge Försäkringskassan verktyg för att skärpa kontrollen
            i sjukförsäkringen. De förslag som presenteras här har beskrivits
            mer utförligt i vår motion från höstens allmänna motionstid, 2005/06:Sf384.
            Dessutom har Folkpartiet tillsammans med övriga partier i Allians
            för Sverige lagt en rad förslag i rapporten ”Arbetslivsinriktad
            rehabilitering”.
          </p>
          <p xml:id="i-TmaawCLvvHhkRLYZYcaLNC">
            Nytt läkarintyg efter fyra veckor
          </p>
          <p xml:id="i-WekVMJvperCH221wgyDJG8">
            Ett läkarintyg som ligger till grund för mer än fyra veckors
            sjukskrivning måste enligt vår mening prövas av en läkare knuten
            till Försäkringskassan — en försäkringsläkare — som träffar patienten.
            Syftet med denna ”second opinion” är att få fram omedelbara rehabiliteringsinsatser
            och att pröva lämpligheten av fortsatt sjukskrivning. I bland
            annat Finland spelar försäkringsläkarna en viktig roll i försäkringssystemet,
            som granskare av samtliga läkarintyg för långtidssjukskrivning.
          </p>
          <p xml:id="i-9cQMBLBFxrzTQbdFX1JwTk">
            Rehabiliteringsgaranti och personlig koordinator
          </p>
          <p xml:id="i-F7RQCyxgMsW8GdihGz2bYd">
            Den rehabilitering som befinns lämplig vid mötet med försäkringsläkaren
            ska snarast sättas i verket. Detta ska säkerställas med en rehabiliteringsgaranti
            som garanterar att planen, om den medicinska behandlingen i övrigt
            medger det, kan sättas i verket senast inom en månad. Den sjukskrivande
            läkaren ska ha ett tydligt ansvar för en påbörjad sjukskrivning
            och även ansvara för att den avslutas. Men för att ett sådant
            system ska fungera krävs att man går ifrån dagens splittrade sjukvårdsmodell
            till ett husläkarsystem med fasta läkarkontakter. Allians för
            Sverige har presenterat ett antal förslag som syftar till att
            garantera den sjukskrivne en samordnad och effektiv arbetslivsinriktad
            rehabilitering. Ett förslag är att varje enskild rehabiliteringsutredning
            ska ha en koordinator på Försäkringskassan som driver processen
            framåt. Denne kan bland annat få i uppdrag att upphandla rehabiliteringstjänster
            och erbjuda hjälp och rådgivning till arbetsgivare.
          </p>
          <pb facs="riksdagen-motions-pdf/data/200506/mot_200506_Sf_32/mot_200506_Sf_32-0005.pdf"/>
          <p xml:id="i-LS6vznjM7yqYUqPnXpaNHo">
            Tydligare riktlinjer för sjukskrivning
          </p>
          <p xml:id="i-Y2uiMppFLprLNb5FgWoQb3">
            Sverige saknar försäkringsmedicinska riktlinjer för sjukskrivning.
            Ett tydligt resultat av bristen på riktlinjer är de stora regionala
            variationerna i sjukskrivningsstatistiken. Riktlinjer för sjukskrivning
            finns i alla övriga EU- länder = vars = sjukförsäkringssystem
            &lt;Riksförsäkringsverket granskat. Motsvarande försäkringsmedicinska
            riktlinjer bör även införas här, och det skulle kunna ske omedelbart.
            Över 30 länder använder ”The Medical Disability Advisor”, som
            innehåller omfattande råd för vilka frågor som bör utredas vid
            sjukskrivning och hur lång tid arbetsförmågan kan förväntas vara
            nedsatt vid olika besvär. Det är svårt att förstå varför svenskar
            skulle vara så annorlunda att samma råd inte skulle kunna fungera
            för oss. Nya riktlinjer för sjukskrivning bör innehålla ett striktare
            och tydligare sjukdomsbegrepp än idag. Det får inte råda några
            tvivel om att det enbart är sjukdom som ger arbetsoförmåga som
            berättigar till sjukpenning. Vilda strejker, planeringsdag på
            dagis, trötthet och konflikter på arbetet är inte skäl för sjukskrivning.
            Redan nu borde de skärpta kraven på det medicinska underlaget
            för heltidssjukskrivning få en tydligt angiven grund i lagen om
            allmän försäkring.
          </p>
          <p xml:id="i-CCuCwrw9wJ9yLjrC8Aexrk">
            Återgång till arbete
          </p>
          <p xml:id="i-S7sbNY2YGL3HMQqDCA7xkt">
            Många sjukskrivna eller förtidspensionerade kan trots rehabilitering
            inte återgå till sina ordinarie arbeten, men ofta kan de arbeta
            med något annat. I en rapport från Försäkringskassan uppger närmare
            60 procent av de sjukskrivna att de skulle kunna arbeta, åtminstone
            deltid, om de kunde bestämma mer över sin arbetssituation. Varje
            möjlighet att byta sjukskrivning eller förtidspension mot arbete
            måste därför underlättas. Folkpartiet vill att det ska bli möjligt
            att behålla tidigare intjänad rätt till a- kassa och sjukpenninggrundande
            inkomst vid återgång till arbete från förtidspension. Studier
            är ofta en väg tillbaka till arbete och bör också stimuleras,
            genom att beslut om förtidspension ska kunna förklaras vilande
            under studietiden. Likaså bör det bli möjligt att vara sjukskriven
            på deltid och studera med studiemedel på deltid. Det måste dessutom
            bli lättare för en sjukskriven som vill pröva ett annat arbete
            än det arbete som denne har sjukskrivits ifrån. Personen bör ha
            rätt till tjänstledighet i högst sex månader från sin gamla arbetsgivare.
            Sjukskrivna och förtidspensionärer bör kunna ”ta med sig” sin
            sjukpenning eller pension till en ny arbetsgivare, som därmed
            under en prövoperiod får en lägre kostnad för anställningen.
          </p>
          <p xml:id="i-4sAPWaPtCC5dNGCuBijzUR">
            Konkreta åtgärder mot fusk
          </p>
          <p xml:id="i-9Cbn4bUmRBcgQTZUrUZfQv">
            Försäkringskassan måste prioritera kontrollinsatser, både innan
            ersättningar beviljas och för att avslöja fusk och bedrägerier
            som förekommer. Inkomst och arbetstid hos arbetsgivaren, utbetalningar
            av kommunalt försörjningsstöd,
          </p>
          <p xml:id="i-MqZspirVuusVcGT7ahKTwG">
            2005/06:Sf32
          </p>
          <pb facs="riksdagen-motions-pdf/data/200506/mot_200506_Sf_32/mot_200506_Sf_32-0006.pdf"/>
          <p xml:id="i-Kay6sLWSTAswdhTyM2ZXR3">
            2005/06:Sf32
          </p>
          <p xml:id="i-XyE2P77G88jLB8ESQACFdi">
            bosättning och sammanboende är exempel på uppgifter som alltid
            bör kontrolleras innan sjukpenning betalas ut. Handläggarna måste
            även få ökade möjligheter till ”intelligent registersamkörning”,
            för att kunna kontrollera inkomst, andra bidrag och bosättning.
            Men även gamla metoder bör återinföras. Hembesök hos sjukskrivna
            av försäkringskassans kontrollanter — både slumpmässigt och grundat
            på misstanke — är en viktig kontrollåtgärd som bör prioriteras
            för att stävja missbruk av försäkringen. Ett konkret mål bör vara
            att varje sjukskriven får åtminstone ett telefonsamtal från Försäkringskassan
            under den tredje sjukveckan, i kontroll- och uppföljningssyfte.
          </p>
          <p xml:id="i-6TvNEP6Y92eFdM7cuQHpen">
            Anti-fusk-minister
          </p>
          <p xml:id="i-GfZeXoi3UixAkQdCDS7h2J">
            I Storbritannien beräknar myndigheten Department for Work and
            Pensions att fusket i de brittiska systemen uppgår till omkring
            2 miljarder pund, eller omkring 27 miljarder kronor, årligen.
            Om fusket i Sverige skulle vara av samma omfattning som i Storbritannien,
            innebär det att Försäkringskassan — och därmed svenska skattebetalare
            — förlorar omkring fyra miljarder kronor per år. Department for
            Work and Pensions bedriver ett aktivt kontrollarbete för att stävja
            fusk i socialförsäkrings- och bidragssystemen. Arbetet leds av
            en minister som bland annat ansvarar för fuskbekämpning. Fuskbekämpningen
            sker enligt uppsatta mål och genom reklamkampanjer i TV, radio,
            tidningar och utomhus, kombinerat med flera tusen kontrollanter
            i ”Counter-Fraud Investigation Service” och ett tätt samarbete
            med andra myndigheter. Regeringen bör överväga att låta inrätta
            en minister med ansvar för fuskbekämpning. Svenska Försäkringskassan
            bör noga studera den verksamhet som bedrivs i Storbritannien och
            andra länder för att effektivisera den egna kontrollen.
          </p>
          <p xml:id="i-AL2rQC6HZAL6m2AWisTPQZ">
            Bedrägerier måste tas på allvar
          </p>
          <p xml:id="i-48tZ8epRiYpTkwh9JA5MoU">
            När bedrägerier i socialförsäkringarna sätts i system kan det
            bli stora förluster för staten. 80 procent av alla polisanmälningar
            från försäkringskassorna om misstänkta bedrägerier leder aldrig
            till åtal, utan avskrivs av olika skäl. Det ger inga bra signaler
            om de som fuskar och åker fast ändå aldrig blir åtalade. Idag
            hindrar sekretessbestämmelser tjänstemän som handlägger bidragsärenden
            från att meddela andra myndigheter om misstänkt fusk, eller från
            att meddela arbetsgivare om att förmåner betalas ut. Sekretessen
            får inte göra det enklare att fuska, och därför behöver sekretesslagens
            regler kring detta ses över.
          </p>
          <pb facs="riksdagen-motions-pdf/data/200506/mot_200506_Sf_32/mot_200506_Sf_32-0007.pdf"/>
          <p xml:id="i-2kZ3Pp3zcv43QiMcDHZp3e">
            2005/06:Sf32
          </p>
          <p xml:id="i-7zv62RmWAbWm9zBWeVA7GL">
            Vårdregioner istället för landsting och Försäkringskassan
          </p>
          <p xml:id="i-YGnBWYBpyd3J2YTSS4TVQc">
            Vi föreslår att landstingen och försäkringskassorna läggs ner
            och ersätts med 6—10 vårdregioner, som får fullt ansvar för både
            sjukvård och sjukförsäkring. Genom att vårdregionerna får ansvar
            för att sjuka människor både får vård och inkomsttrygghet under
            sjukdomstiden kan resurserna styras dit de bäst behövs. Väntetider
            och vårdköer kan kapas genom att behandling eller rehabilitering
            kan sättas in direkt efter diagnos och remiss. Dessutom har det
            organ som betalar ut sjukförsäkring också den personal, läkarna,
            som behövs för att kontrollera just bristande arbetsförmåga. Folkpartiets
            lösning — en fullständig samordning av vård och försäkring — innebär
            att skattepengar används på bästa sätt till att göra människor
            friska.
          </p>
          <p xml:id="i-26QeLRLgvJ9zAiqXXFHgiM">
            Finansiell samordning
          </p>
          <p xml:id="i-NYCdyR8GdtFxfdpejWTf9B">
            Det är en lång process innan vårdregionerna fungerar. Under tiden
            bör finansiell samordning mellan försäkringskassa och sjukvård,
            Finsam, användas. Lokala försök med att tillåta överföringar av
            sjukförsäkringspengar till landsting gjordes åren 1993-97 efter
            förslag av den borgerliga regeringen. En utvärdering av de fyra
            första åren med Finsamförsök presenterades av Socialstyrelsen
            och Riksförsäkringsverket våren 1997. Resultaten visade att under
            det första året åstadkoms en besparing på 2,9 procent. Men det
            ökade hela tiden och under det femte året var besparingen hela
            16,3 procent. Inom Finsam bör också rymmas att Försäkringskassans
            resurser för sjukförsäkringen ska kunna användas till att utveckla
            landstingets arbete med att skriva sjukintyg och värdera arbetsförmågan.
          </p>
          <p xml:id="i-2mw52XXUVByJjm9RzQR63y" type="date">
            Stockholm den 5 april 2006
          </p>
          <p xml:id="i-77A173JzRBvVaDR4HnYZ4p">
            Linnéa Darell (fp) Mauricio Rojas (fp) Solveig Hellquist (fp)
            Anne-Marie Ekström (fp) Nyamko Sabuni (fp) Liselott Hagberg (fp)
          </p>
        </div>
      </div>
    </body>
  </text>
</TEI>
