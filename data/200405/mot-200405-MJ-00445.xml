<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200405/mot_200405_MJ_445/mot_200405_MJ_445-0001.pdf"/>
      <pb facs="riksdagen-motions-pdf/data/200405/mot_200405_MJ_445/mot_200405_MJ_445-0001.pdf"/>
      <div type="motHeader" xml:id="i-BbsZtCBSNbTNu9SzBwYEtf">
        <div type="motTitle" xml:id="i-SmpN2Ti2PvudW6c9p7jkMU"/>
        <div type="motSubmissionInfo" xml:id="i-QLS95cDWtqU5thRn36mmR5"/>
      </div>
      <div type="motBody" xml:id="i-QyB3Febta8yykp9dQvNKHw">
        <div xml:id="i-JSkQXRJJju5zA49wUmNaBt">
          <p xml:id="i-7iFZPCJCLnvaCr2uRr82WZ">
            2004/05 mnr: MJ445 pnr: s11080
          </p>
          <p xml:id="i-Bp6ytUmjpQNyFSx535iXa2">
            Motion till riksdagen 2004/05:MJ445
          </p>
          <p xml:id="i-VPCSH4sAZY1MNgJA3wNaXj">
            av Lars Wegendal och Carina Adolfsson Elgestam (s)
          </p>
          <p xml:id="i-BpjoRGxwsZa8V9LAY4yR7L">
            Kommunal säkerhet för avfallsdeponering
          </p>
          <p xml:id="i-wne1jz6DQJAJSd51TFLrU">
            Förslag till riksdagsbeslut
          </p>
          <p xml:id="i-WAE2hf9UvVZ8gfdikcf7cs">
            Riksdagen tillkännager för regeringen som sin mening vad i motionen
            anförs om att ej avkräva kommunal säkerhet vid tillståndsgivning
            för deponianläggningar.
          </p>
          <p xml:id="i-KwX3YzgP5r5xWuZVYoZrBW">
            Motivering
          </p>
          <p xml:id="i-GrZkfoS2xeJdkx36KF4i4J">
            I samband med tillståndsgivning att deponera avfall på en deponianläggning
            krävs att den driftsansvarige kan visa en ekonomisk förmåga för
            de åtgärder som föreslås, detta i form av en ekonomisk säkerhet.
            Denna typ av säkerhet har tidigare inte krävts av stat och kommun
            men till följd av ett EG-direktiv om avfallsdeponering och implementeringen
            av direktivet i svensk lagstiftning finns emellertid sedan år
            2002 i miljöbalken (15 kap 34 $) krav på säkerhet utan undantag
            för kommuner. Kommuner är dock per definition en, ur ekonomisk
            synpunkt, säker verksamhetsutövare. Det saknas därför helt skäl
            att belasta kommuner med onödiga kostnader för att ställa och
            hålla ekonomisk säkerhet, kostnader som ytterst faller tillbaka
            på skattebetalarna i kommunen. Helt uppenbart innebär den nya
            regeln att ett flertal aktörer (stat, kommun, landsting och kommunalförbund)
            måste lägga ner utredningskostnader på säkerhetsfrågorna, utan
            någon nytta alls för att bedöma aktörens ”kredit- värdighet” för
            att kunna klara deponin på sikt, och avsevärda årliga summor på
            att ställa och hålla säkerhet, utan samhällsfunktion eller miljönytta.
            Det finns anledning att ifrågasätta om inte det uteblivna undantaget
            i miljöbalken är ett misstag. Förarbetena till den genomförda
            lagändringen behandlade inte närmare, varför säkerhet nu ska krävas
            av stat och kommun, vilka annars normalt anses besitta tillräcklig
            grad av ekonomisk trygghet i detta avseende. Några motiv för denna
            ändrade grundsyn går alltså inte att finna i förarbetena.
          </p>
          <pb facs="riksdagen-motions-pdf/data/200405/mot_200405_MJ_445/mot_200405_MJ_445-0002.pdf"/>
          <p xml:id="i-B1y7GmVfafLqoSFdFXzNw">
            2004/05:MJ445
          </p>
          <p xml:id="i-7TMKn75SX5747U9SNNRZZG">
            Helt uppenbart går den svenska implementeringen av EG-direktivet
            mycket längre än vad som krävs eftersom syftet var att få till
            stånd trygghet i den framtida hanteringen av samhällets avfall.
            Kommuner och stat uppfyller till fullo denna trygghet. Tilläggas
            kan att när tillståndsgivningen gäller täktverksamhet finns i
            regelverket en hänvisning som innebär att kommuner i detta fall
            inte ska ställa säkerhet.
          </p>
          <p xml:id="i-RjcdmxJNPbYB7AGoJPyubC">
            Stockholm den 4 oktober 2004
          </p>
          <p xml:id="i-5UsRbxFBoGbSoM6zsFDbF5">
            Lars Wegendal (s) Carina Adolfsson Elgestam (s)
          </p>
        </div>
      </div>
    </body>
  </text>
</TEI>
