<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200708-UU-00367">
  <teiHeader>
    <fileDesc>
      <titleStmt>
        <title>Afghanistan</title>
        <author corresp="i-9x2nw6aosA3pyEJfJTc1eD i-YLCb84oKoGK1m8cPa9cw3z">av Ulf Holm och Karla López (mp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Afghanistan</title>
          <idno type="rdwebb">GV02U367</idno>
          <rs type="number">U367</rs>
          <orgName type="comitteeAbbreviation">UU</orgName>
          <ref type="dokument_url_text">http://data.riksdagen.se/dokument/GV02U367/text</ref>
          <ref type="dokument_url_html">http://data.riksdagen.se/dokument/GV02U367</ref>
          <ref type="dokumentstatus_url_xml">http://data.riksdagen.se/dokumentstatus/GV02U367</ref>
          <ref type="doc">http://data.riksdagen.se/fil/2B0B2B59-70A3-4E7A-A6A0-427BD346F428</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-9x2nw6aosA3pyEJfJTc1eD</idno>
            <name>Ulf Holm</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-YLCb84oKoGK1m8cPa9cw3z</idno>
            <name>Karla López</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-Vn43QduFaJnsbRVL1rAeFc" type="signed"/>
        <correspContext corresp="i-Vn43QduFaJnsbRVL1rAeFc">
          <note type="signatory" corresp="i-9x2nw6aosA3pyEJfJTc1eD"/>
          <note type="signatory" corresp="i-YLCb84oKoGK1m8cPa9cw3z"/>
        </correspContext>
        <correspAction type="referral" xml:id="i-HABUDFDDTRsPLUGNsJFeza">
          <date when="2007-10-16"/>
        </correspAction>
        <correspAction type="dismissal" xml:id="i-21r5WjacZWMECTRCkmqAn3">
          <date when="2007-10-16"/>
        </correspAction>
        <correspAction type="numbering" xml:id="i-BZhXdC2qCqHxp68Btu5jTR">
          <date when="2007-10-09"/>
        </correspAction>
        <correspAction type="submission" xml:id="i-83dRdKmSiozx6shQkx7TYV">
          <date when="2007-10-05"/>
        </correspAction>
        <correspAction type="transfer" xml:id="i-78DUgAQ9oTnb5N8h7HKMFU">
          <date when="2007-10-05"/>
        </correspAction>
        <correspAction type="assigned" xml:id="i-6widvc8dm6cNoo4xrTXBUG"/>
        <correspContext corresp="i-6widvc8dm6cNoo4xrTXBUG">
          <ref type="assignedTo">Utrikesutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader"/>
      <div type="motBody">
        <div type="motProposal" subtype="förslag">
          <head xml:id="i-BrAqcqkW3xvVQxWQy5oxZj">
            Förslag till riksdagsbeslut
          </head>
          <list style="ol">
            <item xml:id="i-NCWyGiUfConB91RN7HB2qC">
              Riksdagen tillkännager för regeringen som sin mening vad som
              anförs i motionen om att begära att regeringen kräver att den
              amerikanska offensiva krigföringen i Afghanistan upphör.
            </item>
            <item xml:id="i-FvKuFc8gkxhxfYjsGqrCdY">
              Riksdagen tillkännager för regeringen som sin mening vad som
              anförs i motionen om att krav ska ställas på FN och Nato att tydliggöra
              ISAF:s roll.
            </item>
            <item xml:id="i-8VYD4TEQkoe6Gfj8ApF7Ag">
              Riksdagen tillkännager för regeringen som sin mening vad som
              anförs i motionen om att om USA:s krig i Afghanistan fortsätter
              eller om den svenska regeringen vägrar att ställa tydliga krav
              gentemot FN och USA, den svenska styrkan i Afghanistan tas hem.
            </item>
          </list>
        </div>
        <div type="motContent">
          <head type="h1" xml:id="i-7q8ACgx2yCbNpSHHe1Jp3P">
            Bakgrund
          </head>
          <p xml:id="i-GzTnVHu1UwZ7hkW19vD6RH">
            Afghanistan är ett av världens allra fattigaste länder. Över
            två decenniers inbördeskrig har söndrat ett redan tidigare utsatt
            land. Stor fattigdom råder och det är stor brist på mat och rent
            vatten. Det afghanska folkets umbäranden har berört svenska folket
            under en lång rad år.
          </p>
          <p xml:id="i-MMDUG26pge6AdMuvzn9mYq">
            Jag anser att det har varit riktigt att sända svensk trupp med
            FN-mandat till Afghanistan. Min, och Miljöpartiets, bedömning
            av säkerhetsläget i landet under de senaste åren är att internationellt
            väpnad personal med stöd av ett FN-mandat behövs för skydd av
            civilbefolkningen och för uppbyggnadsarbetet. Men detta skydd
            måste ugöras av åtgärder som syftar till att skapa långsiktig
            och hållbar fred. Därför är det viktigt att respekten för mänskliga
            rättigheter är grundläggande hos alla internationella parter som
            finns i landet och ej får underordnas säkerhetsåtgärder. Fred
            handlar om att skapa förtroende hos lokalbefolkningen och stärka
            återuppbyggnaden av landet. Inte bara genom återuppbyggnad av
            infrastruktur och demokratiska institutioner utan också genom
            att återskapa förtroendet människor emellan genom bl.a. försoningsarbete
            och återuppbyggnad av civilsamhället.
          </p>
          <p xml:id="i-HEvgsiAhp8pm99V2BdBDVo">
            Detta har inte fungerat eftersom säkerhetsläget har försvårat
            biståndsverksamhet och de militära insatserna försvårat säkerhetsläget
            i stället för att förbättra det. Det beror framför allt på den
            USA-ledda Operation Enduring Freedom (OEF), som bedriver ett krig
            mot terrorismen, och talibangerillan i landets södra och östra
            delar samtidigt som FN och Nato försöker bedriva fredsbevarande
            verksamhet i landet i övrigt.
          </p>
          <p xml:id="i-DJ3KZHRQL38qvdNdFcG28N">
            USA:s krigföring är problematisk på flera sätt. Dels är det svårt
            eller omöjligt för civilbefolkningen att särskilja FN-soldater
            med civila uppdrag och krigande styrkor. Risken för sammanblandning
            har ökat under 2006 då en amerikanisering av ISAF har skett. Stridande
            förband inom OEF har förts över till ISAF, och högsta befäl för
            ISAF-styrkorna är den tidigare amerikanska befälhavaren för OEF.
            Dessutom ser vi att ISAF och OEF samordnas alltmer.
          </p>
          <head type="h1" xml:id="i-9fLhKddu13Ss1aNn7rGbTr">
            Sammanblandning mellan ISAF och OEF
          </head>
          <p xml:id="i-RbWC8tFYNSKtz6jbVJMGpu">
            Det har gång efter gång kommit uppgifter om amerikanska övergrepp
            och brott mot de mänskliga rättigheterna. Om USA inte förmår hålla
            sig till folkrättsliga regler i sitt krig mot terrorismen förlorar
            all utländsk närvaro sin legitimitet. Det tycks oavsett detta
            i allt större omfattning vara rent praktiskt svårt att särskilja
            de Natoledda FN-insatserna från de amerikanska krigsinsatserna.
            I längden är det därför inte möjligt att genomföra FN-uppdraget
            samtidigt som USA bedriver krig i Afghanistan.
          </p>
          <p xml:id="i-2HD5P69cfCCaDakqcMKDjy">
            De amerikanska styrkornas agerande har förvärrat den nuvarande
            situationen, vilket har lett till att FN-styrkorna har misslyckats
            med målet för sitt uppdrag: att bringa säkerhet och stoppa våldet
            i landet. Våldsspiralen växer för var dag och kan inte i längden
            stoppas med mera våld. Därför ser jag ett stort problem med en
            svensk trupp i Afghanistan. Risken för sammanblandning av ISAF-styrkan
            och den krigförande OEF är alltför stor.
          </p>
          <p xml:id="i-Ujk932RPud9TTG2eo5YEz5">
            Vi ser först och främst hotbilden för svensk personal komma från
            det faktum att det är mycket svårt att bedriva fredsbevarande
            insats när USA för krig i landet. Den svenska regeringen bör snarast
            kräva att USA avslutar sina pågående offensiva krigshandlingar.
            Om så sker är vi beredda att fortsätta att stödja FN-insatsen
            med ökade åtgärder och resurser för den civila uppbyggnaden av
            Afghanistan. Om USA:s krig fortsätter eller om den svenska regeringen
            vägrar ställa tydliga krav gentemot FN och USA för en fortsatt
            svensk FN-insats, anser vi att det blir svårt eller i längden
            omöjligt att fortsätta med svensk militär närvaro i Afghanistan.
          </p>
          <head type="h1" xml:id="i-SoPZY7aDLeKaZ8dcSkXtvB">
            Huvudfokus bör ligga på bistånd
          </head>
          <p xml:id="i-97GL4D9uBHmVRg2BoEFmVk">
            Den svenska truppens uppdrag är att främja fred och säkerhet
            samt att skapa förutsättningar för återuppbyggnad och utveckling.
            Fred och återuppbyggnad är grundläggande för en fredlig utveckling
            i regionen och därför bidrar Sverige också med medel för civilt
            utvecklingssamarbete förutom den militära insatsen. För år 2007
            ger Sverige ca 350 miljoner kronor i civilt bistånd. Samtidigt
            beräknas den militära insatsen för året kosta 772 miljoner kronor.
            Att satsa så mycket mer på den militära insatsen än på utvecklingssamarbete
            är inte rimligt.
          </p>
          <p xml:id="i-2yG3Kn5ZexqSQqACnS5Yi7">
            Vi anser att summan för militära insatser bör ligga i paritet
            med den summa som anslås för utvecklingssamarbete.
          </p>
          <p xml:id="i-DF5tdKrRMHtg5jkRdJbycR">
            En grundförutsättning för fred är återuppbyggnad av landet och
            stärkande av civilsamhället samt att sociala, ekonomiska och medmänskliga
            åtgärder vidtas. Därför är bistånd huvudingrediensen i skapandet
            av fred. Huvuddelen av resurserna bör läggas där.
          </p>
        </div>
        <div type="motSignatures">
          <list>
            <item xml:id="i-9R74opf2dPyV3gyyvMEhu3">
              Ulf Holm (mp)
            </item>
            <item xml:id="i-5JxqNhFmjsvjhdcGjvybF7">
              Karla López (mp)
            </item>
          </list>
        </div>
      </div>
    </body>
  </text>
</TEI>
