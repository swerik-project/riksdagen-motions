<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-197677--00598">
  <teiHeader>
    <fileDesc>
      <titleStmt>
        <title>om ekologi och ekonomi</title>
        <author>av herrar Hörberg och tredje vice talmannen Eriksson </author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>om ekologi och ekonomi</title>
          <idno type="rdwebb">G002598</idno>
          <rs type="number">598</rs>
          <ref type="dokument_url_text">http://data.riksdagen.se/dokument/G002598/text</ref>
          <ref type="dokument_url_html">http://data.riksdagen.se/dokument/G002598</ref>
          <ref type="dokumentstatus_url_xml">http://data.riksdagen.se/dokumentstatus/G002598</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-PMHdnyf7B6baPyjrwkYv5e</idno>
            <name>NILS HÖRBERG</name>
            <state type="partyAffiliation" ref="Q110857">
              <desc>fp</desc>
            </state>
          </person>
          <person gender="man">
            <idno>i-9pZ6GzfD2R22bxSydJmuYz</idno>
            <name>KARL ERIK ERIKSSON</name>
            <state type="partyAffiliation" ref="Q110857">
              <desc>fp</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-PydhhXBa3hwXSh2fo6susD" type="signed"/>
        <correspContext corresp="i-PydhhXBa3hwXSh2fo6susD">
          <note type="signatory" corresp="i-PMHdnyf7B6baPyjrwkYv5e"/>
          <note type="signatory" corresp="i-9pZ6GzfD2R22bxSydJmuYz"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/197677/mot_197677__598/mot_197677__598-001.pdf"/>
      <fw xml:id="i-DroUcnyY6XQCiZmoGMX5Gv">
        Motion 1976/77:598
      </fw>
      <div type="motHeader" xml:id="i-Pia7gunPt6wWPAgvunFWrb">
        <div type="motTitle" xml:id="i-XpuRB1frKk4mayNaHgrr5g"/>
        <div type="motSubmissionInfo" xml:id="i-4jEPsRyjZtVbNBQsC6mS3b"/>
      </div>
      <div type="motBody" xml:id="i-ETn4a2iwsYQ5xbXFYi7buZ">
        <div xml:id="i-GtrUrsEAFMRKJrE1TKRCnq">
          <p xml:id="i-GrVdNqr4iahErywDQmh6js">
            av herrar Hörberg och tredje vice talmannen Eriksson om ekologi
            och ekonomi
          </p>
          <p xml:id="i-JNGRFDCMXqfGEX4AStxfZL">
            Ekologi
          </p>
          <p xml:id="i-W9ZzKr9zFjJtLvxAVvyioC">
            Ordet ekologi kommer från grekiskans ”oikos” = hus, hem och ”logos”
            = lära. Ekologi betyder således ”läran om huset/hemmet”, dvs.
            läran om samspelet mellan de levande varelserna och deras omgivning
            (miljö). Vad är det då, som ekologin säger oss? Svaret är: vi
            skall leva i enlighet med naturens regler och inte bryta mot det
            uppbyggnads- och omvandlingssystem, enligt vilket vår planet existerar.
            Årsmiljoners solljus har påverkat vår planet. En långsam utvecklingspro-
            cess med solenergin som urkraftkälla har byggt upp ett naturens
            eget råvaru- och energiomvandlingssystem. På flera sätt samlar
            vår planet upp solenergin. Denna omvandlas sedan i olika av ”naturens”
            uppbyggda processer till en mångfald av resurser. Människan i
            sin tur försöker utöka dessa resurser för att göra livet på planeten
            drägligare. Så länge människans ingrepp samverkar med naturens
            eget ”solenergisystem” och returprodukter återlämnas motsvarande
            resursut- taget — så länge är allt väl. Planetens och därmed vår
            fortsatta existens är tryggad. Men när människorna ”tar ut” och
            förslösar resurser utan att lämna tillbaka motsvarande returprodukter
            (t. ex. avfall), då motverkar människans ingrepp naturens eget
            energiomvandlingssystem. Då kan inte längre sol- energin utnyttjas
            maximalt. Naturen, uppfattad som ett stort ”solkraftverk”, får
            sämre verkningsgrad. Planeten och därmed vi börjar sakta gå mot
            undergången.
          </p>
          <p xml:id="i-WnkTeEqJhEPaDAnePWvtD8">
            Ekonomi
          </p>
          <p xml:id="i-L71yuJa8N2HfgPy1iTSnLX">
            Ordet ekonomi kommer från grekiskans ”oikonomia” = hushållning,
            förvaltning. Vad är det då, som vi skall hushålla med? Svaret
            är: det vi skall hushålla med är huset och vad det innehåller,
            dvs. vi skall hushålla med den omgivning/miljö av vilken vi är
            en del. Ekonomin är således vårt sätt att hantera planetens/naturens
            resurser. Att göra riktiga ekonomiska bedömningar och att vidta
            ekonomiska ingrepp i samklang med ekologin är komplicerat. Vårt
            ekonomiska handlande hittills har oftast styrts av lönsamhetskalkyler,
            som varit för kortsiktiga och inte beaktat de ekologiska följderna.
            Dessa senare kan nämligen ha en betydande eftersläpning i tiden.
          </p>
          <pb facs="riksdagen-motions-pdf/data/197677/mot_197677__598/mot_197677__598-002.pdf"/>
          <fw xml:id="i-AU1RK9FVL98Qv48wPHSvmD">
            Mot. 1976/77:598 8
          </fw>
          <p xml:id="i-3oSRbJ8wytBUk5Mt9AVWgz">
            Ekonomin måste underordnas ekologin
          </p>
          <p xml:id="i-RCaJ4G6yiDGWfoRSDsNXdo">
            Ekologin eller ”läran om huset” utgör ett regelsystem, som är
            människan givet, ett system av naturlagar, ”ekologiska lagar”,
            som vi har att rätta oss efter — antingen vi vill det eller ej.
            Ekonomi eller ”hushållning” har vi människor däremot själva hittat
            på. Det vi hushållar med är naturresurser, som fungerar enligt
            sina egna lagar, som vår hushållning måste följa — vare sig vi
            känner dem eller ej.
          </p>
          <p xml:id="i-SnHrKwrib6ukrFGE6R2KUg">
            Vi kan inte ändra naturlagar, bara utnyttja dem på bästa möjliga
            sätt. Vad som är bäst uttrycker vi vanligen i ekonomiska mått.
            Därmed blir ekonomin styrande. Men ekonomin är ju människans påfund,
            medan ekologin över människans huvud bestämmer ramarna och möjligheterna
            för vår hushåll- ning. Ekonomin bör och måste underordnas ekologin.
            Bengt Hubendick, professor och chef för naturhistoriska museet
            i Göte- borg, uttrycker det så i en uppsats. Det ligger en stor
            svårighet däri, att ekonomiska bedömningar ofta sker för verksamhet,
            som är utbruten ur sitt ekologiska sammanhang eller som endast
            omfattar en relativt kort tidsenhet. Långsiktigt blir ekonomiska
            kalkyler missvisande och olämpliga som styrmedel, om de inte underordnas
            den ekologiska verkligheten. Det kan inte nog starkt understrykas
            att ekologin är ett övergripande begrepp som måste få vara styrande
            i all ekonomisk planering. Ekonomin måste underordnas ekologin.
          </p>
          <p xml:id="i-PdAbjCci9HNnrA6VZFTGwd">
            Brott mot ekologin
          </p>
          <p xml:id="i-3sLJJJX9ERYMNVRV7iQ93j">
            Här skall anföras ett par exempel på åtgärder, som vidtagits
            utan att man beaktat ekologiska krav. I en debattartikel framförde
            nyligen en känd trafikexpert kommunika- tionstekniska synpunkter
            under rubriken ”Lägg ned olönsam järnväg — satsa på buss och flyg”.
            Uppmaningen kan låta bestickande — kanske självklar. Men så enkelt
            är inte problemet. Vad innebär t.ex. olönsam i detta sammanhang?
            Låt oss lägga ekologiska synpunkter på valet av kommunika- tionsmedel.
            Enligt IVA kan den effektiva energiförbrukningen per transporterat
            kilo i grova drag ges följande jämförelsetal vid olika transportsätt:
          </p>
          <p xml:id="i-XZ75x1eYkY47qnwPkT5mxs">
            Vattenväg Järnväg Landsväg Flyg 1,0 1:25 4,3 67,5
          </p>
          <p xml:id="i-3r2dLiA2bHhv6pL5NZovwU">
            Ekologiskt borde således mänskligheten satsa i första hand på
            vattenvägs- transporter. Vi borde i Sverige stödja kanal- och
            kustsjöfart, bygga fler kanaler t. ex. mellan Vänern och Vättern,
            mellan Mälaren och Hjälmaren, mellan Borlänge och Gävle osv. I
            andra hand borde vi satsa på rälsbundna
          </p>
          <pb facs="riksdagen-motions-pdf/data/197677/mot_197677__598/mot_197677__598-003.pdf"/>
          <fw xml:id="i-BcsCJzw1CWywgsWVTUtJ96">
            Mot. 1976/77:598 9
          </fw>
          <p xml:id="i-XwCsewjWrD9VJLdZjcNMAw">
            transporter, som i sin tur är mindre resurskrävande än landsvägstransporter.
            Ett intressant exempel visar, att ett dygns trafik på Trollhätte
            kanal motsvarar mer än 500 långtradare mellan västkusten och Vänerområdet.
            Ett annat exempel säger att det kan vara långsiktigt fördelaktigare
            från ekologisk synpunkt att samhället bidrar till ett järnvägsspår
            fram till en industri än att låta samma företags transporter gå
            på ”för dagen billigare” långtradare. I sista hand bör vi satsa
            på de resurskrävande flygtransporterna. Men hur gör vi egentligen?
            I korthet kan sägas, att det statliga transport- stödet i dag
            är så utformat, att för företagare kring Vänern är det i flera
            fall fördelaktigare att skicka godset per bil till västkusthamnar
            i stället för på Trollhätte kanal. Statens järnvägars ekonomiska
            kalkyler för på många håll i landet såväl person- som godstrafiken
            över från järnväg till landsväg. Slutligen uppmuntrar vi inrikesflyg,
            affärsflyg, sportflyg m. m. genom att inte utkräva någon skatt
            på flygbensin. Hela vårt handlande inom kommunikationssektorn
            synes vara baserat på kortsiktiga ekonomiska kalkyler utan hänsyn
            till ekologins överordnade krav. I korthet kan också anföras exempel
            på ännu allvarligare brott mot naturlagarna. Förbränningen av
            olja för uppvärmning av lokaler innebär både förbrukning av en
            av jordens ändliga resurser och spridande av skadliga gaser i
            jordens luftlager. Inga åtgärder vidtas i stort sett för att återföra
            motsvarande resurs till jorden eller att motverka luftens förorening.
            Ett lika allvarligt ekologiskt brott är det, att genom utnyttjande
            av fissionskraft skapa ett avfall, som inte är återanvändbart
            och dessutom måste förvaras i århundranden. Exemplen kan mångfaldigas
            såsom utnyttjande av gifter, byggnadsmate- rial m. m. som skadar
            människor — en icke oväsentlig naturresurs, använ- dande av spraygaser
            som förstör jordens ozonskikt m. m. Förhåller det sig inte egentligen
            så, att vår resursförbrukning hittills styrts av kortsiktigt ekonomiskt
            ”låtgåtänkande”? Som om vi och kommande generationer hade outtömliga
            och oförstörbara naturresurser till förfo- gande?
          </p>
          <p xml:id="i-GpMgkKLS94BZBQBgB8ULVU">
            Solvärme i hus
          </p>
          <p xml:id="i-SfTnNdqttLKETkmDeUXLfx">
            Som exempel på hur våra ekonomiska beslut i framtiden bör grundas
            på ekologiskt godtagbara regler kan här anföras ett förslag, som
            utarbetats inom Vattenfalls kraftförsäljningsavdelning: Solenergi
            för uppvärmning av villor och varmvatten skulle enligt förslaget
            lagras i form av varmt vatten, en metod som är tekniskt enkel.
            Värmeför- lusterna, visar utredaren, blir vid sådan lagring stor
            om varje villa skall lagra sin värme, varför en större grupp villor
            måste ”samlagra” det uppvärmda vattnet. Om tankstorleken är I
            m? blir värmeförlusten under sex månaders lagring över 400 96.
            Med volymen 1000 m? är värmeförlusterna 42 96 och
          </p>
          <pb facs="riksdagen-motions-pdf/data/197677/mot_197677__598/mot_197677__598-004.pdf"/>
          <fw xml:id="i-DWTWdiaa5KMhB2ajGzb7QF">
            Mot. 1976/77:598 10
          </fw>
          <p xml:id="i-9cFEKF2Pujj8Kwh2s3pH74">
            fortfarande oacceptabelt stora. För att få godtagbara lagringsförhållanden
            föreslås ett område med 500 villor och en varmvattentank för 60
            000 m? med 30 cm mineralullsisolering. De problem, som en så stor
            plåttank skapar, är inte av teknisk art utan gäller närmast svårigheten
            att finna en estetiskt godtagbar placering av tanken. En årskostnadskalkyl
            med 10 96 annuitet för solfångare, tank m. m. samt för underhåll
            visar på 2 800 kr. Motsvarande årskostnadskalkyl för oljeeldade
            villor och med nuvarande oljepris visar på 3000 kr. Redan med
            dagens oljeprisnivå skulle solenergiuppvärmning av i förslaget
            skisserad typ vara fördelaktigare ekonomiskt. Än bättre torde
            kalkylen bli om några år med högre oljepriser. Det kan finnas
            anledning att göra en allvarlig bedömning av detta ekonomiskt
            gynnsamma förslag, som förefaller att bättre vara anpassat till
            ekologiska krav än den förkastliga oljeeldningen.
          </p>
          <p xml:id="i-MvnWDAKe5SPxaMoXHwYv3L">
            Växtbiomassa som alternativ
          </p>
          <p xml:id="i-5YKHnscP4FNCkaA7h19gbf">
            Ett annat exempel på hur våra framtida åtgärder bättre synes
            kunna anpassas till ekologins krav, utgör de försök med s. k.
            energiodlingar, som bl. a. skogshögsskolan i Stockholm gör: En
            sälgart —Q 666 — har visat sig ge 40 ton/ha årligen, vilket genom
            pyrolys kan ge 20 ton syntesbränslen. ”Energiplanteringar” på
            10 000 km? ”sämre” mark i Sverige skulle med hjälp av Q666 kunna
            ersätta 2/3 av vår oljeförsörjning i form av syntesbränslen —
            om produktionen kan hållas vid denna höga nivå under längre tid.
            Eftersom skördarna är så intensiva vid energiodlingar måste humus
            och näringsämnen återföras till marken. Avloppsslam är rikt på
            båda delarna och kan göra stor nytta här. Andra åtgärder för att
            minska humusavtappningen är att skörda energiodlingarna först
            efter lövfällning, låta underjordiska delar vara kvar och regelbundet
            låta marken ligga i träda. Luftkvävefixerande ärtväxter måste
            odlas omväxlande med energigrödan för att på ett naturligt sätt
            kvävegödsla marken. Det finns många lämpliga arter i Sverige (ärter,
            klöver, vicker, al osv.). Energiodlingar av här berörd typ kan
            också ge vedbränsle i form av flis till exempelvis vedeldade värmecentraler
            och kraftverk. Överföring av flis till pulver eller kompakta fasta
            bränslen genom komprimering kan stimulera utvecklingen av nya
            typer av förbrännings- och eldningsapparatur. Försöken med växtbiomassan
            är intressanta och bör bli föremål för särskilda stödåtgärder,
            då metoden synes möjlig att genom kompletterande odling m. m.
            väl kunna anpassas till ekologins krav.
          </p>
          <pb facs="riksdagen-motions-pdf/data/197677/mot_197677__598/mot_197677__598-005.pdf"/>
          <fw xml:id="i-L7CaZ3DxRKhVjb1jBjh5Xg">
            Mot. 1976/77:598 11
          </fw>
          <p xml:id="i-pby2qUceaj89MZ2quw8iF">
            Sammanfattning
          </p>
          <p xml:id="i-9e6AASyJkiwCa3RcKDhnZA">
            Av ovanstående torde ha framgått att vi inte fortsättningsvis
            får låta kortsiktiga ekonomiska överväganden förbli styrande.
            Nästan allt vi hittills gjort har varit lönsamt i nuets korta
            perspektiv. Men nästan allt vi gör får också vittgående och svåröverskådliga
            ekologiska följder, som kan gå ut över våra möjligheter att på
            lång sikt behålla denna planet ”i beboeligt skick”. Våra framtida
            beslut måste vi anstränga oss att såvitt möjligt utforma så att
            de beaktar långsiktiga, ekologiska krav. För Sveriges del gäller,
            att dels inom landet ha skärpt uppmärksamhet riktad på ekologins
            krav, dels i internatio- nella organ försöka vinna gehör för samma
            tankegångar. Vid ett FN-symposium hösten 1974 antogs i detta sammanhang
            en rekommendation, som innebar, att en internationell råvaruskatt
            borde fastställas. En sådan skulle få till följd bättre hushållning
            med råvaror. Råvarupriserna skulle stiga genom skatten, vilken
            skulle motverka i- ländernas brist på långsiktig, ekologisk hushållning
            med jordens ändliga resurser. Skatten skulle kunna stimulera både
            i-länder och u-länder att effektivare utnyttja råvaror t.ex. genom
            varaktigare produkter, bättre tillvaratagande av energi, mer återanvändning
            och därmed minskad miljö- belastande avfallsproduktion. Internationell
            råvaruskatt synes — om sådan kan genomföras — vara ett alternativ
            med ekologisk inriktning. Bästa internationella insatsen från
            Sveriges sida torde dock vara att genom interna svenska åtgärder
            visa upp en målmedvetenhet att på ett helt annat sätt än hittills
            låta ekologins övergripande krav bli beaktade vid ekonomiska beslut.
          </p>
          <p xml:id="i-CxRzR6ZfbLvGUB29cusiKg">
            Hemställan
          </p>
          <p xml:id="i-SBHL3aPoCipZwPqYPnos1v">
            Med hänvisning till det anförda hemställer vi att riksdagen måtte
            uttala att vid såväl riksdagens, regeringens som ämbetsverkens
            fattande av beslut i framtiden särskilda ansträngningar skall
            göras så att ekologins övergripande krav blir beaktade så långt
            som är tekniskt och ekonomiskt möjligt.
          </p>
          <p xml:id="i-3T8GRyDYepwzmPWqhwksox">
            Stockholm den 25 januari 1977
          </p>
          <p xml:id="i-MtagEnnyrcjPjWwpe4s8er">
            NILS HÖRBERG (fp) KARL ERIK ERIKSSON (fp) i Arvika
          </p>
          <pb facs="riksdagen-motions-pdf/data/197677/mot_197677__598/mot_197677__598-006.pdf"/>
          <p xml:id="i-UoAXHHVzosnBUVTRuEZsBz">
            GOTAB 53032 Stockholm 1977
          </p>
        </div>
      </div>
    </body>
  </text>
</TEI>
