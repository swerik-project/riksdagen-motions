<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200607-CU-00351">
  <teiHeader>
    <fileDesc>
      <titleStmt>
        <title>Vårdnadsrätt vid allvarliga brott</title>
        <author corresp="i-TECanR77Prb79DHwPvLitN">av Annelie Enochson (kd)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Vårdnadsrätt vid allvarliga brott</title>
          <idno type="rdwebb">GU02C351</idno>
          <rs type="number">C351</rs>
          <orgName type="comitteeAbbreviation">CU</orgName>
          <ref type="dokument_url_text">http://data.riksdagen.se/dokument/GU02C351/text</ref>
          <ref type="dokument_url_html">http://data.riksdagen.se/dokument/GU02C351</ref>
          <ref type="dokumentstatus_url_xml">http://data.riksdagen.se/dokumentstatus/GU02C351</ref>
          <ref type="doc">http://data.riksdagen.se/fil/F73710B1-D44B-4D15-9604-0547D95E521C</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-TECanR77Prb79DHwPvLitN</idno>
            <name>Annelie Enochson</name>
            <state type="partyAffiliation" ref="Q213654">
              <desc>KD</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-XaNq4JqURkXb9dNPMSE2g" type="signed"/>
        <correspContext corresp="i-XaNq4JqURkXb9dNPMSE2g">
          <note type="signatory" corresp="i-TECanR77Prb79DHwPvLitN"/>
        </correspContext>
        <correspAction xml:id="i-Htz8JxqrkvWJWTQNsVRFi8" type="referral">
          <date when="2006-11-07"/>
        </correspAction>
        <correspAction xml:id="i-4uJ42mX2wdPih4G25Utwdw" type="dismissal">
          <date when="2006-11-07"/>
        </correspAction>
        <correspAction xml:id="i-R8F16SuNZ3ZzSHw3qkytYe" type="numbering">
          <date when="2006-11-02"/>
        </correspAction>
        <correspAction xml:id="i-PYqmHkLMPrWxjSoAKn1iAr" type="submission">
          <date when="2006-10-31"/>
        </correspAction>
        <correspAction xml:id="i-8FfhuNqHK9fB5hyxYKhP9a" type="transfer">
          <date when="2006-10-31"/>
        </correspAction>
        <correspAction xml:id="i-CYHD7oupcqyoE4cAhtMyMD" type="assigned"/>
        <correspContext corresp="i-CYHD7oupcqyoE4cAhtMyMD">
          <ref type="assignedTo">Civilutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-6dQDwwbB4nbP6ZuPgpd8KG" type="motBody">
        <div xml:id="i-Jep215AdbKV3k8rdUHJieo" type="motProposal" subtype="förslag">
          <head xml:id="i-LeJYWuN8Z3dLRGeYM7hhvB">
            Förslag till riksdagsbeslut
          </head>
          <p xml:id="i-4XUBH4BrW9LBedH55CGBdc">
            Riksdagen begär att regeringen lägger fram förslag till en sådan
            lagändring att den vårdnadshavare som begår ett allvarligt brott
            mot den andra vårdnadshavaren ska fråntas sin vårdnadsrätt.
          </p>
        </div>
        <div xml:id="i-J3XeDdSpJFD4qqDL8q7gey" type="motContent">
          <head xml:id="i-2X8s9fRSC2PFWn7KC7MB9Y" type="h1">
            Vårdnadsrätt vid allvarliga brott
          </head>
          <head xml:id="i-N9vhYibsqTFxf3qLQqcNUV" type="h1">
            Motivering
          </head>
          <p xml:id="i-85VmJmjiDho8UCyUzczz3S">
            Det finns en grupp kvinnor i vårt land som lever i ständig skräck
            för sina exmakars våld mot dem. Många av dessa kvinnor får med
            samhällets hjälp en skyddad identitet och flyttar till annan ort
            för att kunna få skydd för sig och sina barn.
          </p>
          <p xml:id="i-5WPpUHD1dhLzm7WexAWbzv">
            När kvinnor som utsätts för våld och övergrepp flyr sin före
            detta make uppstår ofta svårigheter eftersom kvinnan på god grund
            är mycket rädd för alla kontakter med sin före detta make, och
            det innebär stora påfrestningar att behöva möta honom regelbundet
            när barnen skall lämnas eller hämtas. Hon kanske inte ens vill
            att barnen skall träffa mannen på grund av hans våldsbeteende.
            Barnen kan uttrycka en önskan om att slippa träffa pappa på grund
            av rädsla för bråk och våld. Många kvinnor vittnar om att mannen
            ofta använder barnen som en ursäkt för att fortsätta inskränka
            kvinnans liv och utöva makt och kontroll utan att sedan ha ett
            uppriktigt intresse för barnen. Ofta leder detta till en uppslitande
            och segdragen vårdnadstvist.
          </p>
          <p xml:id="i-W5T2CJuYs2sdszXz6ns8m1">
            Barn som växer upp i familjer där våld förekommer drabbas av
            ett långvarigt trauma. De har i forskning vittnat om hur detta
            präglat hela deras liv och att det värsta inte var det fysiska
            våldet utan att inte veta när det skulle inträffa och känslorna
            av skuld, skam och maktlöshet som de bar på. Den skattade siffran
            på antalet barn som växer upp med detta trauma i Sverige idag
            ligger mellan 85 000 och 190 000.
          </p>
          <head xml:id="i-8s6bYgyCrxKmHzNhSJThWk" type="h1">
            Problembilden
          </head>
          <p xml:id="i-VdhE3652XfaRnqw1wsNqob">
            Om mannen mördar kvinnan är han den ende kvarvarande vårdnadshavaren
            och har därmed en juridisk rätt att bestämma över barnet. Cirka
            20 kvinnor mördas av sina män eller exmakar i Sverige per år.
            Kvar blir moderslösa barn som också i samma ögonblick får sin
            mördare till far som enda vårdnadshavare. För att avgöra vårdnadshavares
            lämplighet tittar man, enligt en rapport från Kari Killén Heaps,
            på bl.a. följande:
          </p>
          <list xml:id="i-6nVHCJ6pjvxrfZr6XgCyvp" style="ul">
            <item xml:id="i-VWh4vik3jQoQuyh3uqxdo5">
              Förälderns förmåga att bekymra sig om och identifiera sig med
              barnet.
            </item>
            <item xml:id="i-H574Qy8XiN5Xpx1tJP2fkn">
              Förälderns kontakt med barnet.
            </item>
            <item xml:id="i-H7qL2XymGXEjUaeydPgvjf">
              Förälderns förmåga att hantera konflikter och motgångar.
            </item>
            <item xml:id="i-FihKWCVGLdemEz2neSCSFd">
              Förälderns förmåga till impulskontroll, dvs. att inte låta sig
              provoceras till känslomässiga urladdningar och till okontrollerad
              aggression som kan skada barnet.
            </item>
          </list>
          <p xml:id="i-63rXQnUqUC1of2UbfSNAmR">
            En vårdnadshavare som dödat den andre föräldern visar uppenbara
            brister på dessa punkter. Enligt Barbro Metell och Birgitta Lyckner,
            med många års erfarenhet av arbete i familjer där våld förekommer,
            är ca 50 procent av de barn som bevittnar fysiskt våld själva
            utsatta för detta. Enda sättet för dem att få möjlighet att bearbeta
            det trauma som det innebär att bli vittne till eller utsättas
            för våld är att se till att våldet upphör, dvs. se till att man
            slipper utsättas för risken att uppleva detta igen. Umgänge med
            pappan utifrån barnens bästa är lämpligt först om pappan tar på
            sig skulden för det han gjort och därmed avlastar barnen deras
            skuld. Vårdnad eller umgänge för barnens bästa är olämpligt så
            länge pappan intar en försvarsställning, inte erkänner våldet,
            skyller på kvinnan, på sin barndom, på alkohol m.m.
          </p>
          <p xml:id="i-FHhkVQU6gwpd3T5aoeNmLa">
            Föräldrabalken reglerar umgänget med och vårdnaden av barn. Föräldrabalken
            talar även om barnens rätt till båda föräldrarna, vilket är en
            självklarhet i de allra flesta fall. Om föräldraparet är gifta
            är båda föräldrarna vårdnadshavare. Så är även fallet om två sammanboende
            är överens om gemensam vårdnad.
          </p>
          <p xml:id="i-kcU2pjJKpWHG6X3ytReHe">
            I verkligheten tillämpas inte dagens lagstiftning med barnets
            bästa som utgångspunkt. Praxis överensstämmer inte med lagstiftarens
            intentioner. Ett barn som får sin ena förälder mördad och den
            andre häktad och senare också dömd till ett förmodat långt fängelsestraff
            placeras nästan alltid i ett familjehem som även senare efter
            långvarigt utredande oftast förblir barnets hem. Därmed torde
            det med klarhet framgå att den familj där barnet får sin trygghet
            och dagliga omvårdnad bör vara den som fattar beslut i frågor
            som berör barnet. Att detta sker i en familj som barnet redan
            har en relation till, exempelvis släktingar eller styvförälder,
            bör rimligen prövas i första hand. Den långsamhet i arbetet som
            flera socialförvaltningar visat prov på under de senaste åren
            visar på en rädsla att fatta beslut som ifrågasätter en mördares
            lämplighet som vårdnadshavare. Men om man med automatik fråntar
            en person som mördat sitt barns andre vårdnadshavare vårdnaden
            innebär detta inte att man inte senare när mördaren fått hjälp
            med sina allvarliga problem kan pröva vårdnadsfrågan utifrån barnens
            bästa.
          </p>
          <head xml:id="i-2htEVv7S54vUtWLnwc6vRA" type="h1">
            Vårdnadshavares lämplighet
          </head>
          <p xml:id="i-NeB55jYs74XwELnztFQJMQ">
            I LVU-utredningens betänkande Omhändertaganden Samhällets ansvar
            för utsatta barn och unga (SOU 2000:77) refererar man i kapitlet
            Vårdnadsöverflyttning en möjlighet som socialtjänsten tvekar inför
            till Socialstyrelsens utredning om antalet vårdnadsöverflyttningar
            mellan 1997 och 1999. I genomsnitt prövas 50 ärenden per år enligt
            föräldrabalkens 6 kap. 7 eller 8 §§. Detta kan jämföras med att
            den 1 november 1998 var 2 700 barn familjehemsplacerade sedan
            minst 5 år. Siffran idag är betydligt större.
          </p>
          <p xml:id="i-GWpJJd7rVNaGph2vqVVgnY">
            Det är uppenbart att vårdnadsöverflyttningar inte används som
            det verktyg det skulle kunna vara för att ge barn större trygghet
            och visshet om var de skall bo i framtiden. Enligt LVU-betänkandet
            beror denna avoga inställning hos de sociala myndigheterna delvis
            på att man anser att barnens kontakt med föräldrarna inte får
            riskeras. Det är oklart om det är av omtanke om barnet eller föräldrarna.
            Utredaren utrycker en oro att omsorgen om barns kontakt med föräldrar
            har blivit så viktig att det förefaller överskugga annat som barnet
            kan behöva för sin utveckling. Hon skriver vidare att hon fått
            signaler om att barns umgänge med föräldrar ibland mer gagnar
            föräldrarna än barnen.
          </p>
          <p xml:id="i-PBZcaJiTDpwgxjZkiKH9WT">
            Under våren 2005 överlämnade 2002 års vårdnadskommitté sin utredning
            SOU 2005:43 Vårdnad Boende Umgänge till regeringen. I utredningen
            föreslår man: att gemensam vårdnad inte skall komma ifråga, om
            en förälder utsätter en familjemedlem för våld eller annan kränkande
            behandling. Avsteg från denna princip bör göras endast om utredningen
            i målet visar att det inte finns risk för att barnet far illa.
            Skulle en förälder avsiktligt ha dödat den andra föräldern anser
            vi att denne i princip alltid skall skiljas från vårdnaden. Utredningens
            förslag bör genomföras omgående.
          </p>
        </div>
        <div xml:id="i-Hd4ZA357j5aTDExYijPD8F" type="motSignatures">
          <list xml:id="i-7hcrDTmqgiVPaVe4HaqUqn">
            <item xml:id="i-7sNNtiuszismBwrbekWyab" who="i-TECanR77Prb79DHwPvLitN">
              Annelie Enochson (kd)
            </item>
          </list>
        </div>
      </div>
    </body>
  </text>
</TEI>
