<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201718-FöU-03434">
  <teiHeader>
    <fileDesc>
      <titleStmt>
        <title>Försvara Gotland</title>
        <author corresp="i-5wVnuGs5cNm9JWZrGWeZfP">av Jesper Skalberg Karlsson (M)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2017/18:3434 av Jesper Skalberg Karlsson (M)</title>
          <idno type="rdwebb">H5023434</idno>
          <rs type="number">3434</rs>
          <orgName type="comitteeAbbreviation">FöU</orgName>
          <ref type="dokument_url_text">http://data.riksdagen.se/dokument/H5023434/text</ref>
          <ref type="dokument_url_html">http://data.riksdagen.se/dokument/H5023434</ref>
          <ref type="dokumentstatus_url_xml">http://data.riksdagen.se/dokumentstatus/H5023434</ref>
          <ref type="docx">http://data.riksdagen.se/fil/13998E6E-C593-4530-B727-955C261F5132</ref>
          <ref type="pdf">http://data.riksdagen.se/fil/07BBFF97-45C2-4993-B90F-DD13E41F4C8F</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-5wVnuGs5cNm9JWZrGWeZfP</idno>
            <name>Jesper Skalberg Karlsson</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-V6XJcwQrWhwKEZ2mxfGZqG" type="signed"/>
        <correspContext corresp="i-V6XJcwQrWhwKEZ2mxfGZqG">
          <note type="signatory" corresp="i-5wVnuGs5cNm9JWZrGWeZfP"/>
        </correspContext>
        <correspAction xml:id="i-8Uj9x2x17CX7b67dLAQSPW" type="submitted">
          <date when="2017-10-05"/>
          <time when="13:30:51"/>
        </correspAction>
        <correspAction xml:id="i-3Vgp3y21FS7ZodKjTCyVCY" type="reviewed">
          <date when="2017-10-05"/>
          <time when="13:58:42"/>
        </correspAction>
        <correspAction xml:id="i-6KRNfRREWvHrk5LF3GkWdw" type="referred">
          <date when="2017-10-13"/>
        </correspAction>
        <correspAction xml:id="i-PLdtUjeG4HpLz987g3Ze7o" type="assigned">
          <date when="2018-10-30"/>
          <time when="14:28:39"/>
        </correspAction>
        <correspContext corresp="i-PLdtUjeG4HpLz987g3Ze7o">
          <ref type="assignedTo">Försvarsutskottet</ref>
        </correspContext>
        <correspAction xml:id="i-4567cDLzd8oQsCUbBnQuaJ" type="behandlas_i"/>
        <correspContext corresp="i-4567cDLzd8oQsCUbBnQuaJ">
          <ref type="uppgift">2017/18:FöU3</ref>
          <ref type="ref_dok_id">H501FöU3</ref>
          <ref type="ref_dok_typ">bet</ref>
          <ref type="ref_dok_rm">2017/18</ref>
          <ref type="ref_dok_bet">FöU3</ref>
          <ref type="ref_dok_titel">Försvarspolitik</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-2LbhdQyE7qNJfAzeRrDfJW" type="motHeader">
        <div xml:id="i-7aRySogC3AefiNFtUxTV5i" type="motTitle">
          Motion till riksdagen 2017/18:3434 av Jesper Skalberg Karlsson
          (M) Försvara Gotland
        </div>
      </div>
      <div xml:id="i-NpoyW9FdPZZ7b22AmtDLqW" type="motBody">
        <div xml:id="i-XribUPpaHskDzLDeURRjgY" type="motProposal" subtype="förslag">
          <head xml:id="i-PsFDo61j6csvBsgsAcLX45">
            Förslag till riksdagsbeslut
          </head>
          <list xml:id="i-CUjdeA9A4LN9EbWnNU5KdE">
            <item xml:id="i-C3zDZPZHR1t44mdUdtJQj" sortKey="Yrkande 1">
              Riksdagen ställer sig bakom det som anförs i motionen om att
              utveckla och stärka det samlade militära försvaret på Gotland
              med fokus på att utveckla en fullt mekaniserad bataljon och tillkännager
              detta för regeringen.
            </item>
          </list>
        </div>
        <div xml:id="i-EjsceF8dnxmJTnRzNngT3Z" type="motContent">
          <head xml:id="i-RKvYRqtmC8ML4TTxmRKoC9" type="h1">
            Motivering
          </head>
          <p xml:id="i-SoPhuo8ei3npEusaiFm9fX">
            Vår omvärld är oroligare än på länge. Sveriges närområde har
            de senaste åren blivit allt mer osäkert och oförutsägbart. Nya
            asymmetriska hot ställer nya krav på vår förmåga att försvara
            vårt eget territorium. Flera viktiga samarbeten fortlöper – med
            bland annat Nato och Finland – men parallellt med detta behöver
            också vår egen förmåga stärkas. Försvarsbeslut och överenskommelser
            fattas med allt kortare intervaller. Men också den långsiktiga
            planeringen förtjänar en vidare diskussion.
          </p>
          <p xml:id="i-LVxSi7HGmvUYtrAjTKSBz4">
            Central för att möta den nya tidens utmaningar är Sveriges förmåga
            att ge och ta emot civilt och militärt stöd vid angrepp och kriser.
            Det är därför välkommet att vår militära utrustning i mångt och
            mycket är kompatibel med andra länder som delar våra värderingar
            om demokrati och frihet. Sverige är inte ett neutralt land – utan
            är genom medlemskapet i Europeiska unionen och värdlandsavtalet
            med Nato en naturlig samarbetspartner för våra grannar i Norden.
            Vi förväntar oss att länder som Norge, Finland och Danmark kommer
            till undsättning i händelse av kris. På samma sätt har de samma
            förväntan på oss.
          </p>
          <p xml:id="i-PfwqxVSMqiAVhfufuBogCJ">
            En inte helt oviktig anledning att samarbeta med just de nordiska
            länderna och Nato är det gemensamma intresset kring Östersjön.
            Vårt innanhav är ett nav för svensk och utrikes handel, samtidigt
            som det varit ett avgörande slagfält i näst intill alla konflikter
            i Östersjöregionen de senaste århundradena. Från Hansans tid till
            den ryska ockupationen av Gotland år 1808 och andra världskrigets
            ubåtskrig – Östersjön är av stort intresse för alla omkringliggande
            stater. Och mitt i Östersjön ligger den svenska ön Gotland.
          </p>
          <p xml:id="i-LfyKycfyb8h2aE9Zn73RNA">
            Just på grund av det strategiska läget har Gotland länge haft
            militär närvaro. Gotlands garnison har haft verksamhet mellan
            1897 och 2006. Under den tiden har Gotlands militärkommando och
            Gotlands regemente haft verksamhet som inkluderar artilleri, infanteri,
            pansar, luftvärn och kustartilleri. Sedan 2016 har Försvarsmakten
            återigen permanent närvaro på ön genom Stridsgrupp Gotland (den
            18:e stridsgruppen) som utöver ledning inkluderar ett pansarskyttekompani
            och ett stridsvagnskompani. Totalt omfattar stridsgruppen cirka
            300 soldater.
          </p>
          <p xml:id="i-RmUavxsHFhftVXycdhqVwz">
            Riksdag och regering har genom försvarsbeslutet 2015 pekat särskilt
            på Gotland som en strategiskt viktig region att ha militär närvaro
            på. Det är tydligt att ön har stor betydelse även för andra –
            vilket vi inte minst såg vid försvarsövningen Aurora år 2017.
            De politiskt fattade besluten har dock inte pekat ut den långsiktiga
            riktningen för Gotlands betydelse. Det militära skjutfältet och
            den nya militära infrastrukturen, bland annat bostäder och vattentillgång,
            är byggt för nuvarande närvaro – vilken kan och bör komma att
            utvecklas mer under den nära framtiden. Det är därför viktigt
            att tidigt slå fast att när Sverige vill höja förmågan på Gotland
            kommer mer än nuvarande infra­struktur krävas. Riksdagen bör därför
            slå fast att man långsiktigt vill utveckla och stärka det militära
            försvaret på Gotland.
          </p>
          <p xml:id="i-PHXDGPp3dF1eNsBhgsQvj7">
            Den militära närvaron på ön är välkommen. Med nuvarande förmåga
            kan inte en främmande makt annektera ön eller delar av ön utan
            att Försvarsmakten snabbt kan agera. Situationer likt den illegala
            annekteringen av Krim ter sig omöjliga med nuvarande förmåga,
            helt enkelt eftersom det finns kompanier redo för strid. Samtidigt
            som man är ärlig med det bör man dock vara medveten om att det
            inte är en överväldigande förmåga som finns stationerad på ön.
            Pansarskyttekompaniet bör till 2026 få sällskap av ytterligare
            ett pansarskyttekompani för att stärka den militära förmågan på
            Gotland. Det gäller också stridsvagnskompaniet med Stridsvagn
            122.
          </p>
          <p xml:id="i-L3sKDGvK84RdyPhoVDFn3E">
            Vad är då meningen med att ha två pansarskyttekompanier och två
            stridsvagns­kompanier på Gotland? Den försvarsintresserade har
            möjligtvis redan insett att detta är de två större ingående delarna
            i en mekaniserad bataljon. Detta bör vara det långsiktiga målet
            för den militära närvaron på Gotland: en mekaniserad bataljon
            med över 1 000 man, som har permanent närvaro och nödvändig infrastruktur
            för att upprätthålla den nivå av försvarsförmåga som beslutats
            om redan 2015.
          </p>
          <p xml:id="i-L3N9pXgMa61VqyDHmFHZiZ">
            Utöver de ingående delarna i en mekaniserad bataljon (trosskompani,
            bataljonsstab, granatkastarpluton med mera) finns två funktioner
            som särskilt bör placeras på Gotland. Den ena är en permanent
            närvaro av ett luftvärnskompani eftersom främmande makt med största
            sannolikhet annars skulle använda luftstrid vid ett väpnat angrepp.
            Gotland har i dag en gästande luftvärnspluton, men denna förmåga
            bör långsiktigt stärkas till ett fullvärdigt kompani.
          </p>
          <p xml:id="i-PyXbwyFLp5SHrp6jg4CtAh">
            Den andra funktionen är artilleri. Sverige har med systemet Archer
            god inhemsk produktion och möjlighet till nya köp av ett mycket
            kompetent system. Med tiden kommer också nya system bli tillgängliga,
            som erbjuder högre effekt till ett lägre pris, eftersom konkurrensen
            och marknadsekonomin strävar efter just detta. När Sverige nästa
            gång investerar i liknande system bör ett artillerikompani förläggas
            också till Gotland.
          </p>
          <p xml:id="i-YPJssPNMpHFYD5ZNy8zhmw">
            Allt detta är självklart kostsamma och personalintensiva verksamheter.
            En explo­sionsartad satsning på det militära försvaret är därför
            omöjlig – personal behöver utbildas över tid och Försvarsmaktens
            budget skall prövas mot andra satsningar i statens budget. Dessutom
            skulle en alltför snabb militär etablering kunna uppfattas som
            aggressiv av våra nära grannländer. Det är helt enkelt varken
            möjligt eller önskvärt att inom loppet av några år ställa upp
            en brigad på Gotland.
          </p>
          <p xml:id="i-BBBJxb4Pg9akriQuswRpSt">
            Istället bör politiken fokusera på det långsiktiga målet om permanent
            och ändamålsenlig militär närvaro på Gotland. I den här motionen
            har jag föreslagit en mekaniserad bataljon till 2026 samt permanent
            närvaro av luftvärn och artilleri. Men det är viktigt att komma
            ihåg att sådana fotovänliga militärsatsningar inte sker ur tomma
            intet. Skall Gotland kunna husera över 1 000 man och ha funktionsduglig
            infrastruktur (boende, vägar, kontor, verkstäder, övningsplats,
            fiberoptik med mera) krävs mycket materiel som kanske inte är
            lika rolig att satsa på för en regering som vill verka handlingskraftig.
            Det kan finnas goda skäl för Försvarsmakten att ha tio extra radarsensorer
            på en hylla i ett lager i Visby – men det är sällan politiker
            vill satsa på dylikt. Att gräva bredbandskabel och dra va till
            ett militärt skjutfält följer samma logik.
          </p>
          <p xml:id="i-UUw5iBM4CJDsb2aEePJDdB">
            Den permanenta militära närvaron på Gotland kräver en stärkt
            infrastruktur som också ger anpassningsmöjligheter framgent –
            bortom den nuvarande planerings­horisonten. Detta behöver framgå
            med tydlighet. Det är svårt att i dag veta hur mycket vatten eller
            energi den militära verksamheten på Tofta skjutfält kommer kräva
            2026. Men eftersom det är dyrare att lägga ned rör eller kabel
            vid två tillfällen än att lägga ned ordentliga doningar från början,
            bör det senare alternativet väljas i dagsläget eftersom målet
            långsiktigt är att stärka den militära närvaron på Gotland.
          </p>
        </div>
        <div xml:id="i-2yAfksQLbgmf1NRVPtFrWR" type="signatureBlock">
          <list xml:id="i-6GAHkCjR1Jp7SYHr9jzacw">
            <item xml:id="i-T3myxaiqhYmahTgWpQtsxb" type="signature">
              Jesper Skalberg Karlsson (M)
            </item>
          </list>
        </div>
      </div>
    </body>
  </text>
</TEI>
