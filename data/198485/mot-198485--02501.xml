<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-198485--02501">
  <teiHeader>
    <fileDesc>
      <titleStmt>
        <title>Förbättrad information om mänskliga rättigheter</title>
        <author>Hans Göran Franck och Mona Sahlin </author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Förbättrad information om mänskliga rättigheter</title>
          <idno type="rdwebb">G8022501</idno>
          <rs type="number">2501</rs>
          <ref type="dokument_url_text">http://data.riksdagen.se/dokument/G8022501/text</ref>
          <ref type="dokument_url_html">http://data.riksdagen.se/dokument/G8022501</ref>
          <ref type="dokumentstatus_url_xml">http://data.riksdagen.se/dokumentstatus/G8022501</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-5JKt3JHcrr8pme3Wk6qvJA</idno>
            <name>HANS GÖRAN FRANCK</name>
            <state type="partyAffiliation" ref="Q105112">
              <desc>s</desc>
            </state>
          </person>
          <person gender="woman">
            <idno>i-GFJcxAB9fyzG2VN1HakscJ</idno>
            <name>MONA SAHLIN</name>
            <state type="partyAffiliation" ref="Q105112">
              <desc>s</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-SKFDAtJUXg6jEoNLz1hfkR" type="signed"/>
        <correspContext corresp="i-SKFDAtJUXg6jEoNLz1hfkR">
          <note type="signatory" corresp="i-5JKt3JHcrr8pme3Wk6qvJA"/>
          <note type="signatory" corresp="i-GFJcxAB9fyzG2VN1HakscJ"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/198485/mot_198485__2501/mot_198485__2501-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            14
          </p>
          <p>
            Motion 1984/85: 2501
          </p>
          <p>
            Hans Göran Franck och Mona Sahlin Förbättrad information om mänskliga
            rättigheter
          </p>
          <p>
            Sverige har sedan länge spelat en aktiv roll inom FN och dess
            organ när det gällt normbildning i fråga om mänskliga rättigheter.
            Detta har bl. a. gällt FN:s allmänna förklaring om de mänskliga
            rättigheterna, konventionerna om medborgerliga och politiska och
            ekonomiska, sociala och kulturella rättigheter, som har kompletterats
            med regionala konventioner samt andra texter och resolutioner
            av betydelse för skydd av mänskliga rättigheter (minireglerna
            för behandling av fångar, deklarationen om skydd för alla människor
            från tortyr och annan grym, omänsklig och förnedrande behandling,
            Code of Conduct for Law Enforcement Officials, International Code
            of Medical Ethics etc). Inom UNESCO har Sverige betonat vikten
            av undervisning om mänskliga rättigheter. I likhet med övriga
            nordiska länder ansåg Sverige att program XIII om fred, mänskliga
            rättigheter och internationell förståelse skulle ges betydligt
            högre prioritering i UNESCO:s plan för 1984—1989. Vid UNESCO:s
            generalkonferens i Belgrad 1980, där Sverige spelade en aktiv
            roll, antogs en resolution som uttryckte konferensens övertygelse
            att ”utveckling av kunskap om mänskliga rättigheter genom undervisning
            och information är en av de grundläggande faktorerna för allas
            åtnjutande av mänskliga rättigheter” och som godkände planen för
            utveckling av under- visningen om mänskliga rättigheter för 1981—1987.
            I samma resolution uppmanas medlemsstaterna att vidta alla lämpliga
            åtgärder för att undervis- ning om mänskliga rättigheter skall
            bli en fundamental del av yrkesutbild- ningen. I planen uppmanas
            medlemsstaterna att vid universiteten inrätta professurer, ordna
            kurser i MR för yrkesförbund, skapa nationella centra för undervisning,
            forskning och dokumentation om MR, organisera konferenser och
            möten om MR-undervisning, framställa textböcker om MR för grundskola
            och gymnasium liksom för de yrkesgrupper som har direkt anknytning
            till MR. Vidare ingår i planen att göra uppställningar över inhemska
            lagar och internationella instrument som gäller MR, att utarbeta
            förslag till kursplaner i olika ämnen för MR-undervisning i grundskolan,
            gymnasiet, universitetet samt för informell undervisning och för
            de yrkesgrupper som har anknytning till MR. I fråga om metoder
            uppmanas medlemsstaterna att organisera möten för dem som har
            ansvar för utbildning och fortbildning av lärare på olika nivåer
            och för andra relevanta yrkesgrupper. Den ovan nämnda planen för
            utveckling av undervisningen om mänskliga rättigheter för 1981—1987,
            vid vars tillkomst Sverige aktivt medverkade, har
          </p>
          <pb facs="riksdagen-motions-pdf/data/198485/mot_198485__2501/mot_198485__2501-002.pdf"/>
          <p>
            Mot. 1984/85:2501 15
          </p>
          <p>
            ännu inte översatts och fått den spridning den borde ha fått
            i landet. De flesta av de rekommenderade åtgärderna återstår att
            genomföra, trots att i år mer än halva perioden för planens genomförande
            har gått. Ett expertmöte organiserat av UNESCO 1982 i Strasbourg,
            där Sverige var representerat, rekommenderade medlemsstaterna
            att bl. a. ”stödja utbild- ning och forskning inom MR-området
            och att i det egna landet företa lämpliga åtgärder för att inleda
            aktiviteter för att främja MR och deras beskydd” samt att ”ge
            fortbildning och specialutbildning för MR för relevant personal
            i närliggande arbetsområden som polis- och fängelsepersonal, sjukvårdspersonal
            samt tjänstemän som har ansvar för flyktingar, invandrare och
            minoriteter”. Sverige deltar också aktivt i Europarådets arbete
            beträffande information och undervisning om mänskliga rättigheter,
            bl.a. med att framställa undervisningsmaterial för såväl ungdomsskolan
            som för olika yrkesgrup- per. I Sverige har mycket gjorts för
            att inom undervisningen förbättra kunskapen om de mänskliga rättigheterna.
            I en interpellationsdebatt den 2 april 1984 uttalde emellertid
            utbildningsminister Lena Hjelm-Wallén med rätta att det finns
            behov av åtgärder för att omsätta målen för denna undervisning
            i praktiken. Vi delar hennes uppfattning att denna typ av undervisning
            är svår och behöver stöd och uppmuntran. Att ge barn och ungdom
            insikt om de mänskliga rättigheterna och stärka deras respekt
            för människors grundläggande fri- och rättigheter är enligt läroplanen
            väsentliga mål för ungdomsskolan, framhöll utbildningsministern
            i den nämnda interpellationsdebatten. I grundskolans kursplan
            för samhälls- orienterande ämnen föreskrivs också att de mänskliga
            rättigheterna skall vara ett huvudmoment i undervisningen. Skolöverstyrelsen
            har tillsatt en arbetsgrupp som skall initiera och leda ett utvecklingsarbete
            för undervisning om internationell förståelse. Projektet inkluderar
            forsknings- och utvecklingsarbete beträffande undervisning i mänskliga
            rättigheter. Med tanke på det stora behovet av sådant arbete var
            det ett mycket värdefullt initiativ när man i november 1984 anordnade
            en stor rikskonferens för skolfolk på temat ”Fred och förtryck
            — vad kan vi göra för att främja mänskliga rättigheter”. Konferensen,
            som var mycket brett upplagd, verkade stimulerande på fortbildning
            och utvecklingsarbete för undervisningen om de mänskliga rättigheterna.
            Vid konferensen deltog lärare, lärarutbildare, skolledare, skolstyrelseledamöter
            samt representan- ter för föräldrar och elever. För att läroplanens
            intentioner skall kunna förverkligas behövs en rad åtgärder för
            att bättre omsätta målen i praktiken, exempelvis bör — utbildningen
            och fortbildningen av lärare förstärkas och fördjupas, — undervisningsmaterial
            (skrifter, ljudbildband, filmer etc.) avpassat för olika stadier
            och ämnen framställas,
          </p>
          <p>
            — ett centralt register (på t. ex. läromedelscentraler) inrättas
            för redan
          </p>
          <pb facs="riksdagen-motions-pdf/data/198485/mot_198485__2501/mot_198485__2501-003.pdf"/>
          <p>
            Mot. 1984/85:2501 16
          </p>
          <p>
            befintligt material inom området MR och angränsande områden,
            — utbildningsradion mer aktivt medverka i undervisningen om MR
            och vid fortbildningen av lärare (faktaunderlag, dramatiseringar
            etc.), — skolan aktivt samarbeta med organisationer som Amnesty
            International, Röda korset och Rädda barnen, — skrifter och annat
            material från sådana organisationer mer systematiskt användas
            i den ordinarie undervisningen, — lärarhandledningar och andra
            nödvändiga förutsättningar för den prak- tiska undervisningen
            skapas, — information om erfarenheter, metodiska tips, projekt
            etc. i undervisning- en om MR spridas genom olika organ (t. ex.
            Pedagogiskt Magasin), — Mänskliga rättigheternas dag markeras
            på landets skolor, — undervisningen om mänskliga rättigheter bli
            ett naturligt och nödvändigt inslag i skolan både vid speciella
            tillfällen och i den ordinarie undervis- ningen varvid en bearbetning
            av läroplanen i detta avseende företas. Statens institut för läromedelsinformation
            har till uppgift att bl.a. framställa basläromedel och informera
            om dessa läromedel. Under verksam- hetsåret 1984/85 planeras att
            upprätta en specialförteckning för ämnesom- rådet mänskliga rättigheter.
            Det fordras emellertid en kontinuerlig komplet- tering av materialet
            för att detta skall ha erforderlig aktualitet. Uppgiften är inte
            så enkel. Det gäller verkligen att följa upp de praktiska resultaten
            av verksamheten. Vad beträffar personalutbildningen för skolväsendet
            gäller numera att riksdag och regering anger de områden för personalutbildning
            som skall prioriteras. Detta kommer till uttryck bl. a. genom
            att regeringen resp. skolöverstyrelsen föreskriver vilka utbildningar
            som lärare får genomgå med oavkortad lön och reseförmåner resp.
            med lön efter B-avdrag. Sedan är det kommunerna som prioriterar
            bland de lärare som anmält sig genom att besluta om tjänstledighet
            och förmåner i det enskilda fallet. Problemet är att resurser
            ofta saknas just för ämnesområdet mänskliga rättigheter med hänsyn
            till att kommunerna prioriterar andra ämnen, t. ex. teknik och
            datalära. Då det gäller UNESCO:s uppmaning till medlemsstaterna
            att alla lämpliga åtgärder skall vidtas för att mänskliga rättigheter
            skall bli en fundamental del av yrkesutbildningen inom såväl den
            offentliga som den privata sektorn återstår mycket att göra. Även
            med en mera aktiv kontaktverksamhet med myndigheter och organisationer
            från Svenska Unescorådets sida kan inte de målsättningar som uppställts
            i Unescos resolutioner uppfyllas. Det finns här ett klart behov
            av förstärkta samhälleliga insatser. Till svenska departement
            och myndigheter inkommer ofta från mellan statliga organisationer
            dokument som är av stort intresse för undervisning och information
            om MR. Det är viktigt att sådana dokument får tillräcklig spridning
            inom Sverige. En översyn av de rutiner som härvidlag tillämpas
            av
          </p>
          <pb facs="riksdagen-motions-pdf/data/198485/mot_198485__2501/mot_198485__2501-004.pdf"/>
          <p>
            Mot. 1984/85:2501 17
          </p>
          <p>
            relevanta departement och myndigheter är därför önskvärd. Det
            ankommer på skolöverstyrelsen och länsskolnämnderna att ta initiativ
            till ytterligare åtgärder för att utveckla och förbättra stödet
            till skolor, lärare och elever i dessa viktiga frågor. Det är
            givetvis angeläget att universitets- och högskoleämbetet tar motsvarande
            initiativ då det gäller forskning och undervisning om de mänskliga
            rättigheterna vid våra universitet och högskolor. Möjligheter
            till forskning och framtagning av undervisningsmate- rial på alla
            nivåer bör prioriteras. Någon professur i ämnet mänskliga rättigheter
            finns inte i vårt land, vilket snarast möjligt borde inrättas.
            Av det ovan sagda framgår att vissa åtgärder i fråga om forskning,
            undervisning och information om MR vidtagits, men också att dessa
            åtgärder inte är tillräckliga. Det behövs en översyn av vidtagna
            åtgärder på området, liksom förslag till förbättrade insatser
            för att på det praktiska planet omsätta de målsättningar som anges
            i läroplanerna och i våra internationella åtaganden. Med hänvisning
            till vad som här angetts hemställs att riksdagen hos regeringen
            hemställer om en översyn med syfte att i praktiken genomföra åtgärder
            för att förbättra forskning, undervisning och information om mänskliga
            rättigheter enligt vad som anförts i motionen.
          </p>
          <p>
            Stockholm den 25 januari 1985
          </p>
          <p>
            HANS GÖRAN FRANCK (s) MONA SAHLIN (s)
          </p>
          <pb facs="riksdagen-motions-pdf/data/198485/mot_198485__2501/mot_198485__2501-005.pdf"/>
          <pb facs="riksdagen-motions-pdf/data/198485/mot_198485__2501/mot_198485__2501-006.pdf"/>
          <pb facs="riksdagen-motions-pdf/data/198485/mot_198485__2501/mot_198485__2501-007.pdf"/>
          <p>
            minab/gotab Stockholm 1985
          </p>
        </div>
      </div>
    </body>
  </text>
</TEI>
