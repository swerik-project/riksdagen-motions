<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202223-SoU-00613">
  <teiHeader>
    <fileDesc>
      <titleStmt>
        <title>Demokratisk kontroll över den kommunala välfärden</title>
        <author corresp="i-MeFCbDpKPnR5B8CQwp68xh">av Markus Kallifatides (S)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2022/23:613 av Markus Kallifatides (S)</title>
          <idno type="rdwebb">HA02613</idno>
          <rs type="number">613</rs>
          <orgName type="comitteeAbbreviation">SoU</orgName>
          <ref type="dokument_url_text">https://data.riksdagen.se/dokument/HA02613/text</ref>
          <ref type="dokument_url_html">https://data.riksdagen.se/dokument/HA02613</ref>
          <ref type="dokumentstatus_url_xml">https://data.riksdagen.se/dokumentstatus/HA02613</ref>
          <ref type="pdf">https://data.riksdagen.se/fil/AF431849-E05A-4211-9010-9450ADADF03E</ref>
          <ref type="docx">https://data.riksdagen.se/fil/070A936B-55BD-47CB-A220-92C9A522F9B4</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-MeFCbDpKPnR5B8CQwp68xh</idno>
            <name>Markus Kallifatides</name>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-4GpcBVbn1eiNwGf1EHycuE" type="signed"/>
        <correspContext corresp="i-4GpcBVbn1eiNwGf1EHycuE">
          <note type="signatory" corresp="i-MeFCbDpKPnR5B8CQwp68xh"/>
        </correspContext>
        <correspAction type="submitted" xml:id="i-D37uQoKbqTDYjEE8D1hnvK">
          <date when="2022-11-21"/>
          <time when="11:48:21"/>
        </correspAction>
        <correspAction type="reviewed" xml:id="i-LiuHVYGMvvxB7tgkLmtKxT">
          <date when="2022-11-21"/>
          <time when="15:52:05"/>
        </correspAction>
        <correspAction type="referred" xml:id="i-Unc2F9rvKaE6odcECR3bMz">
          <date when="2022-12-01"/>
        </correspAction>
        <correspAction type="assigned" xml:id="i-rfu3ceFsCLZdbRT2EKqLo">
          <date when="2023-06-07"/>
          <time when="14:35:26"/>
        </correspAction>
        <correspContext corresp="i-rfu3ceFsCLZdbRT2EKqLo">
          <ref type="assignedTo">Socialutskottet</ref>
        </correspContext>
        <correspAction type="behandlas_i" xml:id="i-FxC8Ph7evHwDreL7UYozGQ"/>
        <correspContext corresp="i-FxC8Ph7evHwDreL7UYozGQ">
          <ref type="uppgift">2022/23:SoU22</ref>
          <ref type="ref_dok_id">HA01SoU22</ref>
          <ref type="ref_dok_typ">bet</ref>
          <ref type="ref_dok_rm">2022/23</ref>
          <ref type="ref_dok_bet">SoU22</ref>
          <ref type="ref_dok_titel">Äldreomsorg</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">Motion till riksdagen 2022/23:613 av Markus Kallifatides (S) Demokratisk kontroll över den kommunala välfärden</div>
        <div type="motSubmissionInfo"/>
      </div>
      <div type="motBody">
        <div type="motProposal" subtype="förslag">
          <head xml:id="i-UtH1zFTTLk3p1YgKZdk999">
            Förslag till riksdagsbeslut
          </head>
          <list>
            <item sortKey="Yrkande 1" xml:id="i-GyBqhXDegpyQ4m7LvP8sBu">
              Riksdagen ställer sig bakom det som anförs i motionen om att
              överväga en reformering av lagen (2008:962) om valfrihetssystem
              inom kommunal välfärd och tillkännager detta för regeringen.
            </item>
          </list>
        </div>
        <div type="motContent">
          <head type="h1" xml:id="i-3nf5Jm3HvNbAdxWPEZzNeQ">
            Motivering
          </head>
          <p xml:id="i-8qa7g1ScVr6utRVJHL1UsV">
            I tretton år har lagen om valfrihetssystem tillämpats inom den
            kommunala välfärden, vilken bl.a. inbegriper hemtjänst, äldreomsorg
            och social omsorg för personer med funktionsnedsättning.
          </p>
          <p xml:id="i-Sx4RZzNH9b1YhWhTKPSr2R">
            Lagen innebär att företag som uppfyller vissa minimikrav fritt
            kan etablera sig inom s.k. valfrihetssystem och därigenom få ersättning
            från det offentliga för att utföra kommunal välfärdsverksamhet.
            Efter tretton år kan det dock konstateras att lagen inte nått
            upp till målsättningen om ökad kvalitet, effektivitet och bättre
            villkor för arbetstagare som utlovades i förarbetena (se prop.
            2008/09:29 s. 18).
          </p>
          <p xml:id="i-7oukBt7nvz9iVh5z9tYkdd">
            Istället har lagen skapat en marknad där företag höjer sina vinstmarginaler
            genom att minutstyra arbetstagare, minska tiden med brukare och
            underlåta att ingå kollektivavtal (Corlet Walker m.fl., 2022;
            Andersson, 2022). Marknadiseringen har också spridits i hela systemet
            och drabbar anställda och brukare hos både offentliga och idéburna
            utförare. Av medlemmar i Kommunal som arbetar inom hemtjänsten
            uppger 38 procent att de arbetar enligt strikt minutstyrning och
            49 procent att de arbetar enligt flexibel minutstyrning (Andersson,
            2022, s. 6). Lagen minskar också möjligheten till ansvarsutkrävande
            – istället för att kommuner ansvarar för kvaliteten och står till
            svars för brister förväntas individer, som ofta är i en mycket
            utsatt ställning, utvärdera och ta ansvar för kvaliteten på sin
            välfärd genom brukarundersökningar och kundval.
          </p>
          <p xml:id="i-YKfbvANZ8a1xNZ616WTcPf">
            Lagen har också gjort det möjligt för fusk och arbetslivskriminalitet
            att spridas inom välfärden, och i synnerhet hemtjänsten. I vissa
            fall har det även funnits direkta kopplingar till organiserad
            brottslighet (Myndigheter i samverkan mot den organiserade brottsligheten,
            2020). Kopplingen till fusk och brottslighet görs av åtta myndigheter
            – däribland Skatteverket, polisen och Arbetsmiljöverket – som
            gemensamt bedömt att vård- och omsorgsbranschen är en av de branscher
            som påverkas mest av osund konkurrens i form av arbetslivskriminalitet
            (Arbetsmiljöverket, 2021, s. 4 och s. 30).
          </p>
          <p xml:id="i-X1mhbU6PuEdWqUpYCMwHfH">
            Kommunerna saknar vidare realistiska möjligheter att utöva en
            tillräckligt effektiv tillsyn av verksamheter (Statskontoret,
            2012, s. 207). Detta eftersom det ofta rör sig om ett stort antal
            aktörer som ska granskas samtidigt som det går att tjäna stora
            summor pengar på att runda lagar, regler och kontraktsvillkor.
            Det blir därför väldigt resurs­krävande för kommunerna att granska
            fusk, brottslighet och brister samt säkerställa att avstängda
            aktörer inte kan fortsätta sin verksamhet med ett nytt namn efter
            avstängning. Kommunernas utmaningar blir särskilt tydliga i journalisterna
            Karl Martinssons och Mira Klingberg Hjorts granskning av hemtjänstsektorn,
            i vilken de fann
          </p>
          <list style="ul">
            <item xml:id="i-NS4zotykfRZzurHrxABsW2">
              att avtal med 66 hemtjänstföretag i 27 kommuner sedan 2013 har
              sagts upp eller hävts på grund av fusk
            </item>
            <item xml:id="i-SYcbXnnr7hQVDksRCEcjvd">
              att välfärdsföretag systematiskt utnyttjar kommuner och brukare
              genom att begära ersättning för tjänster som aldrig utförs
            </item>
            <item xml:id="i-DLjKztQ2nU6PhWqMSxFeTm">
              att arbetsgivare straffat arbetstagare som involverat facket
              vid konflikt och
            </item>
            <item xml:id="i-ATT6kLb4uDERaxc92PqWWJ">
              att välfärdsföretag kunnat fortsätta sin verksamhet i en kommun
              trots att avtal sagts upp eller hävts t.ex. på grund av fusk i
              andra närliggande kommuner (Martinsson och Klingberg Hjort, 2021).
            </item>
          </list>
          <p xml:id="i-EcKKRG9qEYsQMjEhYUiV3n">
            Mot bakgrund av ovanstående kan det konstateras att lagen om
            valfrihetssystem efter tretton år inte förverkligat vad som utlovades
            när lagen infördes.
          </p>
          <p xml:id="i-A1CzejNdCBDdxhWyCc6W4Q">
            Välfärden ska alltid organiseras och fördelas utifrån behov,
            och välfärdens resurser ska gå till just välfärden – inte till
            privata vinster. Idéburna verksamheter kan bidra till välfärden,
            men marknadsexperiment och jakten på vinstutdelning hör inte hemma
            här.
          </p>
          <p xml:id="i-4B6NRnzb4bDDYrYdQA53Mo">
            Grundutbudet i välfärden bör utföras i offentlig regi för att
            säkra stabilitet, hög kvalitet och jämlik tillgång till välfärd.
            En avsevärt större andel av välfärdstjänsterna än idag bör också
            utföras av idéburna organisationer för att säkra medborgarnas
            möjlighet att välja utförare samt för att tillvarata och kanalisera
            medborgarnas solidaritet, engagemang och utvecklingskraft inom
            välfärden. Genom dessa förändringar kan vi möjliggöra en styrning
            av välfärden som är baserad på reell tillit till arbetstagare
            och mellan aktörer på olika nivåer i hela välfärdssystemet.
          </p>
          <p xml:id="i-XCyB4tY51tL7dTjLCu84Da">
            Ett första steg för att uppnå detta är att reformera lagen om
            valfrihetssystem inom kommunal välfärd till förmån för ett system
            som sätter brukarnas behov i centrum och där idéburna organisationer
            vid sidan om offentliga utförare ges reell möjlighet att delta
            på goda villkor.
          </p>
          <p xml:id="i-FatTiXagymud3kS5EgVnpq">
            Referenser
          </p>
          <p xml:id="i-SBVPKhDt4HTLhke6ZVuMi7">
            Andersson, Hampus (2022). Kommunal. En hemtjänst att lita på
            – från stressiga minutscheman till hållbar tillitsstyrning
          </p>
          <p xml:id="i-Cs3EXEQGMc6chYXws5QmTc">
            Arbetsmiljöverket m.fl. (2021). Lägesbild 2021 – För det myndighetsgemensamma
            arbetet mot fusk, regelöverträdelser och brottslighet i arbetslivet
          </p>
          <p xml:id="i-JdXNA5HSgkAyJZVidhsayC">
            Corlet Walker, C. m.fl. (2022). A critique of the marketisation
            of long-term residential and nursing home care, The Lancet, Vol.
            3, s. e298–e306
          </p>
          <p xml:id="i-2A97g2UKthzUgVrwfGbpLp">
            Martinsson, Karl och Klingberg Hjort, Mira (2021). Hemtjänstmaffian:
            miljonsvindeln som förändrade äldreomsorgen (Atlas förlag)
          </p>
          <p xml:id="i-UVMf4idMidGG4gYdY9MZfx">
            Myndigheter i samverkan mot den organiserade brottsligheten (2020).
            https://polisen.se/om-polisen/polisens-arbete/organiserad-brottslighet/myndighetsgemensam-satsning-mot-organiserad-brottslighet/
          </p>
          <p xml:id="i-XYPTzUWQAuBFTwGfZJcoib">
            Statskontoret (2012). Den effektiva staten
          </p>
        </div>
        <div type="motSignatures">
          <list>
            <item xml:id="i-9FjDwTMXTS8SuZLDyb6RX9" who="i-MeFCbDpKPnR5B8CQwp68xh">
              Markus Kallifatides (S)
            </item>
          </list>
        </div>
      </div>
    </body>
  </text>
</TEI>
