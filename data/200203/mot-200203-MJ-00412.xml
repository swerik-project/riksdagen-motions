<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200203/mot_200203_MJ_0412/mot_200203_MJ_0412-0001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            14
          </p>
          <p>
            2002/03 mnr: MJ412 pnr: c519
          </p>
          <p>
            Motion till riksdagen 2002/03:MJ412
          </p>
          <p>
            av Sven Bergström och Kenneth Johansson (c)
          </p>
          <p>
            Kontrollerade rovdjursstammar i Gävle-Dala-området
          </p>
          <p>
            Förslag till riksdagsbeslut
          </p>
          <p>
            Riksdagen tillkännager för regeringen vad i motionen anförs om
            en bättre rovdjurspolitik för balanserade rovdjursstammar i bl.a.
            Gävle-Dala- området.
          </p>
          <p>
            Motivering
          </p>
          <p>
            Det råder en bred politisk enighet om att rovdjuren björn, varg,
            lo och järv ska vara en viktig del av den svenska faunan även
            i framtiden. Vi anser att det skall fortsätta vara ett skandinaviskt
            samarbete och när det gäller vargen delar vi Rovdjursutredningens
            uppfattning att 200 individer räcker i Skandinavien. Dock har
            det visat sig att en stark koncentration till mindre geografiska
            områden kan ge betydande problem för befolkning och tamboskap
            i dessa områden. Flera exempel på detta har uppträtt i Gävle-Dala-området
            de senaste åren. Det har också visat sig att en hög koncentration
            av varg som i t ex Ockelbo i Gästrikland på senare tid starkt
            bidrar till en så decimerad älgstam att älgjakten i stort sett
            kan inställas. Mot bakgrund bl a av de oroande rapporterna om
            rovdjursangrepp som noterats menar vi att rovdjurspolitiken måste
            utformas så att den blir mera balanserad och flexibel. Det innebär
            t ex en större hänsyn till lokala förhållanden och lokalbefolkningens
            livsvillkor. Människor måste kunna gå ut i skogar, marker och
            på fjällen utan att känna fruktan för sina liv eller tamdjur!
            En förutsättning för en balanserad rovdjursförvaltning med livskraftiga
            rovdjursstammar är enligt vår mening är också att rovdjurspolitiken
            utformas så att den är förankrad i en bred folkopinion främst
            i berörda skogslän. Med den ökning vi idag har av vargstammen,
            20-30 procent, kan det gå väldigt fort innan vi har en ohållbar
            situation på många håll. Därför är det rimligt med ett beslut
            nu om hur regleringen av vargstammen skall gå till.
          </p>
          <pb facs="riksdagen-motions-pdf/data/200203/mot_200203_MJ_0412/mot_200203_MJ_0412-0002.pdf"/>
          <p>
            2002/03:MJ412
          </p>
          <p>
            15
          </p>
          <p>
            Vi menar att det är viktigt att det går ut tydliga signaler om
            att reglering av vargstammen skall kunna ske genom jakt. Det kan
            t ex ske genom så kallad avlysningsjakt som vi idag har på björn.
            Ett visst antal djur kan tillåtas skjutas inom ett visst område.
            En bra modell kan vara att låta jaktvårdskretsarna i berörda kommuner
            hålla ihop jakten. Frågan om skyddsjakt på vissa individer som
            ställer till särskilt mycken skada i ett lokalt område skall enligt
            vår mening konsekvent decentraliseras till länen/regionerna. Där
            finns de bästa lokala kunskaperna, och det innebär också de kortaste
            beslutvägarna. Centerpartiet har vid behandlingen av rovdjurspropositionen
            i riksdagen sagt nej till nuvarande utformning av 28 8 i jaktförordningen.
            Vi har idag i praktiken den absurda situationen enligt riksdagsmajoritetens
            beslut att en djurägare först skall stå och se på hur t ex. en
            kviga blir dödad innan han eller hon får ingripa. Lagen säger
            idag: ”först efter upprepade angrepp”. Denna paragraf borde enligt
            vår mening utformas så att det blir möjligt att mera aktivt skydda
            sina tamdjur vid rovdjursangrepp. För att långsiktigt stärka förståelsen
            för livskraftiga rovdjursstammar i Sverige bör en målmedveten
            satsning på forskning och kunskapsspridning genomföras. För den
            skull behövs ett snart besked om hur och var ett nationellt rovdjurscentrum
            kan etableras. Järvzoo i Järvsö och Grönklitt i
          </p>
          <p>
            Orsa är enligt vår mening de främsta kandidaterna i det sammanhanget.
            Ett väl fungerande rovdjurscentrum kan bidra till att rovdjursstammarnas
            tillväxt balanseras bättre och både de positiva och negativa effekterna
            av deras uppträdande får en mera grundmurad acceptans hos befolkningen.
          </p>
          <p>
            Stockholm den 21 oktober 2002
          </p>
          <p>
            Sven Bergström (c) Kenneth Johansson (c)
          </p>
        </div>
      </div>
    </body>
  </text>
</TEI>
