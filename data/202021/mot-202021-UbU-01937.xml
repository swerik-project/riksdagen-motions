<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202021-UbU-01937">
  <teiHeader>
    <fileDesc>
      <titleStmt>
        <title>Forskning – en satsning för framtiden</title>
        <author corresp="i-7HvCHEwjbKSjsnRP39c1s9">av Patrick Reslow m.fl. (SD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2020/21:1937 av Patrick Reslow m.fl. (SD)</title>
          <idno type="rdwebb">H8021937</idno>
          <rs type="number">1937</rs>
          <orgName type="comitteeAbbreviation">UbU</orgName>
          <ref type="dokument_url_text">http://data.riksdagen.se/dokument/H8021937/text</ref>
          <ref type="dokument_url_html">http://data.riksdagen.se/dokument/H8021937</ref>
          <ref type="dokumentstatus_url_xml">http://data.riksdagen.se/dokumentstatus/H8021937</ref>
          <ref type="docx">http://data.riksdagen.se/fil/564816F6-631E-4B67-BA78-3A0E7C18B705</ref>
          <ref type="pdf">http://data.riksdagen.se/fil/D859EF9F-5F5C-4F4F-85D6-29582699DA4C</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-7HvCHEwjbKSjsnRP39c1s9</idno>
            <name>Patrick Reslow</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-EDRJhBHzVgQtpo6Ksyzirg</idno>
            <name>Robert Stenkvist</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-QncsjeqVcGrNpNi8SPzrX4</idno>
            <name>Michael Rubbestad</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-DwxYm9yDWznJg1azvmMBXP</idno>
            <name>Jörgen Grubb</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-9aV6a5JgMMU7racuNkrEgj</idno>
            <name>Richard Jomshof</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-V7UFodKLft3oP8S6c3GFzd</idno>
            <name>Lars Andersson</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-AbswNU1skgfjJi4ZnN7HgY</idno>
            <name>Per Söderlund</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="woman">
            <idno>i-6ceKG6oPX1kT6SHqK6JSnq</idno>
            <name>Clara Aranda</name>
            <state type="partyAffiliation" ref="Q504069">
              <desc>SD</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-JsvVsR4pmT5GhosjdfXeQ4" type="signed"/>
        <correspContext corresp="i-JsvVsR4pmT5GhosjdfXeQ4">
          <note type="signatory" corresp="i-7HvCHEwjbKSjsnRP39c1s9"/>
          <note type="signatory" corresp="i-EDRJhBHzVgQtpo6Ksyzirg"/>
          <note type="signatory" corresp="i-QncsjeqVcGrNpNi8SPzrX4"/>
          <note type="signatory" corresp="i-DwxYm9yDWznJg1azvmMBXP"/>
          <note type="signatory" corresp="i-9aV6a5JgMMU7racuNkrEgj"/>
          <note type="signatory" corresp="i-V7UFodKLft3oP8S6c3GFzd"/>
          <note type="signatory" corresp="i-AbswNU1skgfjJi4ZnN7HgY"/>
          <note type="signatory" corresp="i-6ceKG6oPX1kT6SHqK6JSnq"/>
        </correspContext>
        <correspAction xml:id="i-SvuZbootCCCnGk4RtvRmr6" type="submitted">
          <date when="2020-10-02"/>
          <time when="16:39:04"/>
        </correspAction>
        <correspAction xml:id="i-Rrfj8TzKVCYTLg6q1mMS4b" type="reviewed">
          <date when="2020-10-02"/>
          <time when="18:19:20"/>
        </correspAction>
        <correspAction xml:id="i-5VLUeu1qvvfkRivzzZeuTd" type="referred">
          <date when="2020-10-14"/>
        </correspAction>
        <correspAction xml:id="i-WLZkyC2o2ChQVt8tYWqH36" type="assigned">
          <date when="2021-07-01"/>
          <time when="15:29:13"/>
        </correspAction>
        <correspContext corresp="i-WLZkyC2o2ChQVt8tYWqH36">
          <ref type="assignedTo">Utbildningsutskottet</ref>
        </correspContext>
        <correspAction xml:id="i-YQ94axg7XyPSgifReWNjXE" type="behandlas_i"/>
        <correspContext corresp="i-YQ94axg7XyPSgifReWNjXE">
          <ref type="uppgift">2020/21:NU19</ref>
          <ref type="ref_dok_id">H801NU19</ref>
          <ref type="ref_dok_typ">bet</ref>
          <ref type="ref_dok_rm">2020/21</ref>
          <ref type="ref_dok_bet">NU19</ref>
          <ref type="ref_dok_titel">Näringspolitik</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-EaLs4b6MD5Zi2mqrULBg1Z" type="behandlas_i"/>
        <correspContext corresp="i-EaLs4b6MD5Zi2mqrULBg1Z">
          <ref type="uppgift">2020/21:KrU1</ref>
          <ref type="ref_dok_id">H801KrU1</ref>
          <ref type="ref_dok_typ">bet</ref>
          <ref type="ref_dok_rm">2020/21</ref>
          <ref type="ref_dok_bet">KrU1</ref>
          <ref type="ref_dok_titel">Utgiftsområde 17 Kultur, medier, trossamfund och fritid</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-C2qHKTKj4WmSWcqXjz1Q1A" type="behandlas_i"/>
        <correspContext corresp="i-C2qHKTKj4WmSWcqXjz1Q1A">
          <ref type="uppgift">2020/21:NU4</ref>
          <ref type="ref_dok_id">H801NU4</ref>
          <ref type="ref_dok_typ">bet</ref>
          <ref type="ref_dok_rm">2020/21</ref>
          <ref type="ref_dok_bet">NU4</ref>
          <ref type="ref_dok_titel">2020 års redogörelse för företag med statligt ägande</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-EmnQafAjUBy8dJkQfFLCis" type="behandlas_i"/>
        <correspContext corresp="i-EmnQafAjUBy8dJkQfFLCis">
          <ref type="uppgift">2020/21:UbU16</ref>
          <ref type="ref_dok_id">H801UbU16</ref>
          <ref type="ref_dok_typ">bet</ref>
          <ref type="ref_dok_rm">2020/21</ref>
          <ref type="ref_dok_bet">UbU16</ref>
          <ref type="ref_dok_titel">Forskning, frihet, framtid - kunskap och innovation för Sverige</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-6GFDumMQsVQCqMgeHYKTcA" type="behandlas_i"/>
        <correspContext corresp="i-6GFDumMQsVQCqMgeHYKTcA">
          <ref type="uppgift">2020/21:NU20</ref>
          <ref type="ref_dok_id">H801NU20</ref>
          <ref type="ref_dok_typ">bet</ref>
          <ref type="ref_dok_rm">2020/21</ref>
          <ref type="ref_dok_bet">NU20</ref>
          <ref type="ref_dok_titel">Näringspolitik</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">
          Motion till riksdagen 2020/21:1937 av Patrick Reslow m.fl. (SD)
          Forskning – en satsning för framtiden
        </div>
      </div>
      <div type="motBody">
        <div type="motProposal" subtype="förslag">
          <head xml:id="i-Ng6HRFEp6Tog1KJsFo2LDK">
            Förslag till riksdagsbeslut
          </head>
          <list style="ol">
            <item xml:id="i-2iQqzZXKWaFq4L5J3U67TC">
              Riksdagen ställer sig bakom det som anförs i motionen om att
              öka basanslagen till forskningen inom högskolorna och samtidigt
              sänka summan för strategiska satsningar samt de vetenskapliga
              råden med motsvarande belopp och tillkännager detta för regeringen.
            </item>
            <item xml:id="i-UWaYvd3LzUo7MsM9dFefGD">
              Riksdagen ställer sig bakom det som anförs i motionen om att
              andelen externa anslag i lärosätenas forskning inte bör överstiga
              50 procent och tillkännager detta för regeringen.
            </item>
            <item xml:id="i-5e8LGZtxL6fbUZZocFHKYa">
              Riksdagen ställer sig bakom det som anförs i motionen om att
              värna forskarnas akademiska frihet och tillkännager detta för
              regeringen.
            </item>
            <item xml:id="i-7RwuxHxEDzKdCPdBq5eoCS">
              Riksdagen ställer sig bakom det som anförs i motionen om att
              ingen form av kvotering ska vara tillåten när det gäller anslagsförfarande
              eller tillsättning av tjänster och tillkännager detta för regeringen.
            </item>
            <item xml:id="i-YPFs1B9g5KF51eiycrpnud">
              Riksdagen ställer sig bakom det som anförs i motionen om att
              Sverige ska verka för en förändrad inriktning på forskningen inom
              EU och tillkännager detta för regeringen.
            </item>
            <item xml:id="i-5obpg2Ps7wHHns1Myn1PmC">
              Riksdagen ställer sig bakom det som anförs i motionen om att
              regeringen ska utreda hur Sverige kan underlätta företagsforskning
              och förutsättningarna för fria forskare och tillkännager detta
              för regeringen.
            </item>
            <item xml:id="i-74CAkBcYogqensVqU9vETf">
              Riksdagen ställer sig bakom det som anförs i motionen om att
              sund jämställdhet ska råda inom akademin genom att man så långt
              som möjligt ger alla samma förutsättningar, och detta tillkännager
              riksdagen för regeringen.
            </item>
            <item xml:id="i-RJWpmTFkFmiT9Hg9ey7oAy">
              Riksdagen ställer sig bakom det som anförs i motionen om att
              inrätta en kulturarvsfond och tillkännager detta för regeringen.
            </item>
            <item xml:id="i-FzsgjUXmfUq3BHVZMkjoRn">
              Riksdagen ställer sig bakom det som anförs i motionen om att
              säkerställa hög kvalitet på forskningen utan att tumma på forskningsfriheten
              och tillkännager detta för regeringen.
            </item>
            <item xml:id="i-HxjRmvfP4MpL35meAjybS1">
              Riksdagen ställer sig bakom det som anförs i motionen om att
              våra forskningsmedel ska användas på ett förnuftigt sätt och inte
              slösas bort på forskningsfrågor som är besvarade eller samhälleligt
              irrelevanta och tillkännager detta för regeringen.
            </item>
            <item xml:id="i-PphbH9k2PMCxDxu5yBDAsu">
              Riksdagen ställer sig bakom det som anförs i motionen om att
              skapa ett forskningsinstitut och tillkännager detta för regeringen.
            </item>
            <item xml:id="i-7igFDEmEb6KuYNVpKWMRcD">
              Riksdagen ställer sig bakom det som anförs i motionen om att
              förbättra anställningsvillkoren för forskare och tillkännager
              detta för regeringen.
            </item>
          </list>
        </div>
        <div type="motContent">
          <head xml:id="i-GghXVWrW97ihjJgk2nFXkH" type="h1">
            Inledning
          </head>
          <p xml:id="i-7w2NuXiYQVjjNTFM3Uxicd">
            Sveriges välstånd vilar i hög utsträckning på innovationer i
            det förflutna. Sålunda beror vårt välstånd i framtiden på om vi
            kan upprätthålla vår förmåga att tänka nytt och tänka bättre.
            Den internationella konkurrensen är hård och Sverige måste kämpa
            för att be­hålla sin traditionella position som framgångsrikt
            land vad gäller forskning och utveck­ling. Sverigedemokraterna
            satsar relativt stora resurser på forskning och utveckling. På
            sikt vill vi att 4 procent av BNP satsas på forskning och utveckling,
            vilket skulle inklu­dera satsningar i både offentlig och privat
            regi. Svensk forskning måste organiseras på olika lärosäten så
            att den bedrivs på ett rationellt sätt, samtidigt som forskningens
            själv­ständighet och frihet värnas. Det är en grannlaga balans
            att värna lärosätenas frihet sam­tidigt som riksdagen ska ha ansvar
            för och kontrollera hur skattemedlen används på bästa sätt. Forskningsresurserna
            bör samordnas och koncentreras så att de blir effektiva och att
            den ”kritiska massan” uppnås.
          </p>
          <p xml:id="i-HkZ5JgMCHK6xurY5G2TTBJ">
            Sverige behöver inte fler forskare, utan forskare som arbetar
            under bättre förutsätt­ningar. Vi behöver satsa på kvalitet i
            stället för ensidig kvantitet. I valet mellan fler forskartjänster
            och att ge duktiga forskare goda förutsättningar ska vi välja
            det senare för att möjliggöra forskning av högsta kvalitet.
          </p>
          <head xml:id="i-JSFcqrfSiNjLb74iQ8q2RY" type="h2">
            Omfördelning av forskningsresurserna – basanslagen
          </head>
          <p xml:id="i-CGxGNCpc2Yirg26woHkKKj">
            Forskningen på Sveriges lärosäten direktfinansieras ungefär i
            dag till 45 procent. För att erhålla en högkvalitativ och självständig
            forskning ska andelen basanslag uppgå till ungefär 60 procent,
            vilket är vanligt för de mest framgångsrika utländska universiteten.
            Graden av externfinansiering och riktade anslag är för hög. Basanslagens
            andel av de totala anslagen skall öka, vilket kommer att få en
            gynnsam effekt på forskningens kvalitet och lärosätenas självständighet.
            Dessutom får fler forskare tryggare karriärvägar inom högskoleväsendet.
            Sverigedemokraterna vill ha kvar de strategiska forsknings­anslagen,
            men de bör bli färre så att resurser frigörs för ökade basanslag.
            De strategiska områden vi vill satsa på ska vara noga utvalda
            och satsningarna ska vara av högsta kvalitet. Företrädesvis ska
            satsningar ske på de basnäringar där svensk forskning har naturliga
            förutsättningar att konkurrera med övriga världen på grund av
            en stark tradi­tion och sedan länge förvärvad kunskap. Det gäller
            områden som stål-metallurgin, verkstadsområdet, telekomsektorn,
            livsvetenskaperna och cellulosaindustrin, men även forskning på
            ett långsiktigt hållbart och effektivt skogsbruk. Ett område som
            skall prioriteras och ingå i de strategiska forskningsområdena
            är forskning på kärnenergi och den fjärde generationens kärnkraftverk.
          </p>
          <p xml:id="i-Shfe5UjVmRSE7KAukLELvC">
            För att ytterligare förstärka basanslagens andel av FoU vill
            vi minska anslagen till Vetenskapsrådet, Vinnova, Forte och Formas.
            Rymdstyrelsen skall få ökade anslag, eftersom det är nödvändigt
            för att bibehålla vår position inom rymdforskningen interna­tionellt.
            Ett par av råden bör avvecklas. Verksamheterna överlappar varandra
            och medför onödig administration. På detta sätt ökar vi basanslagen
            till lärosätena samtidigt som vi tryggar karriärvägar och anställningar
            inom akademin.
          </p>
          <head xml:id="i-SCpoZ2kTJp3DPoECK6noc1" type="h2">
            Alltför hög andel externa anslag medför problem för högskolorna
          </head>
          <p xml:id="i-V8gZGd29H86jywHdzk9fAC">
            Det är självfallet välkommet med extra anslag för forskning på
            landets lärosäten. Externa anslag är dock alltid villkorade och
            medför att forskningsresurser binds upp och att forskningen därmed
            blir alltför styrd av utomstående intressenter. I förlängningen
            medför detta också osäkra anställningar för forskarna på våra
            lärosäten. Sverige­demokraterna föreslår att regleringsbreven
            delvis avvecklas till förmån för samråd mellan regering och lärosäten.
            Vid dessa samråd sätts mål upp och riktlinjer för inriktningen
            på verksamheten beslutas. Här skall andelen externa anslag också
            beslutas, och de skall högst uppgå till 50 procent av det totala
            anslaget för forskning.
          </p>
          <head xml:id="i-PuVks4QD4SeUEdRFmYt8G7" type="h2">
            Värna den fria forskningen
          </head>
          <p xml:id="i-VdAYCMFQzn4FKhDFhdHii7">
            God kvalitet på forskningen hänger oundvikligen ihop med att
            forskningen är fri. Det finns flera sätt att binda upp och styra
            forskningen. Ett sätt att politiskt styra forskningen är genom
            ansökningsförfarandet där forskare söker anslag via råden. Det
            finns otaliga vittnesmål om att anslag, som för tillfället går
            i linje med den rådande tidsandan och de politiska strömningar
            som råder, beviljas. Detta medan politiskt obekväma frågeställ­ningar
            blir utan anslag. Sverigedemokraterna vill på grund av detta minska
            anslagen till råden och ge dessa pengar direkt till lärosätena.
            Sverige behöver inte mer forskning som visar att demokrati är
            bättre än förtryck och diktatur. På samma sätt skall de strategiska
            forskningsområdena bli färre men vassare.
          </p>
          <p xml:id="i-FWGPEh7o4TrJ7P8xfoeDMR">
            Inga politiska ideologier skall tvingas på forskare eller forskningsprojekt,
            eller får ta någon smygväg in i forskningsprojekt. Att till exempel
            kräva ”genusperspektiv” för att erhålla ett anslag skall vara
            förbjudet eftersom det är politisk styrning av forskningen. Varken
            styrelser på landets lärosäten, regering eller de vetenskapliga
            råden skall få ställa krav på genusperspektiv eller andra ”perspektiv”
            när detta inte äger någon relevans.
          </p>
          <head xml:id="i-4taCsiTMn9vPUhD9qExcn3" type="h2">
            All form av kvotering är av ondo
          </head>
          <p xml:id="i-aTPtqdNotwwmkZfKAn2Wx">
            All form av kvotering är i grunden orättvis, eftersom det förutsätter
            att några som uppfyllt kraven kvoteras bort från det anslag eller
            den tjänst som de varit kvalificerade för. Oavsett vilken grupp
            som är aktuell för kvotering, om det gäller kön, etnicitet eller
            andra mer kreativa gruppindelningar, så skall alla dessa grupper
            ges samma förutsätt­ningar att lyckas. Ingen grupp skall på något
            sätt diskrimineras. Både anslag och tjänster skall fördelas på
            strikt meritokratiska grunder. Det är i förlängningen det enda
            hållbara sättet att fördela anslag och tjänster rättvist.
          </p>
          <p xml:id="i-2WMKyWhMoP9EjiL5nTtnGY">
            Ett annat problem är att frågor som ”ligger i tiden” ofta får
            många anslag, medan frågor som berör stora samhällsproblem får
            färre anslag. Det vore mycket bra om både råden och högskolorna
            ville se över anslagsförfarandet med avseende på detta.
          </p>
          <head xml:id="i-HLb7UFQrjkBEf8dtQDYgCE" type="h2">
            Forskningssamarbetet med EU
          </head>
          <p xml:id="i-3tLKPhoyEL2M78uDF6rUVQ">
            Sverigedemokraterna har inget att anföra mot att Sverige medverkar
            i forskningsprojekt i samarbete med EU, förutom att vi är negativa
            till den tematiska styrning som utövas av EU. Vidare anser vi
            att det är fel väg att gå när EU väljer att prioritera regioner
            där forskning och innovation är som svagast, i stället för att
            förvandla redan bra kunskaps­kluster till världsledande.
          </p>
          <p xml:id="i-JJw4kN8Dsjvq2LsVsrAY4z">
            Enligt vår mening måste internationell konkurrenskraft baseras
            på att vässa våra spjutspetsar och inte att lyfta alla regioner
            till en medioker nivå. Ett mindre antal riktigt starka regionala
            forsknings- och innovationsområden kommer att fungera som draglok
            i tillväxten och uppfyllandet av de strategiska mål som uppställts.
            Således menar Sverige­demokraterna att regeringen ska verka för
            att EU satsar mer renodlat på den bästa forskningen, utvecklingen
            och innovationen.
          </p>
          <head xml:id="i-WETqo9XYDx61qRssFPYDUf" type="h2">
            Företagens forskning och enskilda forskare
          </head>
          <p xml:id="i-14Hj8aoo4N9Adke3N76twX">
            Sverigedemokraterna har under det senaste decenniet sett indikationer
            på att en del företagsforskning lämnar landet för att i stället
            etablera sig utomlands. Detta är en allvarlig signal om att förutsättningarna
            för forskning inom företagsvärlden inte är den bästa. Skattenivåerna
            bör gynna inhemsk företagsforskning och vi behöver se över om
            det är något i regelverket som behöver justeras för att stimulera
            inhemsk företags­forskning. Sverigedemokraterna vill att förutsättningarna
            för enskilda forskare, det vill säga forskare som inte är knutna
            till något lärosäte eller företag, förbättras. Det är en grupp
            som är missgynnad taget i beaktande vilken samhällsnytta de gör.
            Enskilda forskare skall få stöd och kunna söka anslag samt administrativ
            hjälp vid de institutioner vi har för dessa ändamål, till exempel
            Vinnova.
          </p>
          <head xml:id="i-TjzsxmTz1HB7PFGiMQ7jP8" type="h2">
            Jämställdhet skall råda inom akademin mellan alla grupper av
            människor
          </head>
          <p xml:id="i-8dBfm5VxA9Sne2r916L5tg">
            Sverigedemokraterna verkar för att verklig jämställdhet skall
            råda inom akademin mellan alla grupper av människor. Detta görs
            genom att alla, i möjligaste mån, ges bästa tänkbara förutsättningar
            att lyckas och inte genom att ställa lägre krav på vissa grupper.
            All form av kvotering är av ondo, eftersom det innebär att vi
            ställer lägre krav på dessa grupper. Vi är för meritokrati och
            för att människor får sina examina, anställningar och professurer
            genom att uppfylla de krav som gäller för alla. Det är endast
            så vi är rättvisa mot alla grupper och höjer kvaliteten på våra
            högskolor.
          </p>
          <head xml:id="i-9NdxnU3AXWQgqmphdNEYJD" type="h2">
            En kulturarvsfond skall inrättas
          </head>
          <p xml:id="i-9qs4mbfGGTvtpjsqqiA5QX">
            Sverigedemokraterna vill att staten satsar pengar på och upprättar
            en kulturarvsfond, som ett led i vår långsiktiga strävan att stärka
            kärnan i den svenska kulturen och återupprätta en gemensam nationell
            identitet.
          </p>
          <p xml:id="i-X7hd5NXgjeWaumnX1TkUks">
            Med inspiration från bland annat Norge, vill vi därför inrätta
            en särskild fond dit privatpersoner, organisationer, föreningar
            och i särskilda fall även kommuner ska kunna vända sig för att
            äska medel till verksamheter som bevarar och levandegör det tradi­tionella
            svenska kulturarvet. Utöver att bidra med rena ekonomiska medel
            skickar en särskild kulturarvsfond en tydlig signal om att staten
            värdesätter den svenska nationens historia och kulturarv.
          </p>
          <head xml:id="i-JoGHGNkParE3jPSMo7ka7Z" type="h2">
            Vi skall säkerställa hög kvalitet på forskningen utan att tumma
            på forskningsfriheten
          </head>
          <p xml:id="i-698TvG2zt5r2LFW8oLcjyS">
            Det råder ingen motsättning mellan hög kvalitet på forskningen
            och att värna om forskningsfriheten, tvärtom. Forskningsfrihet
            är en förutsättning för hög kvalitet och kreativitet inom forskning.
            Huvudansvaret för att forskningen vilar på vetenskaplig grund
            och håller en acceptabel lägstanivå faller på lärosätena själva.
            Antiakademiska ideologier som förnekar faktabaserad, bevisbar
            och empirisk forskning har inte någon plats på våra högskolor
            och inom den svenska moderna akademiska världen.
          </p>
          <p xml:id="i-3rVfeWFQJsiYxRTJ4YLPNa">
            Utöver detta har vissa statliga myndigheter som UKÄ och en av
            utredning före­slagen nämnd (ännu ej namngiven) ett ansvar för
            att kontrollera forskningens kvalitet och att den uppfyller uppställda
            krav. För att forskningen skall hålla hög kvalitet är det av vikt
            att alla avhandlingar utsätts för seriös opponering, vilket även
            ska gälla avhand­lingar och uppsatser inom genusforskning. För
            att detta skall fungera tillfredsställande bör mer tid för opponering
            avsättas för forskare och i förekommande fall forskar­studerande.
            Inte heller gynnas forskningen av att göra högskolor till universitet
            utan adekvat grund. Vi har tillräckligt med universitet i Sverige.
            Vi vill satsa på att höja kvaliteten på våra universitet i stället
            för att befordra högskolor till universitet utan saklig grund.
          </p>
          <head xml:id="i-AibcpQma8LzknNkNJCppTf" type="h2">
            Använd våra forskningsresurser på ett vettigt sätt
          </head>
          <p xml:id="i-5L3dTdMkamb6UirC2W8F35">
            Både råden och högskolorna anslår forskningsmedel till forskningsfrågor
            som redan kan anses besvarade, alltså frågorna och svaren är redan
            färdigforskade på ett tillfreds­ställande sätt. Att anslå medel
            till vidare forskning på dessa frågor är slöseri med sam­hällets
            resurser och skattebetalarnas pengar. Det står inte i strid med
            forskningsfriheten att vägra ge anslag till forskningsfrågor som
            uppenbart är besvarade. Både lärosätenas och rådens uttryckliga
            inriktning skall vara att inte ge anslag till forskningsfrågor
            som redan är besvarade.
          </p>
          <p xml:id="i-AP6nYBvYes4RjYaVQWSfiw">
            Det står utom allt tvivel att en del råd och högskolor fördelar
            för stora och för många anslag till forskningsfrågor med bristande
            samhällsrelevans. Till exempel måste dagens stora samhällsproblem
            beaktas i högre grad i de anslag inom samhällsvetenskapen som
            råden och högskolorna beviljar. På en del lärosäten och råd finns
            det en påtaglig diskrepans mellan den forskning det satsas på
            och vad som efterfrågas av samhället. Råden och lärosätena måste
            vikta samhällsrelevans och efterfrågan betydligt högre än i dag.
          </p>
          <head xml:id="i-Vq6WHrYfEU41FX9m9yKjYf" type="h2">
            Sverige bör ha ett högklassigt forskningsinstitut likt andra
            framstående forskningsnationer
          </head>
          <p xml:id="i-WSv9V8u2tf58Chw23YdBHK">
            Sverige kanaliserar mellan 85 och 90 procent av sina offentligt
            finansierade forsknings­satsningar genom universitet och högskolor.
            Det är en relativt hög siffra både i ett internationellt och ett
            nordeuropeiskt perspektiv. Sverigedemokraterna vill finansiera
            en del forskning genom ett statligt forskningsinstitut.
          </p>
          <p xml:id="i-JmF8aC5U97DGaTyghaRCsf">
            Sverige har redan ett embryo till ett tekniskt institut – RISE
            (Research Institutes of Sweden). RISE är statens ägarbolag för
            delägande i svenska industriforskningsinstitut, som samarbetar
            med institutens övriga ägare från industrisidan kring struktur-
            och ägarfrågor. Syftet är att förnya och förstärka institutens
            roll i det svenska innovations­systemet.
          </p>
          <p xml:id="i-4dksaGCo9CC8Pp7a7Asp5t">
            Sverigedemokraterna är öppna för att RISE ska kunna utöka sin
            verksamhet och utveckla kvaliteten i sina satsningar som ett led
            i vår strävan att främja företagsnära, tillväxtdrivande forskning.
          </p>
          <head xml:id="i-VjZHbKSDzKGwfePzo23uhE" type="h2">
            Vi bör förbättra anställningsvillkoren för kompetenta forskare
          </head>
          <p xml:id="i-G6twiC83ibABVjjpsMHXCp">
            Frågan om forskares villkor är inte okomplicerad. Dels så bör
            de som forskar på en hög internationell nivå och producerar på
            en god nivå få rimliga anställningsvillkor och få möjlighet att
            bilda familj samt göra karriär som andra grupper i samhället,
            dels så kan inte alla som vill forska få fasta anställningar.
            Detta eftersom alla inte uppfyller rimliga krav på att producera
            relevant forskning och för att allt för många vill forska på heltid.
            För att förbättra anställningsvillkoren måste det till att ett
            rimligt antal forskare får möjlighet att utveckla sin forskning
            på våra institutioner. Några åtgärder är dock viktiga för att
            förbättra anställningsvillkoren för forskare.
          </p>
          <p xml:id="i-Ay7oNXyssgYZLtdJbreRj4">
            Ansökningsförfarandet för att söka anslag till våra råd och till
            andra institutioner bör centraliseras så att en ansökan kan behandlas
            centralt och gå till flera relevanta institu­tioner där det är
            lämpligt. Visstidsanställningar bör införas på våra lärosäten
            där forskare kan få en tidsbestämd anställning, som övergår i
            ytterligare visstidsanställ­ningar om tidigare anställning fungerade
            acceptabelt. Dessa visstidsanställningar kan så småningom övergå
            i fast anställning om lärosätet är nöjt med prestationerna. Det
            är viktigt att undervisningen läggs på en rimlig nivå vid tjänster
            där forskning ingår. En rimlig undervisningsbörda är ungefär halvtid
            för undervisning och halvtid för forskning. I dag är undervisningsbördan
            ofta för stor där forskning ingår i tjänsten. Detta bör regleras
            hårdare i dag från centralt håll.
          </p>
        </div>
        <div type="motSignatures">
          <list>
            <item xml:id="i-DCSSTV2DtD3uvXiTniNDhZ">
              Patrick Reslow (SD)
            </item>
            <item xml:id="i-4RJivvkdczzFLCVisjvxTF">
              Robert Stenkvist (SD)
            </item>
            <item xml:id="i-G68D11w4TPD55yUdvPxmc1">
              Michael Rubbestad (SD)
            </item>
            <item xml:id="i-N54k7mRKbxULoNuK9nh3nN">
              Jörgen Grubb (SD)
            </item>
            <item xml:id="i-9rbzKyiXjsA9yxQNLpvs7w">
              Richard Jomshof (SD)
            </item>
            <item xml:id="i-QhMnyuUH3a9LiiBec8qkMc">
              Lars Andersson (SD)
            </item>
            <item xml:id="i-MUpGAm4pSzWoA6iboGH3cq">
              Per Söderlund (SD)
            </item>
            <item xml:id="i-XA2B8RBCsH5LYjm2JcJAwS">
              Clara Aranda (SD)
            </item>
          </list>
        </div>
      </div>
    </body>
  </text>
</TEI>
