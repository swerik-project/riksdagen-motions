<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1969/mot_1969__ak__659/mot_1969__ak__659-001.pdf"/>
      <fw xml:id="i-AdrXF3YbubqcUEhST4kJaR">
        Motion i Andra kammaren, nr 659 år 1969 13
      </fw>
      <div type="motHeader" xml:id="i-Kh7HZPUL86Efq7UHG78GDN">
        <div type="motTitle" xml:id="i-6nB6VtWJdDacvudQsRgGD1"/>
        <div type="motSubmissionInfo" xml:id="i-Rxd7K5fpNAMSWoxq6bzV9A"/>
      </div>
      <div type="motBody" xml:id="i-Akg6E9X9YFqNgRvg5visgH">
        <div xml:id="i-F69LnTQseu1uKmte73rDpw">
          <p xml:id="i-Py6zojwGRfW7PMYgYZfkHK">
            Nr 659
          </p>
          <p xml:id="i-KLL9KK6imqk3AXG1YZG2Z">
            Av herr Romanus m. fl, angående statsbidragen till barnstugor.
            (Lika lydande med motion nr 519 i Första kammaren)
          </p>
          <p xml:id="i-S2ukZReT2iFDXbBGyqS5fD">
            Enligt den uppskattning som gjorts av en arbetsgrupp inom utbildnings-
            departementet (Utbildningsdepartementet, stencil 1968:1) är det
            ungefär 2.000 barn till studerande vid de eftergymnasiala utbildningsanstalterna
            vid de större kårorterna som inte kan beredas plats i samhällets
            barntillsyn. Enligt de uppskattningar som gjorts av Sveriges förenade
            studentkårer i remissyttrande över arbetsgruppens PM är antalet
            sannolikt mer än tre gånger så stort. Oavsett vilken beräkning
            som är riktig — det verkliga antalet ligger tro- ligen någonstans
            mellan de ovan angivna — representerar bristen på dag- hemsplatser
            eller likvärdig tillsyn för de studerandes barn ett allvarligt
            pro- blem. Följderna när de studerandes barn inte kan beredas
            tillsyn är väl kända. En av föräldrarna tvingas troligen avbryta
            studierna. Med nuvarande värderingar är det i regel hustrun. Men
            familjen kan inte leva på enbart mannens studiemedel. Alltså måste
            han börja förvärvsarbeta. Studierna för- senas, kanske så att
            även hans studiemedel bortfaller. I sämsta fall måste han helt
            avbryta studierna. Bristen på barntillsyn innebär alltså att rätten
            till utbildning inte kan för- verkligas för gifta kvinnliga studenter
            med barn. Utbildningsdepartementets arbetsgrupp föreslog att särskilda
            samrådsorgan borde inrättas för kontakt mellan de studerandes
            organisationer och berörda kommuner. Däremot av- visade man tanken
            på särskilda statliga bidrag till driftkostnaderna för stu- dentbarnens
            daghemsplatser. Man ansåg att dessa borde bestridas av kom- munerna
            i samma utsträckning som sker beträffande kostnaderna för övriga
            barn. Sådana statsbidrag har dock föreslagits från skilda håll.
            Bl.a. hävdar Storstockholms planeringsnämnd och Solna stad i anslutning
            till den aktuella diskussionen kring daghemmet i studentbostadsområdet
            Kungshamra, Solna, att staten bör stå för den kommunala delen
            av driftkostnaderna för de platser som disponeras av barn till
            studerande vid de högre utbildningsanstalterna. Sveriges förenade
            studentkårer framför i sitt remissyttrande över arbets- gruppens
            PM tanken på ett högre bidrag till sådana kommuner som på grund
            av befolkningens ålderssammansättning har särskilt stort behov
            av barntillsyn.
          </p>
          <pb facs="riksdagen-motions-pdf/data/1969/mot_1969__ak__659/mot_1969__ak__659-002.pdf"/>
          <fw xml:id="i-8hGwcvzCXkcYu9df1v12YH">
            14 Motion i Andra kammaren, nr 659 år 1969
          </fw>
          <p xml:id="i-9PBq8XKmoUtD58Q8Rf6NKQ">
            I årets statsverksproposition tas inte ställning till dessa förslag.
            Där hän- visas endast till att en översyn av bidragssystemet för
            driften av barnstugor har påbörjats inom socialdepartementet.
            Otvivelaktigt är det så att kommuner, som har ett stort inslag
            av stude- rande med barn, härigenom får onormalt höga kostnader
            för barntillsynen. De studerande har koncentrerats till kommunen
            på grund av statliga åtgär- der, de har ofta inte betalat och
            kommer inte att betala skatt i kommunen i fråga. På grund av studierna
            betalar de ytterst låga föräldraavgifter. Det är fullt förståeligt
            att kommunerna, som skett, hävdar att kostnaderna för barn- tillsynen
            under studietiden bör betraktas som studiesociala och betalas
            av staten. Det förefaller vara en märklig politik från statens
            sida att på andra sätt garantera ekonomisk trygghet under studierna,
            ge bidrag till studentbostäder med flera åtgärder för att ge alla
            rätt till utbildning, men att när denna rätt inte kan förverkligas
            på grund av bristen på barntillsyn vägra att vidta sär- skilda
            statliga åtgärder. En sådan inställning bidrar också till att
            konservera bristen på jämlikhet mellan män och kvinnor samtidigt
            som den leder till dåligt utnyttjande av de stora ekonomiska investeringar
            som gjorts i ut- bildningsväsendet och de personella resurser
            som ungdomens studievilja utgör. Det gäller här inte att ge de
            studerande särskilda förmåner eller förturer. Frågan är om det
            finns anledning till särskilda statliga åtgärder i de fall där
            kommunerna är särskilt hårt belastade. Det kan givetvis finnas
            andra anledningar än att kommunen har många studerande boende
            inom sitt om- råde. Den starka inflyttningen i storstädernas förorter
            består till stor del just av barnfamiljer i behov av daghemsplatser.
            Problemet förvärras av att skatteinkomsterna från de inflyttade
            tillfaller inflyttningskommunen först efter två-tre års fördröjning.
            Även i detta fall vore ett särskilt statligt bidrag till driftkostnaderna
            motiverat. Vi föreslår, att riksdagen i skrivelse till Kungl.
            Maj:t hemställer att förslag snarast framlägges till sådan ändring
            av reglerna för bidrag till driften av barnstugor att ökat stöd
            ges åt kommuner som genom stor andel studerande, stark inflytt-
            ning av unga familjer eller liknande orsaker har i förhållan-
            de till sitt skatteunderlag särskilt stort behov av barntill-
            synsplatser.
          </p>
          <p xml:id="i-HkHewyq2FHqPB7AvoSZSBh" type="date">
            Stockholm den 28 januari 1969 Gabriel Romanus (fp) Cecilia Nettelbrandt
            (fp) Ingemar Mundebo (fp)
          </p>
          <p xml:id="i-MhJkbC2zdRRh8RNXXgAfmw">
            K.-E. Strömberg (fp) Per Ahlmark (fp)
          </p>
        </div>
      </div>
    </body>
  </text>
</TEI>
