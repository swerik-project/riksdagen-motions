<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200809-UU-00257">
  <teiHeader>
    <fileDesc>
      <titleStmt>
        <title>EU:s associeringsavtal med Centralamerika och Andinska gemenskapen</title>
        <author corresp="i-K3yJ7rruozYUK99nj91ffc">av Hans Linde m.fl. (v)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>EU:s associeringsavtal med Centralamerika och Andinska gemenskapen</title>
          <idno type="rdwebb">GW02U257</idno>
          <rs type="number">U257</rs>
          <orgName type="comitteeAbbreviation">UU</orgName>
          <ref type="dokument_url_text">http://data.riksdagen.se/dokument/GW02U257/text</ref>
          <ref type="dokument_url_html">http://data.riksdagen.se/dokument/GW02U257</ref>
          <ref type="dokumentstatus_url_xml">http://data.riksdagen.se/dokumentstatus/GW02U257</ref>
          <ref type="doc">http://data.riksdagen.se/fil/5439EDC8-12D2-4C95-B975-D811C5E9BEFE</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-K3yJ7rruozYUK99nj91ffc</idno>
            <name>Hans Linde</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-JxxHuvwXWsJTZYTnBZLHj</idno>
            <name>Marianne Berg</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-548HUVvKe8n48M3pQmFeUC</idno>
            <name>Amineh Kakabaveh</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-6MWLY5JdykMGLLUo96skfp</idno>
            <name>Lena Olsson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-991obiMTz36s9V7z3YpuZk</idno>
            <name>Gunilla Wahlén</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-2aZQBvMx8o6ihusfvExbt8</idno>
            <name>Alice Åström</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-V83dqLDFenUev5KW8SWdsV" type="signed"/>
        <correspContext corresp="i-V83dqLDFenUev5KW8SWdsV">
          <note type="signatory" corresp="i-K3yJ7rruozYUK99nj91ffc"/>
          <note type="signatory" corresp="i-JxxHuvwXWsJTZYTnBZLHj"/>
          <note type="signatory" corresp="i-548HUVvKe8n48M3pQmFeUC"/>
          <note type="signatory" corresp="i-6MWLY5JdykMGLLUo96skfp"/>
          <note type="signatory" corresp="i-991obiMTz36s9V7z3YpuZk"/>
          <note type="signatory" corresp="i-2aZQBvMx8o6ihusfvExbt8"/>
        </correspContext>
        <correspAction xml:id="i-RHctCJS2JiBhfyFox5RYNa" type="numbering">
          <date when="2008-10-06"/>
        </correspAction>
        <correspAction xml:id="i-RQuyYsHSPnNUGKM4AWwrSs" type="submission">
          <date when="2008-10-03"/>
        </correspAction>
        <correspAction xml:id="i-7qrY24Q5FnAJwTPGXuETzR" type="transfer">
          <date when="2008-10-02"/>
        </correspAction>
        <correspAction xml:id="i-JqAjspoPTFBFzta84aAtpQ" type="assigned"/>
        <correspContext corresp="i-JqAjspoPTFBFzta84aAtpQ">
          <ref type="assignedTo">Utrikesutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-QKeF3J5y4SneHAvvw2UGxQ" type="motBody">
        <div xml:id="i-7coNhcTGFdtgWdH58HhKHc" type="TOC">
          <head xml:id="i-Vx3V7sUDUhcrRmhft24D8q">
            1 Innehållsförteckning
          </head>
          <list xml:id="i-Qend7hEAW48J4t8mTcULeu">
            <item xml:id="i-JZX6ZNNHjPEfVVeXXQwFir">
              2 Förslag till riksdagsbeslut 1
            </item>
            <item xml:id="i-WpPGUH9ebV8sbmJ2yRQmPt">
              3 Inledning 3
            </item>
            <item xml:id="i-Sur8JtHxAfLX9RdbCuKBfL">
              4 Latinamerikas rätt till utveckling 3
            </item>
            <item xml:id="i-EYxtVyAtj6FPDJnyLcJGYr">
              5 Matsuveränitet 5
            </item>
            <item xml:id="i-BL1BW9MxF44AmM3JaquKAs">
              6 Singaporefrågorna 6
            </item>
            <item xml:id="i-N8GWMvcXtsAoaHr96fzyzW">
              7 Jämställda handelsavtal 6
            </item>
            <item xml:id="i-9cowHRYwPg2xpgJYJqs88T">
              8 Handel och fackliga rättigheter 7
            </item>
            <item xml:id="i-B5fmkAeTqAJJKTq9KNQWKT">
              9 Transparenta förhandlingar på lika villkor 7
            </item>
            <item xml:id="i-Romzg8kQiY4wXUouUMeBh8">
              9.1 Uppföljning och utvärdering 8
            </item>
          </list>
        </div>
        <div xml:id="i-2oh8cWdqfEKs23RZ8Hps5d" type="motProposal" subtype="förslag">
          <head xml:id="i-Ejy7ryKuSskNZ1zLjqcLzx">
            2 Förslag till riksdagsbeslut
          </head>
          <list xml:id="i-U7FXNtm1tCxBGBv4U5Qi5u" style="ol">
            <item xml:id="i-1KxKVevV2ugSZJ9fc4zW3">
              Riksdagen tillkännager för regeringen som sin mening vad som
              anförs i motionen om att Sverige ska verka inom EU för att associeringsavtalen
              med Centralamerika och Andinska gemenskapen ska främja utveckling
              och fattigdomsbekämpning.
            </item>
            <item xml:id="i-SJfTzBRdBgp7fB28d4Sug3">
              Riksdagen tillkännager för regeringen som sin mening vad som
              anförs i motionen om att Sverige bör verka inom EU för att associeringsavtalen
              ska analyseras utifrån hur de påverkar möjligheterna att uppnå
              millenniemålen i de berörda länderna.
            </item>
            <item xml:id="i-5pxbu6XTnyoSjeU1gmbd1b">
              Riksdagen tillkännager för regeringen som sin mening vad som
              anförs i motionen om att Sverige inom EU bör verka för att associeringsavtalen
              analyseras utifrån FN:s deklaration om ursprungsfolkens rättigheter.
            </item>
            <item xml:id="i-7CkADo4WYw6MAxKcwZAPUj">
              Riksdagen tillkännager för regeringen som sin mening vad som
              anförs i motionen om att Sverige bör arbeta inom EU för att associeringsavtalen
              med Centralamerika och Andinska gemenskapen utformas så att de
              inte undergräver matsuveräniteten i de berörda länderna.
            </item>
            <item xml:id="i-LTJJGNBwg3gJSCXcrDyYQX">
              Riksdagen tillkännager för regeringen som sin mening vad som
              anförs i motionen om att Sverige inom EU bör verka för att de
              immaterialrättsliga frågorna lyfts ur de fortsatta förhandlingarna.
            </item>
            <item xml:id="i-BVDhFCpYQN7yn3TCEqteLA">
              Riksdagen tillkännager för regeringen som sin mening vad som
              anförs i motionen om att Sverige ska agera för att Singaporefrågorna
              exkluderas från associeringsavtalen med Centralamerika och Andinska
              gemenskapen.
            </item>
            <item xml:id="i-Co9RSrTiwdECuxJbyDU5kc">
              Riksdagen tillkännager för regeringen som sin mening vad som
              anförs i motionen om att Sverige inom EU ska arbeta för att associeringsavtalen
              ska inkludera en analys av hur avtalen förhåller sig till konventionen
              om avskaffande av all slags diskriminering av kvinnor.
            </item>
            <item xml:id="i-VjZguMUiJebeguHUiSpZ73">
              Riksdagen tillkännager för regeringen som sin mening vad som
              anförs i motionen om att Sverige inom EU ska verka för att associeringsavtalen
              med Centralamerika och Andinska gemenskapen villkoras med att
              länderna ratificerar ILO:s åtta kärnkonventioner.
            </item>
            <item xml:id="i-DGv4iJEkXRhb7FnFHHyF6s">
              Riksdagen tillkännager för regeringen som sin mening vad som
              anförs i motionen om att Sverige inom EU ska verka för att ett
              associeringsavtal med Colombia villkoras med att de grova och
              omfattande övergreppen på fackföreningsaktivister upphör.
            </item>
            <item xml:id="i-DaKBqEbnmjjXgkduhjnWjz">
              Riksdagen tillkännager för regeringen som sin mening vad som
              anförs i motionen om att Sverige inom EU ska verka för att de
              fortsatta förhandlingarna om associeringsavtalen sker på spanska.
            </item>
            <item xml:id="i-4vVsdWrSTha72UWyHkNaDn">
              Riksdagen tillkännager för regeringen som sin mening vad som
              anförs i motionen om att Sverige inom EU ska verka för att förhandlingarna
              öppnas upp för deltagande från sociala rörelser i Europa och Latinamerika.
            </item>
            <item xml:id="i-T8Af1XefqJWGYetPxvBjni">
              Riksdagen tillkännager för regeringen som sin mening vad som
              anförs i motionen om att Sverige inom EU ska verka för att associeringsavtalen
              inkluderar tydliga bestämmelser om mekanismer för gemensam uppföljning
              och utvärdering av avtalen.
            </item>
          </list>
        </div>
        <div xml:id="i-CWEUWJKgJT22ZZ6eLRPhWZ" type="motContent">
          <head xml:id="i-DHPwJsuqgpXckuawCPXtPx" type="h1">
            3 Inledning
          </head>
          <p xml:id="i-REFg9y9cnte2W4hfvfoK2q">
            Under hösten 2007 inleddes förhandlingarna om ett associeringsavtal
            mellan EU och Centralamerika (Costa Rica, Guatemala, Honduras,
            Nicaragua, El Salvador), respektive den Andinska gemenskapen (Colombia,
            Peru, Bolivia och Ecuador).
          </p>
          <p xml:id="i-VxrM2PYHZq3boD5pw1RHmL">
            Associeringsavtal är de mest långtgående avtal som EU sluter
            med länder eller grupper av länder. Avtalet vilar på tre ben,
            politisk dialog, utvecklingssamarbete och handel. Relationerna
            mellan EU och Latinamerika sträcker sig långt tillbaka. Sverige
            är inget undantag, vårt långvariga utvecklingssamarbete med länder
            som Bolivia, Nicaragua och Guatemala, årtionden av solidaritetsarbete
            med Latinamerika och det stora antal latinamerikaner som bor i
            Sverige har gett vårt land många och viktiga kopplingar till de
            berörda länderna. Sverige har därför en god möjlighet att spela
            en avgörande roll i relationerna mellan Latinamerika och EU.
          </p>
          <p xml:id="i-ExTGfXRNptdm5njGUnMYL7">
            Avtalen har mötts av kritik och protester från enskilda regeringar,
            men framför allt från sociala rörelser och det civila samhället
            både i Latinamerika och i Europa. Man refererade till erfarenheter
            av handelsavtal med USA där den inhemska latinamerikanska industrin
            påverkats negativt av avtalet, där liberaliseringar lett till
            höjda vatten- och elpriser och där avtalen banat vägen för multinationella
            bolag vars verksamheter inom t.ex. olja och energi lett till tvångsförflyttningar
            av många familjer liksom miljöförstörelse.
          </p>
          <p xml:id="i-BDYpZvDcoeejW6aYP5eJVV">
            I Sverige driver Latinamerikagrupperna och FIAN kampanjen Rent
            mjöl där man kräver att förhandlingarna ska öppnas upp för folkrörelser
            i Latinamerika och Europa, att avtalen ska främja utveckling,
            fattigdomsbekämpning och mänskliga rättigheter såsom rätten till
            mat samt att de s.k. Singaporefrågorna ska exkluderas från avtalen.
            Det är krav som Vänsterpartiet stödjer.
          </p>
          <head xml:id="i-ASXvn8gF3hUdBy4QEzdnnr" type="h1">
            4 Latinamerikas rätt till utveckling
          </head>
          <p xml:id="i-VhV9A2CAxfBiC7g6tva4Ac">
            Handel och handelsregler är centrala i utvecklingssamarbetet.
            Många är historiens exempel på hur orättvisa handelsregler förhindrat
            utveckling och ekonomisk diversifiering och i stället fördjupat
            fattigdom och klyftor i och mellan länder.
          </p>
          <p xml:id="i-JdWnE5L3WrL4Fh4FxsTmpg">
            För EU är Centralamerika eller Andinska gemenskapen mindre marknader.
            Handeln med dessa regioner motsvarar endast en procent av EU:s
            totala handel. Samtidigt har handeln med EU stor betydelse för
            de berörda länderna i Latinamerika. EU är för dessa länder den
            näst största handelpartnern efter USA. Förändringar i handelsreglerna
            kommer därför att ha stora konsekvenser för möjligheten till ekonomisk
            och social utveckling i Latinamerika.
          </p>
          <p xml:id="i-McdmMtGxJnTuvFpcitPupn">
            EU driver nu på för snabba avregleringar och frihandel mellan
            regionerna. Risken är överhängande att detta kommer att ha långtgående
            och negativa effekter på stora delar av industrin och jordbruket
            i de berörda länderna när man ska konkurrera på lika villkor.
            Det är inte svårt att räkna ut vem som kommer att gå förlorande
            ur konkurrensen mellan latinamerikanska småbönder och europeiskt
            industrijordbruk, som 2007 fick 43 miljarder euro i stöd och subventioner.
            Även delar av tillverkningsindustrin är sårbar eftersom den befinner
            sig i ett uppbyggnadsskede och det saknas effektiva regelverk
            och stabila institutioner i många av de berörda länderna i Latinamerika.
            Skulle associeringsavtalen med Centralamerika och Andinska gemenskapen
            utformas på ett sådant sätt att de leder till att småjordbruk
            och tillverkningsindustri slås ut kommer det att ha långtgående
            sociala och ekonomiska effekter och undergräva fattigdomsbekämpning
            och utveckling.
          </p>
          <p xml:id="i-A8B7dATnze8U7aaArjFdeV">
            Vänsterpartiet anser därför att Sverige ska verka inom EU för
            att associeringsavtalen med Centralamerika och Andinska gemenskapen
            ska främja utveckling och fattigdomsbekämpning. Detta bör riksdagen
            som sin mening ge regeringen till känna.
          </p>
          <p xml:id="i-S3uc2gHWB6W6g7YXiYPBJJ">
            År 2000 samlades världens länder och enades, i alla fall på papperet,
            om att göra ett gemensamt krafttag för att bekämpa fattigdomen.
            Resultatet blev millenniemålen. Dessa består av åtta olika delmål
            som ska vara uppfyllda före 2015. Det handlar bl.a. om att halvera
            världens fattigdom och hunger, minska mödradödligheten, öka jämställdheten
            och skapa ett globalt samarbete där länder vidtar åtgärder för
            att bidra till uppfyllandet av målsättningarna. Skulle millenniemålen
            uppnås skulle det innebära att vardagen för 100-tals miljoner
            människor i Latinamerika i grunden skulle förändras.
          </p>
          <p xml:id="i-X8QRfL3b5X3Kx5Q1azyK8B">
            Flera framsteg har gjorts i Latinamerika. Andelen barn som är
            inskrivna i skolan har ökat från 86 till 95 procent sedan 1990,
            barnadödligheten har minskat med mer än 3 procent per år och i
            flera länder har fattigdomen minskat. Dessa framsteg äventyras
            nu av EU:s associeringsavtal. Till exempel hotas milleniemål sju
            om tillgång till rent vatten genom att EU och associeringsavtalen
            vill genomföra avregleringar av tjänster och samhällsservice,
            inklusive vatten. När Bolivia år 2000 privatiserade vattensektorn
            resulterade det i prisökningar på 35 procent och många bolivianer
            förlorade tillgången till rent vatten.
          </p>
          <p xml:id="i-Ut3U82EU2bQpFvRyVStMRP">
            Sverige bör därför verka inom EU för att associeringsavtalen
            ska analyseras utifrån hur de påverkar möjligheterna att uppnå
            millenniemålen i de berörda länderna. Detta bör riksdagen som
            sin mening ge regeringen till känna.
          </p>
          <p xml:id="i-V6prkQAi8xBkVUsPnTcURv">
            Ursprungsfolken är en särskilt utsatt grupp i Centralamerika
            och Andinska gemenskapen. De är i stor utsträckning utsatta för
            ekonomisk och politisk marginalisering och diskriminering. Sammanlagt
            utgör de tio procent av befolkningen. Exemplen är många på hur
            transnationella företag fått koncessioner att exploatera naturresurser
            såsom mineraler, gas och olja m.m. i ursprungsfolkens områden.
            Med dagens utformning kommer EU:s associeringsavtal ytterligare
            att stärka de transnationella företagens rätt på bekostnad av
            ursprungsfolkens rättigheter, vilket går stick i stäv med antagna
            människorättsdeklarationer.
          </p>
          <p xml:id="i-9u3Uc6t5g8DW3EpnBxrzGb">
            I september 2007 antog FN:s generalförsamling en bred deklaration
            om ursprungsfolkens rättigheter som ger dessa grupper rätt till
            landområden de traditionellt brukat och ett omfattande inflytande
            över hur dessa områden och naturresurser används. Sverige bör
            därför inom EU verka för att associeringsavtalen analyseras utifrån
            FN:s deklaration om ursprungsfolken rättigheter. Detta bör riksdagen
            som sin mening ge regeringen till känna.
          </p>
          <head xml:id="i-UJhXzL3SfAkAKLrgQ4dpVf" type="h1">
            5 Matsuveränitet
          </head>
          <p xml:id="i-1dHDZ6eoo7aeBfWF3zhzK">
            I FN:s allmänna förklaring om de mänskliga rättigheterna slår
            man fast att envar har rätt till en levnadsstandard, som är tillräcklig
            för hans egen och hans familjs hälsa och välbefinnande, däri inbegripet
            föda. Rätten till mat är med andra ord en grundläggande mänsklig
            rättighet.
          </p>
          <p xml:id="i-3i23Tmr4SoNJhri6YZTTBP">
            Inom ramen för millenniemålen har världens länder enats om att
            antalet hungriga ska halveras till 2015. Trots det räknas 52 miljoner
            latinamerikaner som hungrande. Antalet har minskat något under
            de senaste åren, men fortfarande återstår mycket för att nå millenniemålet.
            Hungern beror inte på brist på mat, utan på en ojämn fördelning
            av resurserna. I Latinamerika blir detta extra tydligt. Stora
            delar av befolkningen, i synnerhet kvinnor och ursprungsbefolkningen,
            är beroende av jordbruket för sin överlevnad. Samtidigt är jorden
            starkt ojämnt fördelad. Medan multinationella företag bedriver
            storskalig odling av exportgrödor har många latinamerikanska bönder
            svårt att överleva på sina små åkermarker.
          </p>
          <p xml:id="i-Ui3iNaQ2PgcXVvYKLz2JTy">
            För att millenniemålet om hunger ska uppfyllas krävs matsuveränitet,
            med andra ord befolkningens rätt att producera sin mat i sitt
            territorium. Tyvärr går utvecklingen i den motsatta riktningen.
            Genom associeringsavtalen riskerar denna negativa utveckling att
            förstärkas genom att småbönder konkurreras ut av europeiskt industrijordbruk,
            och multinationella företag får lättare att överta åkermark för
            storskalig produktion av exportgrödor och etanol. Sverige bör
            arbeta inom EU för att associeringsavtalen med Centralamerika
            och Andinska gemenskapen utformas så att de inte undergräver matsuveräniteten
            i de berörda länderna. Detta bör riksdagen som sin mening ge regeringen
            till känna.
          </p>
          <p xml:id="i-BwUtW186LpiFs717yRW2u4">
            Ett stort hot mot de berörda ländernas tillgång till mat och
            läkemedel är EU:s försök att inkludera långtgående bestämmelser
            rörande patent och immaterialrätt, genom det s.k. TRIPS plus-regelverket.
            Skulle dessa regler inkluderas i avtalen skulle det möjliggöra
            för företag i EU att söka patent för genetiskt material från utvecklingsländerna
            utan möjlighet till påverkan för den berörda befolkningen, vilket
            riskerar att begränsa tillgången till utsäde för många småbönder.
          </p>
          <p xml:id="i-Axyi2XxwKxfz91etg1ZAHw">
            I synnerhet ursprungsfolken riskerar att drabbas. TRIPS plus
            skulle även innebära att möjligheterna begränsas för de berörda
            länderna att framställa eller köpa billigare kopior av läkemedel,
            vilket skulle drabba de 420 000 människor som lever med hiv i
            Centralamerika och Andinska gemenskapen hårt. Sverige bör inom
            EU verka för att de immaterialrättsliga frågorna lyfts ur de fortsatta
            förhandlingarna. Detta bör riksdagen som sin mening ge regeringen
            till känna.
          </p>
          <head xml:id="i-Nqv7wTQog6BZBW5R9xTo5r" type="h1">
            6 Singaporefrågorna
          </head>
          <p xml:id="i-JSqgN5tsT41omh5e5Puqer">
            EU:s associeringsavtal med Centralamerika och Andinska gemenskapen
            inkluderar de s.k. Singaporefrågorna, frågor som rör regler för
            konkurrens, investeringar och offentlig upphandling. Frågorna
            har redan diskuterats inom WTO (Världshandelsorganisationen) men
            ströks från dagordningen efter omfattande protester från många
            utvecklingsländer.
          </p>
          <p xml:id="i-CcmPX2FSoSQZEgBrxDn6BL">
            EU har trots detta gått vidare och försökt inkludera Singaporefrågorna
            i sina regionala associeringsavtal. Singaporefrågorna skulle innebära
            en tydlig maktförskjutning från beslutsfattare och småföretag
            i Latinamerika till utländska och multinationella företag. Bland
            annat skulle möjligheterna minska radikalt för länder i Centralamerika
            och i Andinska gemenskapen, att ställa krav på social och miljömässig
            hänsyn vid upphandling och utländska investeringar.
          </p>
          <p xml:id="i-BKa3QKUMBJouos7PiqGqpm">
            Vänsterpartiet menar att varje land måste ha rätt att välja sin
            egen väg och sina egna strategier för utveckling och fattigdomsbekämpning.
            Makt behöver flyttas från företagens stängda styrelserum till
            demokratiska arenor. Singaporefrågorna innebär en motsatta utveckling
            och Vänsterpartiet anser att Sveriges ska agera för att Singapore-frågorna
            exkluderas från associeringsavtalen med Centralamerika och Andinska
            gemenskapen. Detta bör riksdagen som sin mening ge regeringen
            till känna.
          </p>
          <head xml:id="i-DLCpJYbomrH9PKX68JcPNi" type="h1">
            7 Jämställda handelsavtal
          </head>
          <p xml:id="i-9vbFaX5y4UuioPwxpqPetA">
            Män och kvinnor påverkas på olika sätt när handelsreglerna förändras,
            eftersom roller och ansvar i ekonomin generellt ser olika ut.
            I flera av de berörda länderna finns en tydlig ekonomisk uppdelning
            mellan män och kvinnor, män arbetar i högre grad i exportjordbruket
            medan kvinnorna återfinns i det småskaliga jordbruket, just den
            del av ekonomin som riskerar att drabbas hårdast av associeringsavtalen.
            Det finns flera exempel på att handelsliberaliseringar har betydligt
            mer negativa effekter för företag ägda av kvinnor än företag ägda
            av män, på grund av att de kvinnliga företagarna ofta har sämre
            tillgångar till det kapital de och krediter som varit nödvändiga
            för de ekonomiska omställningarna.
          </p>
          <p xml:id="i-HUfBsyKn68NLb6rCtmkeqU">
            Sverige borde vara ett föregångsland med målet att påverka förhandlingar
            och nya handelsavtal internationellt så att dessa inkluderar en
            analys av hur avtalen påverkar kvinnor och de millenniemål som
            berör kvinnors situation. Sverige ska därför inom ramen för EU
            arbeta för att associeringsavtalen ska inkludera en analys av
            hur avtalet förhåller sig till konventionen om avskaffande av
            all slags diskriminering av kvinnor. Detta bör riksdagen som sin
            mening ge regeringen till känna.
          </p>
          <head xml:id="i-D1U9Ys9Z7ncbjXV4VyHXZe" type="h1">
            8 Handel och fackliga rättigheter
          </head>
          <p xml:id="i-DbLKvVyj4f72AbRxUAy6rz">
            I flera av de länder som omfattas av EU:s förhandlingar om associeringsavtal
            sker omfattande och grova brott mot de fackliga rättigheterna.
            Colombia är det tydligaste exemplet. 2006 mördades 78 människor
            där på grund av sitt fackliga arbete åtta fler än året innan.
            Även då det gäller straffrihet utmärker sig Colombia. Under 2007
            fann ILO att av 1 165 registrerade brott mot fackligt aktiva gick
            bara 56 till domstol. Av dem hade bara tio lett till fällande
            domar. Dessutom framkom oroande bevis för myndighetsinblandning
            i morden. Paramilitära grupper och säkerhetstjänstemän har varit
            inblandade i de flesta av morden på fackligt aktiva i Colombia
            de senaste åren.
          </p>
          <p xml:id="i-68XmrTn7Fh2Uwq92X1a3cg">
            Vänsterpartiet anser att det inte är rimligt att EU:s inre marknad
            öppnas för länder och företag som skapat sig konkurrensfördelar
            genom grova och omfattande brott mot de fackliga rättigheterna.
            EU borde i stället understödja lokala krav från fackföreningar
            om ökad respekt för deras arbete. Sverige borde inom ramen för
            EU verka för att associeringsavtalen med Centralamerika och Andinska
            gemenskapen villkoras med att länderna ratificerar ILO:s åtta
            kärnkonventioner. Detta bör riksdagen som sin mening ge regeringen
            till känna.
          </p>
          <p xml:id="i-GYPYiBHVdEwZPkeuwdVCU1">
            Med tanke på den ytterst allvarliga situationen i Colombia för
            fackligt aktiva måste EU använda de pågående förhandlingarna för
            att tydligt avkräva avsevärda förbättringar rörande de fackliga
            rättigheterna i landet innan ett avtal kan undertecknas. Sverige
            bör verka inom EU för att ett associeringsavtal med Colombia villkoras
            med att de grova och omfattande övergreppen på fackföreningsaktivister
            upphör. Detta bör riksdagen som sin mening ge regeringen till
            känna.
          </p>
          <head xml:id="i-KTFdjS81jRaMW9XBJ47q9e" type="h1">
            9 Transparenta förhandlingar på lika villkor
          </head>
          <p xml:id="i-7LbAXXPSSJGouH8D3QwwFT">
            EU:s associeringsavtal kommer att påverka de berörda länderna
            i Latinamerika på en lång rad områden och i stor omfattning. Eftersom
            avtalen är oerhört omfattande och detaljerade krävs omfattande
            resurser för att kunna bedriva förhandlingar. Här är förutsättningarna
            i grunden olika för EU å ena sidan och länder som Nicaragua, Bolivia
            och Guatemala å andra sidan. Det är därför avgörande att EU inte
            försöker forcera förhandlingarna utan tar hänsyn till motpartens
            begränsade kapacitet för förhandlingarna.
          </p>
          <p xml:id="i-3yyJpjbyCy1XxMfYmnG2um">
            Inledningsvis fördes förhandlingarna på enbart engelska med dessa
            spanskspråkiga länder, men efter protester från Andinska gemenskapen
            förs nu förhandlingarna på spanska. Men fortfarande tvingas länderna
            i Centralamerika förhandla om dessa avgörande avtal på engelska.
            Sverige bör inom EU verka för att de fortsatta förhandlingarna
            om associeringsavtalen sker på spanska. Detta bör riksdagen som
            sin mening ge regeringen till känna.
          </p>
          <p xml:id="i-VbGKKGCLBktn1sBWTycdaW">
            Det är även viktigt att förhandlingarna blir transparenta och
            inkluderande så att det civila samhället och sociala rörelser
            har möjlighet att delta i förhandlingarna och påverka utformningen
            av avtalen. Sverige bör inom ramen för EU verka för att förhandlingarna
            öppnas upp för deltagande från sociala rörelser i Europa och Latinamerika.
            Detta bör riksdagen som sin mening ge regeringen till känna.
          </p>
          <head xml:id="i-VAF32rosbciFsJuW9Sz9vT" type="h2">
            9.1 Uppföljning och utvärdering
          </head>
          <p xml:id="i-JSFnWndmTdibXzH2hVVZN7">
            EU:s associeringsavtal täcker en lång rad frågor. Där ingår avtal
            om tjänstehandel, de s.k. Singaporereglerna om utländska investeringar,
            immaterialrätt, konkurrens och offentlig upphandling. Kring allt
            detta finns en rad oklarheter. Det är svårt att i förväg säga
            vilka effekter olika delar ett kommande handelsavtal kommer att
            få. Det är också mycket oklart om de berörda länderna kommer att
            ges tillräckliga möjligheter att skydda sitt jordbruk eller andra
            känsliga delar av sin ekonomi. De bestämmelser om skyddsmekanismer
            och undantag för särskilda produkter, som nu diskuteras inom WTO
            bör utgöra miniminivå i associeringsavtalen.
          </p>
          <p xml:id="i-cWAynEXEginXY5rZPUVDM">
            Enligt EU:s egna riktlinjer ska en konsekvensanalys genomföras
            av varje handelsavtal, så har dock fortfarande inte skett. Vi
            anser att när så mycket är oförutsägbart när det gäller olika
            delar av associeringsavtalen bör dessa innehålla tydliga bestämmelser
            om mekanismer för gemensam uppföljning och utvärdering av avtalen.
            Detta bör riksdagen som sin mening ge regeringen till känna.
          </p>
        </div>
        <div xml:id="i-B4RoPEuNDK13zWWQeEKrGf" type="motSignatures">
          <list xml:id="i-9stXKmLzPdFJDa3pns4rEL">
            <item xml:id="i-A1iPwgjx2URbBEuDVLL5Ha" who="i-K3yJ7rruozYUK99nj91ffc">
              Hans Linde (v)
            </item>
            <item xml:id="i-AzKLbqHmY6KqrdS7Yt721v" who="i-JxxHuvwXWsJTZYTnBZLHj">
              Marianne Berg (v)
            </item>
            <item xml:id="i-W47R4c6MaLFH35aTRL5rrS" who="i-548HUVvKe8n48M3pQmFeUC">
              Amineh Kakabaveh (v)
            </item>
            <item xml:id="i-121mBEWibZhrNxashzoLwi" who="i-6MWLY5JdykMGLLUo96skfp">
              Lena Olsson (v)
            </item>
            <item xml:id="i-EsFnSCeFhZmfdLBKRQUTk5" who="i-991obiMTz36s9V7z3YpuZk">
              Gunilla Wahlén (v)
            </item>
            <item xml:id="i-8NQmjGNfwqJgTqB75hLaAa" who="i-2aZQBvMx8o6ihusfvExbt8">
              Alice Åström (v)
            </item>
          </list>
        </div>
      </div>
    </body>
  </text>
</TEI>
