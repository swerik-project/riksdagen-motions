<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200001/mot_200001_MJ_0006/mot_200001_MJ_0006-0001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            2000/01 mnr: MJ6 pnr: fp1129
          </p>
          <p>
            Motion till riksdagen 2000/01:MJ6
          </p>
          <p>
            av Harald Nordlund och Lennart Kollmats (fp) med anledning av
            prop. 2000/01:47
          </p>
          <p>
            Ändringar i bilskrotningslagen
          </p>
          <p>
            Förslag till riksdagsbeslut
          </p>
          <p>
            1. Riksdagen tillkännager för regeringen som sin mening vad i
            motionen anförs om ett försäkringssystem vad gäller bilskrotning.
            2. Riksdagen tillkännager för regeringen som sin mening vad i
            motionen anförs om att i avvaktan på förslag om försäkringssystem
            bilskrotnings- premien skall höjas till 3 000 kr.
          </p>
          <p>
            Inledning
          </p>
          <p>
            Regeringen föreslår i sin proposition Ändringar av bilskrotningslagen
            2000/01:47 bl.a. att endast auktoriserade bilskrotare får sköta
            skrotningar av en personbil, buss eller lastbil om fordonets totalvikt
            understiger 3 500 kg. Vidare föreslås i propositionen höjningar
            av skrotningsavgiften och skrotningspremien. Folkpartiet har länge
            förordat en höjning av skrotningspremien på fordon, framförallt
            av miljömässiga skäl. Fordon som ställs ute i naturen utgör ett
            reellt miljöproblem och det är av den anledningen angeläget att
            snabbt finna en lösning på detta problem. Åtgärder för att stimulera
            till att ställa av gamla och miljöovänliga bilar måste dock kombineras
            med att vid nyskaffning premiera köp av säkra och bränslesnåla
            bilar.
          </p>
          <p>
            Kretsloppsförsäkring bättre än skrotningavgift
          </p>
          <p>
            Sedan 1998 har vi producentansvar för bilar. Från och med 2002
            kommer producentansvaret att gälla inom hela EU. Det är utmärkt
            av många skäl. Skrotbilar innehåller ett stort antal miljöstörande
            ämnen och komponenter, t.ex. oljor, lösningsmedel, PCB och bromerade
            flamskyddsmedel. Dessutom är övergivna skrotbilar ett växande
            problem.
          </p>
          <pb facs="riksdagen-motions-pdf/data/200001/mot_200001_MJ_0006/mot_200001_MJ_0006-0002.pdf"/>
          <p>
            2000/01:MJ6
          </p>
          <p>
            När regeringen nu föreslår en höjning av skrotningspremien som
            utgår till bilägarna är det därför välkommet. Men regeringens
            förslag innebär en mycket blygsam höjning av skrotningsavgiften
            från dagens 500 kronor till 1 500 kronor. Med en sådan höjning
            blir nettoutfallet av att skrota sitt bilvrak förvisso positivt,
            men fortfarande mycket lågt. En bilägare som lämnar bilen till
            skrot får netto ut bara 500-600 kronor sedan skrotningen betalts.
            Vi menar att skrotningspremien bör höjas till 3 000 kronor. En
            sådan avgift skulle öka incitamenten att ta osäkra och mycket
            miljöfarliga bilar ur drift snabbare. Det skulle göra att vi får
            en renare bilpark och en renare natur. Höjningen skall gälla i
            avvaktan på införande av ett försäkringssystem och finansieras
            genom fonden.
          </p>
          <p>
            Försäkring av producentansvaret
          </p>
          <p>
            Sett ut lagstiftarens synvinkel borde det vara väsentligt att
            producentansvaret definieras som ett individuellt ansvar för varje
            producent. Det individuella ansvaret ger tillverkaren ekonomiska
            incitament att förbättra sina produkter och att intressera sig
            för övriga delar av återvinningsprocessen som transporter och
            skrotning. Om lagstiftaren formulerar ansvaret som individuellt
            för varje producent sätter man press på tillverkarna att ta fram
            en tydlig bild av återvinningskostnad för produkter inom samma
            område. Höjningen av skrotningspremien är bara en liten del av
            de förändringar som krävs för att få miljövänligare bilar. Dagens
            producentansvar är mycket diffust och leder knappast till att
            vi på sikt får bilar som är bättre kretsloppsanpassade och innehåller
            färre miljöskadliga ämnen och komponenter. Producentansvaret innebär
            idag att alla bilar beläggs med en skrotningsavgift som tas ut
            som ett engångsbelopp i samband med försäljning. Avgiften går
            till den statliga bilskrotningsfonden som ger bidrag för skrotningskostnader
            i vissa fall och till utbetalning av skrotningspremier i andra
            fall. Så som producentansvaret utformats ger det inga incitament
            för den enskilde biltillverkaren att kretsloppsanpassa bilarna
            redan vid produktionen. Avgiften är densamma för alla bilar —
            oavsett hur svåra de är att omhänderta. Därmed får inte producentansvaret
            den viktiga dynamiska effekt som innebär att produkter ständigt
            anpassas till en uthållig utveckling. Dagens producentansvar där
            staten tar ut generella avgifter för alla bilar bör därför ersättas
            med ett marknadsekonomiskt system med retsloppsförsäkringar som
            ger den enskilde biltillverkaren motiv att förbättra bilarna ur
            miljösynpunkt. Om lagstiftaren formulerar ett individuellt producentansvar
            är det troligt att försäkring blir ett naturligt alternativ att
            överväga för tillverkare av fordon och elektroniska produkter.
            Det blir med denna lösning upp till producenten att avgöra för
            vilka produkter han väljer örsäkring och för vilka han väljer
            andra lösningar. Såvitt vi vet har ännu ingen försäkring tecknats
            som täcker producentansvaret för personbilar, men det pågår diskussioner
            om en sådan hos ett flertal producenter och importörer. Vårt förslag
            är att försäkring blir huvudalternativet inom bilindustrin, men
            eftersom producentansvaret gäller
          </p>
          <pb facs="riksdagen-motions-pdf/data/200001/mot_200001_MJ_0006/mot_200001_MJ_0006-0003.pdf"/>
          <p>
            för bilar tillverkade från och med 1998 får skrotningen enligt
            det nya regelverket inte någon reell omfattning förrän om ca 5—10
            år. Vi menar att försäkringslösningen har klara fördelar jämfört
            med andra system. En försäkring ger garanti och därtill finns
            fördelen att försäkringsbolagen redan har en för ändamålet anpassad
            verksamhet som står under kontroll av statlig myndighet. Vidare
            är ett försäkringsbolag en organisation med vana att upphandla
            de entreprenörer som behövs för att utföra reparationer och andra
            åtgärder när en skada har skett. Försäkringslösningen är likaså
            konsumentvänlig genom att konsumenternas kostnad för återvinningen
            blir lägsta möjliga, samtidigt som den har positiva miljöeffekter.
            Lösningen främjar hög återvinningsgrad genom att slutanvändaren
            kan lämna till skrotning utan kostnad. Ur samhällelig synvinkel
            är det av vikt att finansieringen av återvinningen är garanterad
            även om producenten eller importören inte driver verksamhet i
            landet när bilen skall skrotas.
          </p>
          <p>
            Stockholm den 19 januari 2001
          </p>
          <p>
            Harald Nordlund (fp) Lennart Kollmats (fp)
          </p>
          <p>
            2000/01:MJ6
          </p>
        </div>
      </div>
    </body>
  </text>
</TEI>
