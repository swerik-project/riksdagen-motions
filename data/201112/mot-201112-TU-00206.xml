<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201112-TU-00206">
  <teiHeader>
    <fileDesc>
      <titleStmt>
        <title>Utredning av höghastighetsbanor</title>
        <author corresp="i-UQcnRomhD3QwUvHJm9NQo2">av Johan Andersson (S)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Utredning av höghastighetsbanor</title>
          <idno type="rdwebb">GZ02T206</idno>
          <rs type="number">T206</rs>
          <orgName type="comitteeAbbreviation">TU</orgName>
          <ref type="dokument_url_text">http://data.riksdagen.se/dokument/GZ02T206/text</ref>
          <ref type="dokument_url_html">http://data.riksdagen.se/dokument/GZ02T206</ref>
          <ref type="dokumentstatus_url_xml">http://data.riksdagen.se/dokumentstatus/GZ02T206</ref>
          <ref type="doc">http://data.riksdagen.se/fil/04A00DC8-E5A1-45FD-8270-28345646CA18</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-UQcnRomhD3QwUvHJm9NQo2</idno>
            <name>Johan Andersson</name>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-BMWfmjUtq2utu7h4PumaDU" type="signed"/>
        <correspContext corresp="i-BMWfmjUtq2utu7h4PumaDU">
          <note type="signatory" corresp="i-UQcnRomhD3QwUvHJm9NQo2"/>
        </correspContext>
        <correspAction type="numbering" xml:id="i-3QwgRqQ1vE3Ke6CyV5Pexs">
          <date when="2011-09-27"/>
        </correspAction>
        <correspAction type="submission" xml:id="i-KB8EJsu5WzYdoKHpe2AByH">
          <date when="2011-09-23"/>
        </correspAction>
        <correspAction type="transfer" xml:id="i-ByctkMfufiV9X9D97WjVpi">
          <date when="2011-09-21"/>
        </correspAction>
        <correspAction type="assigned" xml:id="i-4cCLRsqJBiTXCQxTiCZ5p9"/>
        <correspContext corresp="i-4cCLRsqJBiTXCQxTiCZ5p9">
          <ref type="assignedTo">Trafikutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader"/>
      <div type="motBody">
        <div type="motProposal" subtype="förslag">
          <head xml:id="i-XEhWYh4C1Xa4k8XNZCCBwE">
            Förslag till riksdagsbeslut
          </head>
          <p xml:id="i-ThdVULYjiy18gM2e9xAzkM">
            Riksdagen tillkännager för regeringen som sin mening vad som
            anförs i motionen om att i infrastrukturplaneringen studera förutsättningarna
            för höghastighetsbanor kopplade till det europeiska höghastighetsnätet.
          </p>
        </div>
        <div type="motContent">
          <head type="h1" xml:id="i-AYJgSe4hr32dCtJD4Urd3W">
            Motivering
          </head>
          <p xml:id="i-75Xx6BN5eXEJe1r7MDVnxG">
            Våren 2010 beslöt regeringen om de ekonomiska ramarna för den
            nationella planen för investeringar och underhåll av infrastrukturen
            för perioden 20102021 samt om länsplanerna. Beslutet redovisades
            av regeringen i en skrivelse om åtgärdsplanering för transportsystemet
            20102021 som behandlades av riksdagen i juni 2010.
          </p>
          <p xml:id="i-5QWF5ZboV7cB8BHEPokZof">
            För två år sedan kom den utredning som regeringen tillsatt om
            förutsättningarna för en utbyggnad av höghastighetsbanor i Sverige.
            Utredningen Höghastighetsbanor Ett samhällsbygge för stärkt utveckling
            och konkurrenskraft hade i uppdrag att analysera om en eventuell
            utbyggnad kan bidra till att uppnå samhällsekonomiskt effektiva
            och hållbara transportlösningar för ett utvecklat transportsystem
            med förbättrad kapacitet, framkomlighet och tillgänglighet. I
            utredningsuppdraget ingick även att studera effekter, kostnader
            och finansiering av en eventuell utbyggnad samt föreslå en översiktlig
            sträckning och eventuell etappindelning.
          </p>
          <p xml:id="i-FbUpa1FpYYxVZ1V56gfFtB">
            Utredningen föreslog att separata höghastighetsbanor, Götalandsbanan
            respektive Europabanan, byggs på sträckorna StockholmGöteborg
            och StockholmMalmö för trafik i upp till 320 kilometer i timmen.
          </p>
          <p xml:id="i-SovvnwuoiH6mSdHYEWLS5a">
            Under hösten 2009 var utredningen föremål för en bred remissbehandling.
            Utredningen skickades av Näringsdepartementet på remiss till sammanlagt
            99 remissinstanser.
          </p>
          <p xml:id="i-P66z7P5xQw5126QGyUhPf">
            Sammanlagt inkom vid remisstidens utgång till departementet yttranden
            från 170 remissinstanser, varav 93 på eget initiativ. Det stora
            antalet inkomna remissyttranden visar det breda engagemang som
            finns i frågan om svenska höghastighetsbanor.
          </p>
          <p xml:id="i-UT6wAUS4xj19mUEXVhD2aq">
            I en av Näringsdepartementet utarbetad sammanställning sammanfattas
            remissopinionens uppfattningar. En nedkortad version av sammanfattningen
            redovisas nedan:
          </p>
          <list style="ul">
            <item xml:id="i-6tXjaEQAh1WPu1sWj14tZG">
              En övervägande majoritet av instanserna delar utredarens uppfattning
              att en utbyggnad av höghastighetsbanor bör ses som ett samhällsbygge
              för stärkt utveckling och konkurrenskraft. Många motiverar det
              med att höghastighetsbanor kan bidra till en positiv regional
              utveckling, ökad regional och nationell tillväxt samt minskad
              miljöpåverkan från transporter.
            </item>
            <item xml:id="i-Dw4bFyNGZQzVp5a5PRWTTo">
              En stor majoritet av instanserna är positiva till en satsning
              på infrastruktur för höghastighetståg. Flertalet påtalar dock
              att en sådan satsning inte får ske på bekostnad av andra angelägna
              investeringar i väg- och järnvägsnätet. Betänkandet utgör, enligt
              flera remissinstanser, inte ett tillräckligt underlag för beslut.
              Olika motiv för detta förs fram, men vanligast är uppfattningen
              att det krävs mer ingående utredningar, förstudier och analyser
              av effekter, kostnader och finansiering innan ett definitivt beslut
              kan fattas.
            </item>
            <item xml:id="i-QAjWf8Z7T8YfxS2xcuVHAQ">
              Flertalet av instanserna ser det som mycket positivt att höghastighetsbanorna
              kopplas samman med det befintliga järnvägsnätet i landet, med
              de stora flygplatserna samt med ett framtida europeiskt järnvägsnät
              för höghastighetståg.
            </item>
            <item xml:id="i-6bFUFsaS1DxGYruSfmDcEj">
              En majoritet av instanserna stödjer utredarens förslag om att
              regering och riksdag bör fatta ett samlat beslut om finansiering
              av höghastighetsbanor.
            </item>
            <item xml:id="i-94UJDXzhf4zK6u2HJRubAS">
              Det finns en tveksamhet till den del av finansieringsmodellen
              som innebär medfinansiering från kommuner och regioner till höghastighetsbanor.
            </item>
          </list>
          <p xml:id="i-SbhHKdKy3dRtYn4jhgdjgg">
            I regeringens skrivelse till riksdagen våren 2010 om åtgärdsplanering
            för transportsystemet 20102021 aviserades ett fortsatt utredningsarbete
            om svenska höghastighetsbanor.
          </p>
          <p xml:id="i-RCVeKCkL4hjXQDwecZ7zN6">
            I skrivelsen anger regeringen:
          </p>
          <p xml:id="i-N55dJJ42Sf4DLH8NFNXfRc">
            Den tveksamma samhällsekonomiska lönsamheten för höghastighetsbanorna
            och de stora kvarstående osäkerheterna innebär att regeringen
            har valt att prioritera andra mer angelägna infrastrukturåtgärder
            för perioden 20102021. Regeringen avser att ytterligare utreda
            förutsättningar och kostnader för höghastighetsbanor i Sverige.
            En utgångspunkt är härvid betänkandet som presenterades i september
            2009.
          </p>
          <p xml:id="i-KJLnKmzLNvzFoX6Jip12bk">
            Den av regeringen aviserade nya utredningen av höghastighetsbanor
            har ännu inte tillsatts. Det har nu gått två år sedan den första
            utredningen Höghastighetsbanor Ett samhällsbygge för stärkt utveckling
            och konkurrenskraft presenterades. Både i själva utredningen och
            i olika remissyttranden över denna har det pekats på en rad frågor
            som kräver ett fortsatt utredningsarbete. Det gäller exempelvis
            frågor om samhällsekonomisk lönsamhet, anläggnings- och driftskostnader,
            finansiering och finansieringsmodell, organisation och genomförande.
          </p>
          <p xml:id="i-DYsQHDpkdSqKWVFXYepRqz">
            Sammantaget pekade flera remissinstanser på att det krävs mer
            ingående utredningar, förstudier och analyser av effekter, kostnader
            och finansiering innan ett definitivt beslut kan fattas. Oavsett
            uppfattning i sakfrågan är det lätt att instämma i denna uppfattning
            som kom till uttryck i både tidigare genomförd utredning och remissopinion.
          </p>
          <p xml:id="i-U9qUKN7NwX87NFwFZvPV2n">
            Till bilden hör att ett stort antal kommuner utmed en eventuell
            framtida Götalandsbana och Europabana under många år har bedrivit
            ett omfattande planeringsarbete och lagt ut markreservat för nya
            banor i sina översiktsplaner.
          </p>
          <p xml:id="i-QY7jKLPyGBH1NFs6tz8qKw">
            Ju längre tillsättandet av den av regeringen aviserade nya utredningen
            dröjer, desto längre tid tar det innan ett definitivt beslut kan
            fattas av staten i frågan om höghastighetsbanor i Sverige. Detta
            riskerar att medföra uteblivna investeringar och förlust av nya
            arbetstillfällen lokalt i de berörda kommunerna. Ett utdraget
            besked om vad svenska staten vill i frågan om höghastighetsbanor
            innebär osäkerhet om den framtida användningen av stora, centralt
            belägna markområden i kommunerna. Därför måste berörda kommuner
            få ett besked från staten i frågan om höghastighetsbanor så snart
            den nya utredningen är klar med att ta fram erforderligt beslutsunderlag.
            Det kostar att vänta. Den kostnaden är avsevärt större än den
            för ett snabbt utredningsarbete från statens sida.
          </p>
          <p xml:id="i-JihpMUZvJogPfbNUkXRxCM">
            Planering och finansiering av höghastighetsbanor är exempel på
            frågeställningar som särskilt behöver analyseras vidare. Hur detta
            ska ske och vem som ska göra vad bör anges i ett kommande regeringsbeslut
            om att ytterligare utreda förutsättningar och kostnader för höghastighetsbanor
            i Sverige. Andra viktiga frågor att se över är formerna för samverkan
            med berörda myndigheter och planeringsansvariga organ i Danmark
            och Tyskland för samråd om kapacitet, standard och hastighet för
            att möjliggöra en sammankoppling av Sverige med det europeiska
            höghastighetsnätet.
          </p>
          <p xml:id="i-Xx8VwhqrmdGioERd3i7cHc">
            Vid ett svensk-danskt ministermöte i Limhamn för att uppmärksamma
            Öresundsbrons 10-årsjubileum och diskutera hur samarbetet kan
            fördjupas för att främja fortsatt utveckling i regionen antogs
            en deklaration kallad Öresund en region i utveckling. I deklarationen
            anges att regeringarna ska tillsätta en svensk-dansk tjänstemannagrupp
            som ska undersöka behovet av och möjligheterna till en ny fast
            Öresundsförbindelse för väg och järnväg mellan Helsingborg och
            Helsingör. Denna fråga bör ingå i ett fortsatt utredningsarbete
            om svenska höghastighetsbanor.
          </p>
          <p xml:id="i-YSb8n5bz1aACPWvq3W1aX2">
            Problemen med den bristande kapaciteten på det svenska järnvägsnätet
            ökar.
          </p>
          <p xml:id="i-B6X4CuGmDs2bCYgPrAxMbX">
            I utredningen Höghastighetsbanor Ett samhällsbygge för stärkt
            utveckling och konkurrenskraft pekades det på kapacitetsproblemen
            på särskilt Västra stambanan och Södra stambanan. Kapacitetsproblemen
            på det svenska järnvägsnätet och särskilt i storstadsregionerna
            är väl kända och beskrivna i ett stort antal utredningar genomförda
            av dåvarande Banverket. Problematiken är även uppmärksammad inom
            det nya Trafikverket.
          </p>
          <p xml:id="i-Dqin28EvgqBeHAz8fypS7q">
            Den positiva utvecklingen med en ökad tågtrafik i Sverige förstärker
            kapacitetsproblemen. Särskilt allvarlig är situationen när olika
            typer av tågtrafik med olika hastigheter ska samsas på befintliga
            spår, som t ex X2000- och Intercitytåg, regionaltåg, pendeltåg,
            godstransporter och internationell trafik. Konkurrensen om utrymmet
            på spåren kommer att öka. Därmed förstärks konflikterna mellan
            nationell persontrafik kontra godstrafik, internationella persontåg
            kontra internationella godståg samt nationell långväga tågtrafik
            kontra regionaltågens och pendeltågens behov av regelbundna tåglägen
            i tidtabellen, särskilt under rusningstid.
          </p>
          <p xml:id="i-5EMmP83GcQFtQPvrSFCKVE">
            Vi ser redan oroande tendenser till att etablerade och av resenärerna
            uppskattade trafikupplägg med regelbundna avgångstider inom regional-
            och pendeltågstrafiken riskerar att trängas undan till förmån
            för annan trafik på grund av bristande kapacitet på spåren.
          </p>
          <p xml:id="i-D9n3Qad9K17dDiXGxcdqqN">
            Den nuvarande situationen med kapacitetsproblemen på särskilt
            Västra stambanan och Södra stambanan är ohållbar och måste lösas
            genom både kortsiktiga åtgärder som eliminering av flaskhalsar
            och långsiktiga lösningar. Det höga kapacitetsutnyttjandet leder
            till en ökad känslighet för störningar. Förtroendet för järnvägen
            som transportmedel riskerar att eroderas bland resenärer och godskunder
            om inte kapacitetsfrågorna löses. Fler kapacitetshöjande projekt
            och trimningsåtgärder måste till i regioner där tågtrafiken är
            som intensivast. Omfattande investeringar måste genomföras såväl
            under som bortom den nu fastställda nationella infrastrukturplanen
            för 20102021 i avvaktan på att långsiktigt ökad kapacitet frigörs
            för godstrafikens och den regionala persontrafikens behov genom
            tillkomsten av eventuella höghastighetsbanor i Sverige. I den
            tidigare genomförda utredningen om höghastighetsbanor pekas det
            på fördelarna på lång sikt med att bygga höghastighetsbanor. Där
            anges följande:
          </p>
          <p xml:id="i-TsZuKTLEYVCHe7eJtZEqow">
            På avsnitt med mycket hög efterfrågan som till exempel kring
            storstäderna kan man genom att bygga ut till totalt fyra spår
            separera den långsamma trafiken från den snabba om man väljer
            att bygga det tillkommande dubbelspåret i form av höghastighetsbanor.
            En fördel med att bygga två helt nya spår är att de kan ges en
            rakare sträckning och därmed tillåta högre hastigheter än om man
            väljer att bygga ett extra dubbelspår längs med en redan befintlig
            bana.
          </p>
          <p xml:id="i-3qCajNvQexQqchNRKC6s5J">
            I utredningen görs även det viktiga konstaterandet att med höghastighetsbanor
            fördubblas antalet möjliga tåglägen, och gjorda simuleringar visar
            att det går att köra 23 gånger fler godståg på Västra stambanan
            och Södra stambanan under dagen. Utredningen anger att den kapacitet
            som frigörs inom det nuvarande järnvägssystemet kommer att ha
            en mycket stor betydelse för möjligheten att öka järnvägstransporternas
            andel av godstransporterna.
          </p>
        </div>
        <div type="motSignatures">
          <list>
            <item xml:id="i-FqRJv2BzVSSBEUZJanUJJ1">
              Johan Andersson (S)
            </item>
          </list>
        </div>
      </div>
    </body>
  </text>
</TEI>
