<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201718-KrU-03603">
  <teiHeader>
    <fileDesc>
      <titleStmt>
        <title>Kultur för alla</title>
        <author corresp="i-7Gy2xwC7Jyimjy9QTKnQEf">av Rossana Dinamarca m.fl. (V)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2017/18:3603 av Rossana Dinamarca m.fl. (V)</title>
          <idno type="rdwebb">H5023603</idno>
          <rs type="number">3603</rs>
          <orgName type="comitteeAbbreviation">KrU</orgName>
          <ref type="dokument_url_text">http://data.riksdagen.se/dokument/H5023603/text</ref>
          <ref type="dokument_url_html">http://data.riksdagen.se/dokument/H5023603</ref>
          <ref type="dokumentstatus_url_xml">http://data.riksdagen.se/dokumentstatus/H5023603</ref>
          <ref type="docx">http://data.riksdagen.se/fil/88FBDB23-3F3E-4FBC-8E9D-186F059F9ED8</ref>
          <ref type="pdf">http://data.riksdagen.se/fil/DAEFE2DA-FA9B-42DA-9C01-47DE52043B54</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-7Gy2xwC7Jyimjy9QTKnQEf</idno>
            <name>Rossana Dinamarca</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-8voj19hLWTGJHkxNP79tRb</idno>
            <name>Nooshi Dadgostar</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-7EGhEVdWhirq9oiHvVcrQR</idno>
            <name>Lotta Johnsson Fornarve</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-3SiHjpmKqDX1ahURx9ZWt3</idno>
            <name>Maj Karlsson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-9XTMNkDLu5u66FsWiwysh1</idno>
            <name>Karin Rågsjö</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-PAfMpaW8KP2UfRTBpXARTc</idno>
            <name>Linda Westerlund Snecker</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-B4hV7rgBZqLtXzSvZhQHbo</idno>
            <name>Mia Sydow Mölleby</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-Ht9J2ZrEny76d7Dtaursr2" type="signed"/>
        <correspContext corresp="i-Ht9J2ZrEny76d7Dtaursr2">
          <note type="signatory" corresp="i-7Gy2xwC7Jyimjy9QTKnQEf"/>
          <note type="signatory" corresp="i-8voj19hLWTGJHkxNP79tRb"/>
          <note type="signatory" corresp="i-7EGhEVdWhirq9oiHvVcrQR"/>
          <note type="signatory" corresp="i-3SiHjpmKqDX1ahURx9ZWt3"/>
          <note type="signatory" corresp="i-9XTMNkDLu5u66FsWiwysh1"/>
          <note type="signatory" corresp="i-PAfMpaW8KP2UfRTBpXARTc"/>
          <note type="signatory" corresp="i-B4hV7rgBZqLtXzSvZhQHbo"/>
        </correspContext>
        <correspAction type="submitted" xml:id="i-Fuf44WeD96ZNmjFRcFf6sH">
          <date when="2017-10-05"/>
          <time when="14:46:04"/>
        </correspAction>
        <correspAction type="reviewed" xml:id="i-3JpFdvWrR42zHdFv2UKmsE">
          <date when="2017-10-05"/>
          <time when="15:59:57"/>
        </correspAction>
        <correspAction type="referred" xml:id="i-KkpnM2XiLhMgTqw6c3TPra">
          <date when="2017-10-13"/>
        </correspAction>
        <correspAction type="assigned" xml:id="i-Tv5jfBKBzwe8gkux66TJzJ">
          <date when="2018-09-28"/>
          <time when="15:34:01"/>
        </correspAction>
        <correspContext corresp="i-Tv5jfBKBzwe8gkux66TJzJ">
          <ref type="assignedTo">Kulturutskottet</ref>
        </correspContext>
        <correspAction type="behandlas_i" xml:id="i-VKePZhr9wMJU1viGKj6Nek"/>
        <correspContext corresp="i-VKePZhr9wMJU1viGKj6Nek">
          <ref type="uppgift">2017/18:KrU5</ref>
          <ref type="ref_dok_id">H501KrU5</ref>
          <ref type="ref_dok_typ">bet</ref>
          <ref type="ref_dok_rm">2017/18</ref>
          <ref type="ref_dok_bet">KrU5</ref>
          <ref type="ref_dok_titel">Kultur för alla</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-G2JPKvcSnAMvBD7PibFL6H"/>
        <correspContext corresp="i-G2JPKvcSnAMvBD7PibFL6H">
          <ref type="uppgift">2017/18:UbU16</ref>
          <ref type="ref_dok_id">H501UbU16</ref>
          <ref type="ref_dok_typ">bet</ref>
          <ref type="ref_dok_rm">2017/18</ref>
          <ref type="ref_dok_bet">UbU16</ref>
          <ref type="ref_dok_titel">Högskolan</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">Motion till riksdagen 2017/18:3603 av Rossana Dinamarca m.fl. (V) Kultur för alla</div>
      </div>
      <div type="motBody">
        <div type="motProposal" subtype="förslag">
          <head xml:id="i-2NC8mBVFFaHLKf8oXUeeoS">
            Förslag till riksdagsbeslut
          </head>
          <list style="ol">
            <item xml:id="i-4CWQiK7w9wk1MHhjAS2p6j">
              Riksdagen ställer sig bakom det som anförs i motionen om att
              regeringen bör utreda digitaliseringens möjligheter och begränsningar
              vad gäller tillgången till kultur samt vilka övriga åtgärder som
              krävs för att överbrygga de skillnader i detta avseende som finns
              mellan stad och landsbygd och tillkännager detta för regeringen.
            </item>
            <item xml:id="i-7F3RVL4rBqU3GptdV4HFSL">
              Riksdagen ställer sig bakom det som anförs i motionen om att
              regeringen bör ge en eller flera myndigheter inom kultursektorn
              ett utpekat ansvar för integrationspolitiken och tillkännager
              detta för regeringen.
            </item>
            <item xml:id="i-Kvp7qH5BPC7zQPN1NAUT8x">
              Riksdagen ställer sig bakom det som anförs i motionen om att
              regeringen bör utveckla mångfaldsuppdraget genom att formulera
              inriktningsmål för integrationspolitikens genomförande på kulturområdet
              och tillkännager detta för regeringen.
            </item>
            <item xml:id="i-S9nACZWmd4MFPjDqKD5Kwm">
              Riksdagen ställer sig bakom det som anförs i motionen om att
              regeringen bör ålägga lärosätena att ta fram en strategi för sitt
              arbete med breddad rekrytering och breddat deltagande och tillkännager
              detta för regeringen.
            </item>
            <item xml:id="i-FwP17xdCLiPzVcUGyRxLtA">
              Riksdagen ställer sig bakom det som anförs i motionen om att
              regeringen bör ge Universitets- och högskolerådet i uppdrag att
              regelbundet följa upp lärosätenas arbete med breddad rekrytering
              och tillkännager detta för regeringen.
            </item>
            <item xml:id="i-MvsbNSbdzhbY4cJsSypNx5">
              Riksdagen ställer sig bakom det som anförs i motionen om att
              regeringen bör ge Universitets- och högskolerådet ett särskilt
              uppdrag att stimulera, främja och följa upp de konstnärliga utbildningarnas
              arbete med breddad rekrytering och tillkännager detta för regeringen.
            </item>
          </list>
        </div>
        <div type="motContent">
          <head type="h1" xml:id="i-4rVmLW7AeEWrmfctx3JTsf">
            1 Inledning
          </head>
          <p xml:id="i-DFVTDwd1tWENsuFxyKRHPo">
            Kulturen spelar en central roll i ett demokratiskt samhälle.
            Genom kulturen kan olika grupper och individer få uttrycka sina
            livsval. Kulturpolitiken är därför ett viktigt verktyg i arbetet
            för att försvara de mänskliga rättigheterna och alla människors
            lika värde.
          </p>
          <p xml:id="i-2VPtkTUm89R1Mg1P2ptnnu">
            Ett lands kulturpolitik speglar dess syn på människan, både som
            skapare och som mottagare av det som skapats av andra. Sedan 2009
            är de nationella kulturpolitiska målen formulerade enligt följande:
          </p>
          <p xml:id="i-A6NY5HnDdmvto2SANhx3CS">
            Kulturen ska vara en dynamisk, utmanande och obunden kraft med
            yttrandefriheten som grund. Alla ska ha möjlighet att delta i
            kulturlivet. Kreativitet, mångfald och konstnärlig kvalitet ska
            prägla samhällets utveckling.
          </p>
          <p xml:id="i-W1wh6E6v2kb4Xc6q1Ho87T">
            Kultur kan också påverka människor att se världen med nya ögon,
            byta perspektiv och tänka på andra sätt. Kulturen kan vara ett
            viktigt verktyg för att förändra destruktiva eller förlegade attityder,
            traditioner och normer. Genom kulturen kan vi människor tolka
            och definiera vår tid, vårt förflutna och våra visioner framåt.
            Makten över tanken skapas i hög grad av vår möjlighet att utöva
            kultur och av att tillgodogöra oss kulturupplevelser. Våra föreställningar
            präglas av den världsbild som andra förmedlar till oss men också
            av vilka möjligheter vi har att själva berätta våra historier.
            Kultur och kulturyttringar är därför aldrig neutrala. De präglas
            av sin tids föreställningar, motsättningar och villkor.
          </p>
          <p xml:id="i-JYqj7Et8TekAHrPz5ydQzP">
            Könsmaktsordningen, heteronormen, den strukturella rasismen och
            klassamhället begränsar det fria uttrycket genom att osynliggöra,
            undertrycka och nedvärdera berättelser och erfarenheter. Jämställdhet
            och jämlikhet kan därför aldrig uppnås, vare sig i samhället i
            stort eller inom kulturen, om vi inte bekämpar och segrar över
            dessa maktstrukturer.
          </p>
          <p xml:id="i-NvJKMqi9b7HKk8izdhYykE">
            Kulturpolitiken och kulturlivet genomsyras, precis som samhället
            i övrigt, av patriarkala strukturer. Män är överrepresenterade
            inom kulturen. Det innebär att alla andras berättelser, erfarenheter
            och uttryck förblir underrepresenterade på alla nivåer i kulturlivet.
            Både historia och nutid präglas av osynliggörandet av kvinnor
            men även av hbtq-personer, personer med olika funktionsnedsättningar,
            rasifierade grupper och nationella minoriteter.
          </p>
          <p xml:id="i-JcKgfteGKW6V3xzChXZE26">
            Att uttrycka sig genom konsten är en fundamental mänsklig rättighet.
            Varje konstnärligt uttryck är unikt och en viktig del av det samhälle
            vi lever i. Resultatet av konstnärligt skapande kan inte likställas
            med vanliga varor och tjänster utan har en särskild dimension.
            Marknadskrafterna kan inte ensamma garantera att det finns en
            mångfald av kulturuttryck, vare sig lokalt, regionalt, nationellt
            eller internationellt, utan huvudansvaret för detta vilar på det
            allmänna och på kulturpolitiken i stort.
          </p>
          <p xml:id="i-DDywVvvnAGes1MUZhp7xzc">
            Det måste därför ges förutsättningar för att alla ska få möjlighet
            att utveckla sin skapande förmåga och vara aktiva deltagare på
            likvärdiga villkor i kulturlivet. Människors berättelser och erfarenheter
            ska likvärdigt belysas, gestaltas och representeras inom kulturens
            alla områden. Mångfald är – oavsett om det handlar om en mångfald
            av kulturuttryck eller mångfald av människor – i grunden en fråga
            om demokrati, yttrandefrihet och jämlikhet och någonting som berikar
            oss alla. Därför behövs det en generös och progressiv kulturpolitik
            som bl.a. präglas av feministiska och antirasistiska perspektiv
            och som bryter ner de hinder som finns för att utöva och ta del
            av kultur som klassamhället skapar. Detta är särskilt viktigt
            i en tid där rasistiska partier och den högerextrema rörelsen
            stärker sina positioner i samhället och på olika sätt försöker
            begränsa våra möjligheter att fritt uttrycka oss genom kulturen
            samtidigt som de ifrågasätter den fria konsten och kulturen.
          </p>
          <head type="h1" xml:id="i-XJxVfALpwZ4dkUp5b6bS79">
            2 Stärk möjligheten att ta del av professionell kultur i hela
            landet
          </head>
          <p xml:id="i-9ykS6PebLUkTGcBivnQHXv">
            De kulturpolitiska målen anger att alla ska ha möjlighet att
            delta i kulturlivet. Med det menas bl.a. att kön, funktionsnedsättning,
            klass, bakgrund eller bostadsort inte ska vara ett hinder för
            delaktighet i kulturlivet. Ett sätt att få en indikation på om
            alla verkligen har möjlighet att vara delaktiga i kulturlivet
            är att undersöka vilka som deltar och om detta skiljer sig åt
            mellan olika grupper i samhället samt mellan olika kulturaktiviteter.
            Av Myndigheten för kulturanalys (Kulturanalys) rapport Kulturvanor
            – Socioekonomiska analyser och tidstrender (Kulturfakta 2017:2)
            framgår att kvinnor, yngre och människor boende i städer är mer
            delaktiga och aktiva i kulturlivet jämfört med män, äldre och
            människor boende på landsbygden. Social härkomst, uppnådd klass
            och inkomst påverkar i vilken utsträckning människor deltar i
            kulturlivet. Likaså påverkar utbildningsgraden: ju högre utbildning,
            desto mer kulturaktiv.
          </p>
          <p xml:id="i-RrEULfPaMEMKSLiVsZbEHa">
            Så länge människors möjlighet att delta i kulturlivet begränsas
            på grundval av faktorer som bostadsort, utbildning, kön och socioekonomisk
            bakgrund, så kan målet om allas delaktighet inte uppnås. Vänsterpartiet
            anser att alla ska ha lika möjlighet att delta i kulturlivet.
          </p>
          <p xml:id="i-6MCsjtJHtyCSYm36MQhc59">
            Lika möjlighet behöver dock inte betyda att det ska vara samma
            kultur som erbjuds över hela landet. Det går mycket väl att tänka
            sig att det finns en viss variation i utbud och kulturvanor utan
            att vår ambition och kulturpolitikens intentioner om lika möjligheter
            går förlorade. Det är inte en likriktad kultur vi vill ha. En
            viss regional variation eller skillnader mellan olika gruppers
            kulturvanor är således inte ett problem eller något konstigt så
            länge alla medborgare har möjlighet till deltagande.
          </p>
          <head type="h2" xml:id="i-4FhdqvbuLMJ7fQ77SX5Wap">
            2.1 Socioekonomiska faktorer
          </head>
          <p xml:id="i-Nn9P6mD6qZ7mamMyszn4SB">
            Socioekonomiska faktorer såsom klassbakgrund, utbildning, uppnådd
            klass och inkomst har stor betydelse för kulturvanorna. Betydelsen
            av socioekonomiska faktorer varierar dock mellan olika kulturaktiviteter.
            Den största effekten märks på kulturvanor inom det som kallas
            traditionell kultur och som utgörs av besök på teater, konstutställning,
            klassisk konsert, opera och bokläsning. Även besök i det som kallas
            traditionella kulturmiljöer såsom museum, historiska platser och
            byggnader och dylikt visar på liknande mönster, men där är sambanden
            inte lika starka. Högre inkomst leder i de flesta fall till högre
            kulturaktivitet inom framför allt dessa områden. Det är endast
            ett fåtal kulturvanor, såsom att skriva dagbok eller poesi, syssla
            med hantverk och sjunga i kör eller spela musik, där utövandet
            har en mycket svag koppling till inkomstnivån.
          </p>
          <p xml:id="i-Yb5zk7d15ucgeFRD3m2yhs">
            Deltagandet i traditionell kultur och kulturmiljö är behäftat
            med vissa trösklar som innebär att det krävs ett större mått av
            motivation och engagemang från individen i termer av att behöva
            ta sig dit aktiviteterna anordnas eller stå för de kostnader som
            aktiviteterna är förenade med. Trösklarna kan bestå av kostnader
            och individers betalningsförmåga, men det handlar också om sociala
            föreställningar kopplat till socioekonomiska faktorer som påverkar
            hur den enskilde upplever hinder eller trösklar för sitt deltagande.
            Beroende på klassbakgrund och klasstillhörighet finns föreställningar
            om vad den traditionella kulturen är och vilka som deltar i den.
            De intressen och beteenden som enskilda får med sig från hemmet
            ger senare i livet avtryck både avseende omfattningen av det egna
            kulturdeltagandet och i vilken typ av kultur som väljs. Mycket
            tyder även på att de som gör klassresor uppåt i de flesta fall
            anammar de värderingar och kulturvanor som präglar den uppnådda
            klassen.
          </p>
          <p xml:id="i-87acwUT4CYtp7qdPBaGRfs">
            Detta socioekonomiska mönster kan tolkas som att inte alla ges
            möjlighet till bildning och självutveckling, dessutom accentueras
            detta problem då vissa grupper i samhället riskerar att vara underrepresenterade
            i den process där vi över tid gemensamt formar vårt kulturarv.
          </p>
          <p xml:id="i-AJdVtVVss8Ky4haWMuu6zz">
            De trösklar som utgörs av kostnader för att exempelvis gå på
            kulturskolan och besöka ett museum eller hur långt det är till
            närmsta bibliotek kan relativt lätt förändras med hjälp av kulturpolitiken
            och vilka prioriteringar som görs. Under innevarande mandatperiod
            har Vänsterpartiet genom förhandlingar med regeringen om statsbudgeten
            medverkat bl.a. till att inträdet till statliga museer tagits
            bort, att avgiften till kulturskolan sänkts samt att det nu genomförs
            en omfattande satsning för att öka tillgängligheten till biblioteken.
          </p>
          <p xml:id="i-D3fssy28gLihY4PbTBW6rt">
            Att förändra de kulturvanor som har med samhälleliga mönster
            och mekanismer att göra är däremot svårare att åstadkomma endast
            med hjälp av kulturpolitiska verktyg. I Kulturanalys rapport understryks
            dock skolans och utbildningens centrala roll för allas möjlighet
            att delta i kulturlivet. Det kan handla om hur väl skolan integrerar
            professionellt framställd kultur i skolans verksamhet men också
            om skolans innehåll, bl.a. i fråga om de estetiska och samhällsorienterande
            ämnena samt hur utbildning påverkar mer övergripande förändringar
            såsom läsförståelsens utveckling, segregation och selektionseffekter
            i rekrytering till konstnärliga utbildningar. Kulturanalys menar
            att utbildning både har en direkt effekt och att den kanaliserar
            effekter från andra variabler som påverkar människors kulturvanor
            och deltagande. Klasseffekten är svår att sudda ut då den tenderar
            att leva kvar via de olika studie- och yrkesvägar som olika samhällsklasser
            generellt väljer. Samtidigt kan utbildningen ha en utjämnande
            effekt på kulturvanorna. Utbildningsnivån är den aspekt av socioekonomisk
            status som har störst inverkan på deltagandet. Detta betyder att
            alldeles oavsett vad individen har för familjebakgrund ökar deltagandet
            i kulturlivet med utbildningen. Detta understryker vikten av att
            alla elever oavsett exempelvis vilket program de väljer på gymnasiet
            ska ha tillgång till professionellt framställd kultur och läsa
            estetiska ämnen. Se även vår motion Kultur till alla barn (2017/18:2337)
            där vi utvecklar vår syn på bl.a. skolans roll för barns möjligheter
            att uppleva och utöva olika kulturella yttringar.
          </p>
          <p xml:id="i-NUTkwpQHraaejS84SN5B5R">
            Geografiska skillnader
          </p>
          <p xml:id="i-BBbFgwYgPLXcDK7EUsV1BM">
            I de kulturpolitiska förarbetena är målet om allas möjlighet
            att delta starkt kopplat till geografisk tillgänglighet. Denna
            viljeinriktning ligger till grund för en kulturell infrastruktur
            med bl.a. folkbibliotek, länsteatrar, länsmusik och länsmuseer.
            Kulturanalys rapport Kulturanalys 2017 – En lägesbedömning i relation
            till de kulturpolitiska målen (Rapport 2017:2) visar att kulturdeltagandet
            varierar beroende på var man bor, att kommuners och regioners
            kulturutgifter ökat, men olika mycket, samt att tillgängligheten
            till kulturskola och bibliotek varierar i landet. Att kulturutbudet
            skiljer sig åt i olika delar av landet är i sig inget konstigt
            eller något problem, men för att ambitionen om att alla människor
            ska ha likvärdiga möjligheter att ta del av kultur ska uppnås
            bör det finnas en någorlunda likvärdig tillgång till kultur oberoende
            bostadsort.
          </p>
          <p xml:id="i-AUXFDjfuQ7cYo5KFWLWpY4">
            Kulturanalys rapport visar att kulturdeltagandet är brett förankrat
            bland befolkningen, men att geografiska avstånd har betydelse
            för människors kulturdeltagande. Det är främst medborgare i större
            städer och från de mest gynnsamma förhållandena som tar del av
            professionell scenkonst och konstnärlig kultur. Att bo i en storstad
            jämfört med att bo på landsbygden är en något mer särskiljande
            faktor än faktorer som hög utbildning, hög inkomst och högre tjänstemannabakgrund,
            även om dessa faktorer givetvis samspelar med varandra.
          </p>
          <p xml:id="i-S5imHdyos8g9nTF2a4pYsz">
            Skillnader mellan stad och land i stort gäller särskilt kultur
            som kräver fysisk närvaro, såsom biobesök, biblioteksbesök och
            scenkonst. När det gäller lättillgänglig kultur och kultur som
            kan upplevas och skapas hemma är skillnaderna mindre. Minskad
            tillgänglighet till exempelvis biografer och bibliotek påverkar
            medborgarna olika beroende på vilken del av landet det handlar
            om.
          </p>
          <p xml:id="i-2ZqMtHSVyWQjGer3PaoP65">
            Redan i Kulturanalys omvärldsanalys från 2015 konstaterades att
            en ökad befolkningskoncentration kan komma att förstärka skillnader
            i kulturvanor framöver. Vikande befolkningsunderlag kan leda till
            att både kommersiella och offentliga kulturinstitutioner blir
            allt färre i glesbygdskommuner och i mindre tätorter.
          </p>
          <p xml:id="i-XZCgUNdiKmre7EqzrLxc12">
            Biblioteksstatistiken visar att vart fjärde folkbibliotek lagts
            ner under de senaste 20 åren och att öppettiderna kortats. I de
            mindre befolkningstäta länen måste många biblioteksbesökare åka
            längre än i befolkningstäta områden för att komma till ett bibliotek.
            Den minskade tillgängligheten har sannolikt bidragit till att
            både färre besöker bibliotek och de regionala skillnaderna ökar.
            En negativ spiral med andra ord.
          </p>
          <p xml:id="i-2H9WiCwGM6TdrSiKVwg3t4">
            Samtidigt finns uppgifter som talar för att medborgarna bereds
            möjlighet att ta del av kultur i hela landet. Biografernas digitalisering
            och framväxten av nya digitala visningsformer för exempelvis film,
            dans, opera och annan musikföreställning ger möjligheter till
            ett ökat och mer flexibelt utbud i hela landet. Av Landsbygdskommitténs
            betänkande För Sveriges landsbygder – en sammanhållen politik
            för arbete, hållbar tillväxt och välfärd (SOU 2017:1) framgår
            att digitaliseringen av film medfört att vilande biografer på
            mindre orter har kunnat öppnas igen. Av landets kommuner har i
            dag ca 90 procent minst en digital salong. Vidare visar statistik
            från Kulturskolerådet att de flesta kommuner erbjuder sina medborgare
            musik- och kulturskoleverksamhet. Sammanställningen av studieförbundsstatistik
            som Kulturanalys har gjort pekar också mot att studieförbundens
            verksamheter har vissa kompensatoriska effekter när det gäller
            likvärdighet i landet. Förbunden anordnar fler arrangemang per
            invånare i de mindre befolkningsrika länen jämfört med de mest
            befolkningsrika länen.
          </p>
          <p xml:id="i-9CWdTaDBvC16u7AZDaGvzF">
            Mot bakgrund av dessa olika tendenser anser Vänsterpartiet att
            det är angeläget
          </p>
          <p xml:id="i-KmaFAcQEcM2fVBZsLpjg1v">
            att studera befolkningskoncentrationens effekter ytterligare,
            bl.a. med fokus på digitaliseringens möjligheter och betydelsen
            av annan samhällelig infrastruktur. Se även vår motion En förbättrad
            landsbygdspolitik (2017/18:2941) där närbesläktade digitaliseringsfrågor
            behandlas.
          </p>
          <p xml:id="i-TXFEyegNsDjVWNGFurMRRD">
            Enligt Kulturanlys statistik och analyser talar mycket för att
            en analys av geografisk likvärdighet även måste beakta skillnader
            i kulturdeltagande kopplat till socioekonomisk bakgrund, kön och
            utbildning, eftersom avstånd och resvägar påverkar människor på
            olika sätt. Tidigare analyser av besöksmönster visar exempelvis
            att boende i socioekonomiskt svagare delar av en kommun generellt
            sett är mindre benägna att resa för att besöka folkbiblioteket
            samt att de oftare besöker bibliotek om de ligger i anslutning
            till annan samhällelig service.
          </p>
          <p xml:id="i-7DiMtbHpFKxxaYG7PiZyGi">
            Att möjligheten att ta del av kultur begränsas på grundval av
            individers bostadsort, utbildning, kön och socioekonomiska bakgrund
            kan inte anses ligga i linje med målet om allas delaktighet. Ett
            sätt att komma till rätta med denna snedfördelning är att ge kulturpolitiska
            initiativ en fördelningspolitisk profil. Det är även viktigt att
            professionell och konstnärlig kultur får resurser för att öka
            tillgängligheten. De konstnärliga professionerna och kulturinstitutionerna
            har en nyckelroll när det gäller att bidra till att det finns
            ett kulturutbud som håller hög kvalitet; därför leder förbättrade
            villkor för kulturskapare också till positiva effekter för det
            breda kulturdeltagandet och kulturens genomslag i samhället.
          </p>
          <p xml:id="i-BBcQVfZyu6DciFMwumXpHE">
            Regeringen bör utreda digitaliseringens möjligheter och begränsningar
            vad gäller tillgången till kultur samt vilka övriga åtgärder som
            krävs för att överbrygga de skillnader som finns mellan stad och
            landsbygd i detta avseende. Detta bör riksdagen ställa sig bakom
            och ge regeringen till känna.
          </p>
          <head type="h1" xml:id="i-NpnAZMN3egStwGEz2rEbLk">
            3 Mångfaldsuppdraget
          </head>
          <p xml:id="i-LpPxe6XKTgvrKuTNa4ptPk">
            Kulturpolitikens uppgift är att ge riktlinjer som säkrar att
            samhällets kulturstöd främjar allas delaktighet i det kulturella
            livet, vilket bl.a. innebär att alla ska ha lika möjligheter till
            utbildning, arbete, karriär, anslag och stipendier inom varje
            konstområde.
          </p>
          <p xml:id="i-X64H9nNYpzpRU4eMUFUSJb">
            Statliga kulturinstitutioner har sedan länge haft i uppdrag att
            främja mångfald. Sedan 2009 förmedlas detta uppdrag i deras instruktioner
            med formuleringen att de ska ”integrera ett jämställdhets-, mångfalds-
            och barnperspektiv samt ett internationellt och interkulturellt
            utbyte och samarbete” i sina verksamheter. Dessa direktiv omfattar
            även indirekt regionala kulturinstitutioner som får statligt stöd
            genom kultursamverkansmodellen. Mångfaldsuppdragets syften är
            bl.a. kopplade till integrationspolitikens genomförande, funktionshinderspolitiken,
            jämställdhetspolitiken, politiken för nationella minoriteter,
            hbtq-frågor och barn- och ungdomspolitiken.
          </p>
          <p xml:id="i-YTuhfj8ZmF1AnzkxzFVwb7">
            Av Kulturanalys rapport Vilken mångfald? Kulturinstitutioners
            tolkningar av mångfaldsuppdraget (rapport 2017:3) framgår att
            de statliga och regionala kulturinstitutionerna upplever att det
            i dag är oklart vilket, eller vilka, mångfaldsperspektiv som de
            förväntas integrera i sin verksamhet. Mångfaldsbegreppet har under
            senare år tillskrivits flera överlappande och konkurrerande innebörder.
            När mångfald omtalas i kulturpolitiska skrivelser under 2000-talet
            åsyftas framför allt följande tre områden: 1. mångfald av konstnärliga
            uttryck och utbud av kultur 2. etnisk och kulturell mångfald samt
            3. att alla, oavsett ålder, funktionsnedsättning, bostadsort,
            kön, könsidentitet, könsuttryck, etnicitet eller sexuell läggning,
            ska kunna ta del av och bidra till kulturens utveckling.
          </p>
          <p xml:id="i-9vbTWDxyp7155wSDXwjdQj">
            Majoriteten av kulturinstitutionerna och landstingen/regionerna
            som Kulturanalys studerat har valt en vid tolkning av mångfaldsuppdraget
            där alla diskrimineringsgrunder inkluderas. Därmed ses integrationsfrämjande
            insatser som en del av ett mer omfattande mångfaldsarbete som
            även inkluderar arbete för att skapa bättre möjligheter för människor
            med funktionsnedsättningar att ta del av kulturlivet, främjandet
            av nationella minoriteters kultur, jämställdhet och barn- och
            ungdomsverksamhet.
          </p>
          <p xml:id="i-D17WVLtkLEwiDrpnUBidB1">
            Innebörden av mångfaldsuppdraget tycks därmed ha förskjutits
            från att primärt ha handlat om etnisk och kulturell mångfald,
            till ett bredare paraplybegrepp för att främja allas lika rättigheter.
            Mångfaldsuppdraget tolkas även som att det ska finnas en variation
            i kulturutbudet och ibland betraktas ett varierat kulturutbud
            som det medel som främjar allas lika rätt att delta i kulturlivet.
          </p>
          <p xml:id="i-2mMJPVgiXCgfMBctewtDcB">
            De politiska direktiven har betydelse för hur kulturinstitutionerna
            arbetar i praktiken. En tydligare ansvarsfördelning vad gäller
            mångfaldsuppdraget inom den offentligt finansierade kultursektorn
            är ett sätt att stärka mångfaldsarbetet. I dag finns exempelvis
            sektorsansvariga myndigheter med strategiskt ansvar för funktionshinderspolitiken
            och för jämställdhets- respektive hbtq-frågor. Vänsterpartiet
            bedömer i likhet med Kulturanalys att ett utpekat strategiskt
            ansvar för integrationspolitiken för en eller några myndigheter
            inom kulturområdet skulle skapa en större tydlighet för arbetet.
          </p>
          <p xml:id="i-X3hrW35CvCV4FxfwzkbDAo">
            Ett annat sätt att bidra till ökat fokus och riktning avseende
            mångfaldsarbetet samt lyfta fram mångfaldsuppdragets relation
            till integrationspolitiken är att formulera inriktningsmål för
            integrationspolitikens genomförande på kulturområdet. Utifrån
            dessa inriktningsmål kan de sektorsansvariga myndigheterna utforma
            delmål och se till att dessa uppnås inom deras respektive ansvarsområden.
            Dessutom finns det flera politiska satsningar och strategier som
            går att knyta an till, ett exempel är den nationella planen mot
            rasism, liknande former av fientlighet och hatbrott.
          </p>
          <p xml:id="i-E5swwQNB5Y2cKE44tKrBYU">
            Regeringen bör ge en eller flera myndigheter inom kultursektorn
            ett utpekat ansvar för integrationspolitiken. Detta bör riksdagen
            ställa sig bakom och ge regeringen till känna.
          </p>
          <p xml:id="i-32PHX2tuUkKpJZy1S6fYuG">
            Regeringen bör även utveckla mångfaldsuppdraget genom att formulera
            inriktningsmål för integrationspolitikens genomförande på kulturområdet.
            Detta bör riksdagen ställa sig bakom och ge regeringen till känna.
          </p>
          <head type="h2" xml:id="i-nVFqmu2EAJt2bbrodx1n2">
            3.1 Rekryteringen till de konstnärliga utbildningarna och kulturinstitutionerna
          </head>
          <p xml:id="i-9rTwuXj6czsorZsfd12oBj">
            Allas möjligheter till högre utbildning, och på sikt inflytande
            och makt, är en demokratifråga. Mångfald bland studenter innebär
            bredare perspektiv och erfarenheter. Heterogena studentgrupper
            bidrar därför till ökad kvalitet på utbildningen då kunskap utvecklas
            när olika perspektiv möts. Det är också en kvalitetsaspekt att
            studenterna är redo att möta ett samhälle med mångfald, vilket
            de blir genom att läsa på en högskola med mångfald.
          </p>
          <p xml:id="i-2Nyz2dkqSGo5gpVjQZHkeD">
            Universitet och högskolor har sedan början på 2000-talet haft
            i uppdrag att aktivt främja och bredda rekrytering till högskolan.
            Universitets- och högskolerådet (UHR) fick 2015 i uppdrag av regeringen
            att kartlägga och analysera arbetet med breddad rekrytering och
            på landets lärosäten. Uppdraget redovisades 2016 genom rapporten
            Kan excellens uppnås i homogena studentgrupper? I rapporten konstateras
            att snedrekryteringen till högskolan består och att den sociala
            snedrekryteringen med grova mått mätt inte förändrats under de
            senaste 10 åren. Det är fortfarande betydligt vanligare att välja
            högskolestudier om föräldrarna är högutbildade. UHR konstaterar
            att även andra aspekter påverkar övergången till högskolan, såsom
            en selektion som bottnar i könstillhörighet, utländsk bakgrund,
            mellan stad och landsbygd och mellan olika regioner, eller skillnader
            p.g.a. religionstillhörighet, sexuell läggning eller olika typer
            av funktionsnedsättningar samt när det gäller hur de olika aspekterna
            samverkar med varandra.
          </p>
          <p xml:id="i-NZA4QsBiQHT2FYeerUtbta">
            Att uppnå förändring avseende rekryteringen och därmed kvaliteten
            i högre utbildning bara genom enskilda projekt och insatser är
            svårt, för att inte säga omöjligt. I stället måste hela kedjan
            av kompetensförsörjning utvecklas genom ett systematiskt arbete.
            Regeringen har därför gett Göteborgs universitet och Nationella
            sekretariatet för genusforskning ett uppdrag om jämställdhetsintegrering
            i akademin. Arbetet med jämställdhetsintegrering ser Vänsterpartiet
            som något mycket positivt och som en nyckelprocess för att säkerställa
            att just tillträde, rekrytering, deltagande och fortsatta karriärvägar
            faktiskt bryter nuvarande ojämlikhet och ojämställdhet.
          </p>
          <p xml:id="i-5UZYgkw7gLZnyefythc1WP">
            Tidigare hade lärosätena genom regleringsbrevet ett uppdrag som
            syftade till att bredda rekryteringen. Varje universitet och högskola
            skulle upprätta handlingsplaner för hur arbetet med att bredda
            rekryteringen av studenter ska bedrivas. Lärosätena fick sedan
            rapportera sina åtgärder till regeringen. Uppdraget infördes 2002
            men togs sedan bort 2010.
          </p>
          <p xml:id="i-Soi4M8r6CTnBacGXFse1by">
            Mycket tyder i dag på att kulturlivet inte speglar och tar tillvara
            den potential som vilar i samhällets mångfald. Snedrekryteringen
            till de konstnärliga utbildningarna samt personalsammansättningen
            på kulturinstitutionerna är tydliga exempel på detta. Ett syfte
            med mångfaldsarbetet är att skapa en mer heterogen personalsammansättning,
            för att kulturinstitutionerna bättre ska kunna spegla befolkningen
            i stort samt öka verksamhetens kvalitet.
          </p>
          <p xml:id="i-CcbGbbE3D9E9HPuYr5TByW">
            Hur mångfalden på kulturinstitutionerna ser ut är av naturliga
            skäl tätt sammankopplat med vilken mångfald av elever som det
            finns på de konstnärliga utbildningarna. Studenter med utländsk
            bakgrund eller arbetarbakgrund är kraftigt underrepresenterade
            på konstnärliga utbildningar, medan studenter med högutbildade
            föräldrar står för en motsvarande överrepresentation. Inom andra
            yrkesutbildningar finns det en högre andel av elever med utländsk
            bakgrund eller arbetarbakgrund. På sjuksköterske-, högskoleingenjörs-
            och socionomutbildningarna motsvarar studentunderlaget nästan
            exakt befolkningsgenomsnittet.
          </p>
          <p xml:id="i-MJ6J6gfbbpPV9cDEqNoWh2">
            I UHR:s rapport konstateras att bristfällig undervisning i estetiska
            ämnen och musik i skolan är en försvårande faktor för breddad
            rekrytering till konstnärliga utbildningar. Neddragningen av estetiska
            ämnen och den otillräckliga musikundervisningen i skolan påverkar
            rekryteringen till de konstnärliga högskolorna negativt. Av rapporten
            framgår att Kungliga Konsthögskolan anser att resultatet av detta
            blir att allt färre får möjlighet att pröva på och utvecklas inom
            konstnärliga områden. För Kungliga Musikhögskolan i Stockholm
            är en av de främsta svårigheterna att de studenter som antas som
            nybörjare i högskolan vanligtvis behövt genomgå en mångårig förutbildning
            i musik utanför skolan bland annat p.g.a. den otillräckliga musikundervisningen.
          </p>
          <p xml:id="i-4ibBp1F8vYZm7wzEBB7t5F">
            UHR har även ett främjandeuppdrag som innebär att myndigheten
            ska främja breddad rekrytering till högskolan och inom högskolan
            motverka diskriminering samt på andra sätt främja lika rättigheter
            och möjligheter oavsett kön, könsöverskridande identitet eller
            uttryck, etnisk tillhörighet, religion eller annan trosuppfattning,
            funktionsnedsättning, sexuell läggning eller ålder. Vänsterpartiet
            hyser stora förhoppningar om att UHR:s främjandearbete kommer
            att få positiva effekter för rekryteringen såväl till de konstnärliga
            utbildningarna som till högskolan generellt sett.
          </p>
          <p xml:id="i-6csUZQpRJuQRAJmdGjeg2c">
            Eftersom högskolelagens allmänna krav inte förpliktigar och lärosäten
            sedan 2010 saknar ett konkret uppdrag i regleringsbreven är det
            uppenbart att ytterligare kraft behövs i arbetet med breddad rekrytering
            och deltagande. Det behöver vidtas åtgärder som förmår att minska
            trösklarna till konstnärliga utbildningar för personer vars föräldrar
            saknar akademisk utbildning eller har utländsk bakgrund samt som
            kan ta tillvara nyanländas kompetens och vilja att studera. Det
            räcker dock inte med att bara fokusera på en breddad rekrytering
            utan det bör även göras insatser för att de studenter som börjar
            på utbildningen också stannar kvar, bl.a. genom att ge de antagna
            studenterna ett bra mottagande och ett relevant stöd under hela
            utbildningen.
          </p>
          <p xml:id="i-PyqH7rZgXpNN3WVigz6fy6">
            I UHR:s rapport finns ett antal rekommendationer på åtgärder
            för att stärka arbetet med breddad rekrytering till högskolan
            generellt, som vi utgår från att regeringen tar till sig. Det
            är särskilt två av dem som vi vill lyfta. Det ena handlar om att
            ålägga lärosätena att ta fram en strategi för sitt arbete med
            breddad rekrytering och breddat deltagande. En sådan strategi
            ska innehålla lärosätets definition för breddad rekrytering och
            breddat deltagande, ett eller flera uppföljningsbara mål för arbetet
            med frågorna, aktiviteter för att uppnå målen samt en tydlig ansvarsfördelning.
            Strategin ska också innehålla en beskrivning av hur strategin
            ska förankras och implementeras i organisationen. Det andra handlar
            om att införa krav på redovisning vilket kan bidra till både att
            frågan hålls levande och att det finns bättre underlag för att
            fatta beslut och vidta behövliga åtgärder. UHR föreslår själva
            att de utöver det främjandeuppdrag de redan har även ges uppdraget
            att regelbundet följa upp lärosätenas arbete med breddad rekrytering
            och breddat deltagande.
          </p>
          <p xml:id="i-6phPMzFWLcnFNmuMHcijpS">
            Regeringen bör därför ålägga lärosätena att ta fram en strategi
            för sitt arbete med breddad rekrytering och breddat deltagande.
            Detta bör riksdagen ställa sig bakom och ge regeringen till känna.
            Regeringen bör även ge Universitets- och högskolerådet i uppdrag
            att regelbundet följa upp lärosätenas arbete med breddad rekrytering.
            Detta bör riksdagen ställa sig bakom och ge regeringen till känna.
          </p>
          <p xml:id="i-CSxZVeCvvibh4VvMYDTt9e">
            Vi anser även att det behöver läggas ett särskilt fokus på just
            de konstnärliga utbildningarnas arbete med att motverka diskriminering
            och bredda rekryteringen. Regeringen bör därför ge Universitets-
            och högskolerådet ett särskilt uppdrag att stimulera, främja och
            följa upp de konstnärliga utbildningarnas arbete med breddad rekrytering.
            Detta bör riksdagen ställa sig bakom och ge regeringen till känna.
          </p>
        </div>
        <div type="motSignatures">
          <list>
            <item xml:id="i-Y3oc1ExL6jdknAubpQNFtR">
              Rossana Dinamarca (V)
            </item>
            <item xml:id="i-Ko88iBhhUGCTYNREbLjaAg">
              Nooshi Dadgostar (V)
            </item>
            <item xml:id="i-L7AJFSFjWcm8vyNV6bVTkG">
              Lotta Johnsson Fornarve (V)
            </item>
            <item xml:id="i-A1bsVJJwLY7WXLKHG92MVe">
              Maj Karlsson (V)
            </item>
            <item xml:id="i-XrzVjyg9bLKQ1LY4YsLzAG">
              Karin Rågsjö (V)
            </item>
            <item xml:id="i-VGzmYsYNyANHFdi3drfHNP">
              Linda Snecker (V)
            </item>
            <item xml:id="i-U3ddWUjeYpvPLxxwr9XZxY">
              Mia Sydow Mölleby (V)
            </item>
          </list>
        </div>
      </div>
    </body>
  </text>
</TEI>
