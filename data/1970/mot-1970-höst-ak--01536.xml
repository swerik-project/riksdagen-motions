<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1970-höst-ak--01536">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1970/mot_1970_höst_ak__1536/mot_1970_höst_ak__1536-001.pdf"/>
      <fw xml:id="i-2ac1wQgpXxfma2ZjTsiauW">
        Motion i Andra kammaren, nr 1536 år 1970 17
      </fw>
      <div xml:id="i-BczQ7LvFFHsSboPdKYV5Wq" type="motHeader">
        <div xml:id="i-HfE4bCzYX5XxtV8RZMwMV8" type="motTitle"/>
        <div xml:id="i-7Ahx1rFp31Jy9RYjrkq53Z" type="motSubmissionInfo"/>
      </div>
      <div xml:id="i-EjQwPPrLXYYFgbhDp4nkvH" type="motBody">
        <div xml:id="i-DJech7DzJaCfbrRx6xbsRL">
          <p xml:id="i-HDbfGhmZFYEeRNAQD7sJxJ">
            Nr 1536
          </p>
          <p xml:id="i-2y1KPKWtx3eRyAbGmmGK4T">
            Av fru Sundberg m. fl. i anledning av Kungl. Maj:ts proposition
            nr 157, med förslag till lag om ändring i naturvårds- lagen (1964:
            822) m.m.
          </p>
          <p xml:id="i-KbkU98HZUJug57P44Ke3tz">
            (Lika lydande med motion nr 1312 i Första kammaren)
          </p>
          <p xml:id="i-5CSaWnGHghYVLwq3HcK747">
            Avfallsproblemen ökar ständigt, och nedskräpningen utefter våra
            vägar och på rastplatser liksom i naturen i övrigt beror med all
            sannolikhet såväl på den ökade mängden avfall som på att medborgarnas
            ansvarskänsla för renhållning brister. Naturvårdslagen i dess
            nuvarande utformning, där nedskräpning är direkt förbjuden enbart
            i det fall att den kan åstadkomma otrevnad eller skada, har visat
            sig icke kunna utgöra ett tillfredsställande hinder mot en fortsatt
            förstöring av vår naturmiljö. Det är därför med tillfredsställelse
            som vi hälsar proposition nr 157 med förslag till lag om ändring
            i naturvårdslagen. Förslaget bygger till stora delar på det betänkande
            som kommittén för ett renare samhälle lagt fram. Departementschefen
            konstaterar liksom kommittén att det är angeläget att åtgärder
            vidtages för att lösa problemen med den ökade nedskräpningen.
            Departementschefen har emellertid på ett par punkter frångått
            kommitténs förslag. Medan kommittén föreslog ett totalförbud mot
            nedskräpning, följt av ett system med ordningsbot, har departementschefen
            inte velat gå på den linjen. Flera remissinstanser har påtalat
            att ordningsbot utgör en för ringa på- följd och att brott mot
            naturvårdslagens 23 &amp; bör vara dagsböter eller fängel- se
            i högst sex månader. Denna skärpning som här också föreslås kan
            vi från vår sida gå med på, dock är vi medvetna om de svårigheter
            som före- ligger när det gäller att följa upp efterlevnaden av
            lagen. Förslaget om straffskärpning har i propositionen följts
            av ett förslag till ny lydelse av 37 $, varvid föreslås att ovan
            nämnda straff skall ådömas den som »skräpar ned i naturen eller
            vid bebyggelse, om ej gärningen är belagd med straff i brottsbalken.
            Är gärning som sägs i första stycket 5 ringa dömes ej till ansvar.»
            Medan kommittén alltså föreslog ett strafföreläggande för all
            form av nedskräpning begränsar departementschefen ansvaret till
            de fall då ned- skräpningen icke kan anses ringa. Lagar måste
            vara så utformade att de är entydiga. Det torde för den enskilda
            människan vara utomordentligt svårt att avgöra vad som kan an-
            ses vara ringa nedskräpning. Givetvis säger naturvårdslagen i
            de inledande
          </p>
          <pb facs="riksdagen-motions-pdf/data/1970/mot_1970_höst_ak__1536/mot_1970_höst_ak__1536-002.pdf"/>
          <fw xml:id="i-Aqm9AVGHbspya6ucu85cfH">
            18 Motion i Andra kammaren, nr 1536 år 1970
          </fw>
          <p xml:id="i-FiXfTijq58pq71D1LHcPxv">
            bestämmelserna att envar skall visa hänsyn och varsamhet i sitt
            umgänge med naturen, vari anses bl. a. ligga skyldighet att undvika
            nedskräpning. Med tanke på det relativt kännbara straff som kan
            utmätas för brott mot lagen måste emellertid medborgarna ha rätt
            att bli informerade om i vilka fall ansvar med strafföreläggande
            kan ådömas dem. Lagrådet säger i sitt yttrande om 37 8: »I remissprotokollet
            har inte när- mare belysts under vilka förhållanden en gärning
            som innefattar nedskräp- ning skall anses vara ringa. Uppenbarligen
            måste den närmare gränsdrag- ningen härvidlag överlämnas åt rättstillämpningen.
            Såsom anförts i remiss- protokollet innebär redan uttrycket ”skräpa
            ned” i sig självt ett visst kvalifi- kationskrav.&gt; Den föreslagna
            ändringen av naturvårdslagen kommer att starkt ingripa i människors
            beteende. Detta är också avsikten. Enligt vår uppfattning torde
            det emellertid vara orimligt att enbart rättstillämpningen med
            prejudice- rande fall skall ligga till grund för hur lagen skall
            tillämpas. Detta gäller såväl för den presumptive lagbrytaren,
            som alltså saknar kännedom om huruvida en av honom företagen handling
            kan ligga till grund för ett åtal, som för den ordningsmakt som
            genom att klara direktiv inte finns ställs i en utomordentligt
            svår situation när det gäller att bedöma om ett ingri- pande skall
            ske eller inte. Resultatet torde ofta bli att ingripande inte
            sker och att en uppluckring av lagens verkliga mening blir följden.
            Vi är likväl medvetna om att ett fullständigt detaljerat klarläggande
            om vilka nedskräpningshandlingar som är straffsanktionerade kan
            vara omöj- ligt att åstadkomma. Vi vill emellertid föreslå att
            Kungl. Maj:t till ledning såväl för allmän- heten som för ordningsmakten
            låter utforma tillämpningsföreskrifter där så klart som möjligt
            specificeras vilken nedskräpning som kan bedömas vara ringa respektive
            icke ringa och också vilka olika förhållanden som kan påverka
            bedömningen om huruvida ringa eller icke ringa nedskräpning föreligger.
            Med stöd av vad ovan anförts hemställes, att riksdagen i skrivelse
            till Kungl. Maj:t anhåller om ut- färdande av sådana föreskrifter
            att allmänheten upplyses om i vilka fall nedskräpning kan anses
            vara icke ringa och därige- nom straffsanktionerad enligt förslaget
            till lag om ändring av naturvårdslagen.
          </p>
          <p xml:id="i-UVMvsGZLA5xPQGAHFj2V9q">
            Stockholm den 17 december 1970
          </p>
          <p xml:id="i-RcGjtYjSnv6mKMwg5CiLKr">
            Ingrid Sundberg (m) Eric Krönmark (m) Hans Wachtmeister (m) Carl-Wilh.
            Lothigius (m) Per Petersson (m) i Gäddvik
          </p>
          <p xml:id="i-32rTcfG8bvt2FCi1eV1LH6">
            KL Beckmans Tryckerier AB » Stockholm
          </p>
        </div>
      </div>
    </body>
  </text>
</TEI>
