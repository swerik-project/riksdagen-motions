<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200001/mot_200001_MJ_0018/mot_200001_MJ_0018-0001.pdf"/>
      <div type="motHeader" xml:id="i-WGpLyg1mgSWZ1FSsRzB3Wy">
        <div type="motTitle" xml:id="i-3UjZscUhPrggBzEcEXy5uf"/>
        <div type="motSubmissionInfo" xml:id="i-LffvJfW3cHKaesFhgXKxAw"/>
      </div>
      <div type="motBody" xml:id="i-Q4gEjugk5tJHiu5WJDKUjJ">
        <div xml:id="i-WjjNy49peMK6CU9Ly4rvV3">
          <p xml:id="i-SGETFuKmUfYvSZnHRRWP5L">
            34
          </p>
          <p xml:id="i-2wLwaQyd9A7jEDeXTfnp6M">
            2000/01 mnr: MJ18 pnr: m860
          </p>
          <p xml:id="i-BuEXkP9FqujDidQk3GUNFu">
            Motion till riksdagen 2000/01:MJ18
          </p>
          <p xml:id="i-GhxgGdcHDJvn1spjvUjEqP">
            av Ola Karlsson och Ola Sundell (m) med anledning av prop. 2000/01:57
          </p>
          <p xml:id="i-5i5BpHJ9U97CVTgdrQPxfu">
            Sammanhållen rovdjurspolitik
          </p>
          <p xml:id="i-2EsmNpW3Kuehm4FjXDyfnf">
            Förslag till riksdagsbeslut
          </p>
          <p xml:id="i-SdVcjNtQ3SrcL6X4G5nrCT">
            1. Riksdagen avslår regeringens förslag att införa nationella
            miniminivåer respektive etappmål för stammarna av björn, lo och
            varg. 2. Riksdagen tillkännager för regeringen som sin mening
            vad som anförs i motionen om skyddsjakt. 3. Riksdagen tillkännager
            för regeringen som sin mening vad som anförs i motionen om ersättning
            för skada och skadeförebyggande arbete. 4. Riksdagen tillkännager
            för regeringen som sin mening vad som anförs i motionen om villkoren
            för att kunna bo och verka på landsbygd.
          </p>
          <p xml:id="i-GswQgh6k8W38cV4W9qSwk1">
            Motivering
          </p>
          <p xml:id="i-6W2acswWU7j3GHjKDzi5SJ">
            Det finns och skall finnas plats för de stora rovdjuren att leva
            i Sverige. Men det är viktigt att rovdjursstammarna utvecklas
            på ett sätt så att inte möjligheterna att bo och verka på landsbygden
            skadas. Därför är det nödvändigt att lokala förhållanden hela
            tiden beaktas, att möjligheter ges att skjuta undan djur som vållar
            skada samt att skador och skadeförebyggande arbete ersätts. Nationella
            miniminivåer och etappmål bör inte fastställas för arterna björn,
            varg och lo. Nationella mål leder lätt till att lokala problem
            blir svåra att hantera så länge målen inte uppnåtts nationellt.
            Det kan gälla oacceptabla skador i form av rivna tamdjur till
            följd av antingen alltför stor koncentration av rovdjur eller
            att vissa enstaka individer fått smak på tamdjur och lärt sig
            att tamdjur är ett snabbt och enkelt sätt att skaffa sig föda.
            I stället bör regionala eller lokala myndigheter ges möjlighet
            att besluta om skyddsjakt och andra åtgärder när lokala problem
            uppstår. En sådan möjlighet att delegera beslut till länsstyrelsen
            bör därför gälla alla rovdjur. Det måste finnas möjlighet att
            skjuta undan rovdjur när dessa vållar stora lokala problem oavsett
            hur många individer det finns totalt i landet. Det måste dessutom
            finnas möjligheter för en djurägare att skydda och försvara egna
            djur när dessa anfalls av rovdjur. Det vore oacceptabelt att tvinga
            djurägare att åse hur djur rivs och skadas utan
          </p>
          <pb facs="riksdagen-motions-pdf/data/200001/mot_200001_MJ_0018/mot_200001_MJ_0018-0002.pdf"/>
          <p xml:id="i-LiFPBBsvc9E5rA1zjNx4ma">
            2000/01:MJ18
          </p>
          <p xml:id="i-63gDsUMjaMzSDoUjktrERp">
            35
          </p>
          <p xml:id="i-GNvotD3sBa7k4jKeACfxEz">
            möjlighet att ingripa. I en sådan skyddsjakt bör ingå möjligheten
            att förfölja och skjuta även efter ett direkt angrepp. När det
            gäller ersättning för skador vore det naturligt att alla skador,
            även om de inte är hänförliga till näringsverksamhet, berättigar
            till ersättning under förutsättning av att rimliga skadeförebyggande
            åtgärder vidtagits. Det framstår som orimligt att t.ex. en riven
            ridhäst inte skulle berättiga till ersättning. Även bikupor som
            raseras av björn bör ersättas. Det är vidare oacceptabelt att
            rätt till ersättning bara ska gälla om det finns medel anslaget
            till det egna länet. Ett rivet får, nöt eller häst borde ersättas
            med samma belopp oavsett län och oavsett om fler skador har skett
            i samma län. Hänsyn måste även tas till det merarbete som kan
            uppstå till följd av att djur skrämts ut ur inhägnader med omfattande
            reparationer och ihopsamlingsarbete som följd. Ersättning bör
            även lämnas till skadeförebyggande arbete som t.ex. elstängsel.
            Även personskador bör ersättas fullt ut i stället för att, som
            regeringen vill, lämnas för närmare överväganden. Det finns en
            uppenbar risk att ett ersättningssystem som upplevs som orättvist
            och byråkratiskt i stället leder till att några tar lagen i egna
            händer i form av SGT (skjut, gräv och tig). Det är viktigt att
            utvecklingen framöver noga följs och utvärderas. Det öppna landskapet
            i mellan- och skogsbygderna är till stor del beroende av djurhållning.
            Minskas marginalerna ytterligare till följd av rovdjursangrepp
            och därmed döda, skadade och ivägskrämda tamdjur kan det i stora
            områden bli ointressant med djurhållning. Det är också viktigt
            att det finns möjlighet att hålla djur för hobbyverksamhet som
            ridhäst, några får eller höns. Inte minst möjligheten att kunna
            jaga med hund är en viktig aspekt för många landsbygdsboende.
            Hänsyn till de boende på landsbygden måste därför väga synnerligen
            tungt när effekterna av rovdjurspolitiken utvärderas.
          </p>
          <p xml:id="i-H4FH8RwpmeWagAGvVbZKQC">
            Stockholm den 31 januari 2001
          </p>
          <p xml:id="i-MivzcdG4fMpY4daQDSFcJS">
            Ola Karlsson (m) Ola Sundell (m)
          </p>
        </div>
      </div>
    </body>
  </text>
</TEI>
