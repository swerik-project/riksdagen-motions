<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202223-TU-00102">
  <teiHeader>
    <fileDesc>
      <titleStmt>
        <title>Infrastruktur i Västmanland</title>
        <author corresp="i-3Su8RZSRu3defRTgsQprqZ i-ME9KY5TsTMUGSHJP1KEsna">av Mikael Damsgaard och Caroline Högström (båda M)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2022/23:102 av Mikael Damsgaard och Caroline Högström (båda M)</title>
          <idno type="rdwebb">HA02102</idno>
          <rs type="number">102</rs>
          <orgName type="comitteeAbbreviation">TU</orgName>
          <ref type="dokument_url_text">http://data.riksdagen.se/dokument/HA02102/text</ref>
          <ref type="dokument_url_html">http://data.riksdagen.se/dokument/HA02102</ref>
          <ref type="dokumentstatus_url_xml">http://data.riksdagen.se/dokumentstatus/HA02102</ref>
          <ref type="pdf">http://data.riksdagen.se/fil/8BDFF29C-7055-4890-ABE0-5D96CED62399</ref>
          <ref type="docx">http://data.riksdagen.se/fil/812E039A-21CE-4D11-9DF6-DE65986A7CEA</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-3Su8RZSRu3defRTgsQprqZ</idno>
            <name>Mikael Damsgaard</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-ME9KY5TsTMUGSHJP1KEsna</idno>
            <name>Caroline Högström</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-MQAQDeMZoU9zCutCpHpaVq" type="signed"/>
        <correspContext corresp="i-MQAQDeMZoU9zCutCpHpaVq">
          <note type="signatory" corresp="i-3Su8RZSRu3defRTgsQprqZ"/>
          <note type="signatory" corresp="i-ME9KY5TsTMUGSHJP1KEsna"/>
        </correspContext>
        <correspAction xml:id="i-PfhJCFKtkAiez9m5o9jmEZ" type="submitted">
          <date when="2022-11-15"/>
          <time when="15:26:08"/>
        </correspAction>
        <correspAction xml:id="i-TXpkYQKH6fzBgWDzDocLMC" type="reviewed">
          <date when="2022-11-16"/>
          <time when="14:41:20"/>
        </correspAction>
        <correspAction xml:id="i-W9cUz6dcpmhcmssiJahG6E" type="referred">
          <date when="2022-12-01"/>
        </correspAction>
        <correspAction xml:id="i-BvELGoZGMrBZw5yqvKfW8k" type="assigned">
          <date when="2023-07-11"/>
          <time when="12:23:41"/>
        </correspAction>
        <correspContext corresp="i-BvELGoZGMrBZw5yqvKfW8k">
          <ref type="assignedTo">Trafikutskottet</ref>
        </correspContext>
        <correspAction xml:id="i-FA9GLczN6TZH6vbHpny8Un" type="behandlas_i"/>
        <correspContext corresp="i-FA9GLczN6TZH6vbHpny8Un">
          <ref type="uppgift">2022/23:TU11</ref>
          <ref type="ref_dok_id">HA01TU11</ref>
          <ref type="ref_dok_typ">bet</ref>
          <ref type="ref_dok_rm">2022/23</ref>
          <ref type="ref_dok_bet">TU11</ref>
          <ref type="ref_dok_titel">Luftfartsfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-HSmSc4FV3Mod68Tkh4BPVa" type="behandlas_i"/>
        <correspContext corresp="i-HSmSc4FV3Mod68Tkh4BPVa">
          <ref type="uppgift">2022/23:TU4</ref>
          <ref type="ref_dok_id">HA01TU4</ref>
          <ref type="ref_dok_typ">bet</ref>
          <ref type="ref_dok_rm">2022/23</ref>
          <ref type="ref_dok_bet">TU4</ref>
          <ref type="ref_dok_titel">Infrastrukturfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">
          Motion till riksdagen 2022/23:102 av Mikael Damsgaard och Caroline
          Högström (båda M) Infrastruktur i Västmanland
        </div>
      </div>
      <div type="motBody">
        <div type="motProposal" subtype="förslag">
          <head xml:id="i-SwLMZDyYmwNZ3i4VfAF3tA">
            Förslag till riksdagsbeslut
          </head>
          <list>
            <item xml:id="i-LeXhvGQLXDrnmrvocbaDFs" sortKey="Yrkande 1">
              Riksdagen ställer sig bakom det som anförs i motionen om Mälarbanan
              och snabbare förbindelse mellan Stockholm och Oslo och tillkännager
              detta för regeringen.
            </item>
          </list>
          <list>
            <item xml:id="i-KZQZifMHqUSpdR3xLivU3z" sortKey="Yrkande 2">
              Riksdagen ställer sig bakom det som anförs i motionen om förstärkningar
              av Bergslagspendeln och tillkännager detta för regeringen.
            </item>
          </list>
          <list>
            <item xml:id="i-25JaN1kXZiY5iv8LceYH3W" sortKey="Yrkande 3">
              Riksdagen ställer sig bakom det som anförs i motionen om att
              anpassa Hjulstabron för att större fartyg ska kunna trafikera
              Mälarfarleden och tillkännager detta för regeringen.
            </item>
          </list>
          <list>
            <item xml:id="i-7ZURtfa2NgosGFvzba1Hb1" sortKey="Yrkande 4">
              Riksdagen ställer sig bakom det som anförs i motionen om vägunderhållet
              i Västmanland och tillkännager detta för regeringen.
            </item>
          </list>
          <list>
            <item xml:id="i-Ai73tdS12KWJWccdpxWdA6" sortKey="Yrkande 5">
              Riksdagen ställer sig bakom det som anförs i motionen om att
              göra Västerås flygplats till beredskapsflygplats och tillkännager
              detta för regeringen.
            </item>
          </list>
        </div>
        <div type="motContent">
          <head xml:id="i-4ng67LCgncJChET7S7WBx9" type="h1">
            Motivering
          </head>
          <p xml:id="i-YTF2Jx5j3xNweDDBRFqUNm">
            Västmanlands län är ett litet län med ett bra läge i den växande
            Stockholm-Mälardals­regionen. I Västmanland finns världsledande
            tillverkningsindustri och en växande kunskapsintensiv tjänstesektor.
            Näringslivet i Västmanland bidrar på olika sätt med att leda världen
            i klimatomställningen. Samtidigt är arbetslösheten högre och utbildnings­nivån
            lägre i Västmanland än för riket i genomsnitt.
          </p>
          <p xml:id="i-9RQ6L2dTpBzrZRQZdYF6yd">
            Goda kommunikationer är av avgörande betydelse för länets invånare
            för att ta sig till jobb, utbildning och fritidsintressen men
            också för näringslivets möjligheter att klara kompetensförsörjningen.
            För att fullt ut kunna dra nytta av Västmanlands goda geogra­fiska
            läge och näringslivets styrkor krävs därför satsningar på den
            statliga transportinfrastrukturen.
          </p>
          <head xml:id="i-CZcJEVUb3Gg8LmJMvkUjLb" type="h2">
            Mälarbanan och snabbare förbindelse Stockholm–Oslo
          </head>
          <p xml:id="i-DS5wXpUmygNGqwajrrz74n">
            Mälarbanan är en del av en framtida snabb järnvägsförbindelse
            mellan Stockholm och Oslo. Med förbättringar av befintlig infrastruktur
            och några nya länkar skulle det vara möjligt att binda samman
            Stockholm och Oslo med en restid på under tre timmar via Västerås.
            Mälarbanan har också mycket stor betydelse för pendling och transporter
            inom Stockholm-Mälardalsregionen. För att stärka den regionala
            pendlingen i Mälardalen behöver kapaciteten på Mälarbanan förstärkas.
            Planerna med fyrspår hela sträckan Kallhäll till Stockholms central
            behöver förverkligas. Spårkapaciteten behöver också utökas västerut
            mot Örebro med dubbelspår mellan Kolbäck och Hovsta. Med satsningar
            på spår- och kapacitetsförstärkningar på Mälarbanan förbättras
            inte bara pendlingsmöjligheterna inom Mälardalen och mellan viktiga
            regionstäder i Svealand. De bidrar också till att förverkliga
            en snabb järnvägsförbindelse mellan Stockholm och Oslo.
          </p>
          <head xml:id="i-Kz9uJJ1to5sKx82GHsbkdy" type="h2">
            Bergslagspendeln
          </head>
          <p xml:id="i-BYywD9UCJ6y9DUtWFrfDKM">
            Järnvägen mellan Västerås och Ludvika via Fagersta, den så kallade
            Bergslagspendeln, utgör en viktig pulsåder för de som bor eller
            verkar i norra Västmanland och sydvästra Dalarna. För den som
            bor i exempelvis Fagersta eller Ludvika är pendlingen till Västerås
            och vidare mot Stockholm viktig för att nå såväl en större arbetsmarknad
            som kunder och leverantörer. För industrin i Fagersta och Ludvika
            betyder dessutom goda pendlingsmöjligheter mycket för möjligheten
            att rekrytera den kvalificerade kompetens som behövs. Inte minst
            har Ludvika genom Hitachi (tidigare Asea och ABB) av tradition
            mycket starka band till Västerås.
          </p>
          <p xml:id="i-4yLUiuuBZqfe8GSapfbSqu">
            Dessvärre är restiderna för långa och förseningar är vanliga
            på Bergslagspendeln. En av orsakerna är bristande spårkvalitet,
            en annan är delvis åldrig fordonsflotta. Längs stråket finns starka
            pendlarstråk där många i dagsläget upplever att de inte kan lita
            på tågföringen och därför istället väljer bil. Pendlingen har
            också potential att öka kraftigt med ökat antal avgångar och kortare
            restid. Men för det krävs åtgärder i banans kapacitet. Region
            Västmanland har som målbild att öka från timmestrafik ända upp
            till kvartstrafik i delar av stråket.
          </p>
          <p xml:id="i-9RuL7vqJgQprHjdhueeGvu">
            Trafikverket tog 2015 fram en åtgärdsvalsstudie som visar på
            att en mängd olika åtgärder krävs för att möjliggöra kortare restider
            och ökad turtäthet. Sammantaget inne­bär det åtgärder som i sammanhanget
            är mindre kostsamma men ändå skulle innebära en stor skillnad.
            För att underlätta pendlingen i Västmanland bör regeringen överväga
            hur nödvändiga förstärkningar av Bergslagspendeln kan komma på
            plats.
          </p>
          <head xml:id="i-bFXLTqm7e1nc81kfk4UyG" type="h2">
            Mälarsjöfarten
          </head>
          <p xml:id="i-4e7V2hXyuWAdFriMoQDPPW">
            Genom att flytta gods från landtransporter till sjöfart kan stora
            vinster uppnås. Det minskar transporternas klimatavtryck väsentligt
            liksom att ett hårt belastat väg- och järnvägsnät avlastas.
          </p>
          <p xml:id="i-9JZodPT65vJdXGq4WswdfD">
            Nu pågår Mälarprojektet som syftar till att kunna ta in större
            fartyg till hamnarna i Västerås och Köping. Projektet innefattar
            bland annat ombyggnation av slussen i Södertälje samt muddring
            av Mälarfarleden och de två Mälarhamnarna. Dessvärre finns inget
            beslut om anpassning av Hjulstabron där väg 55 korsar Mälarfarleden.
            Om Hjulsta­bron inte byggs om alternativt ersätts med en ny bro
            kommer de stora investeringar som görs i slussen, farled och hamnar
            inte fullt ut kunna nyttogöras. Regeringen bör därför överväga
            hur Hjulstabron så snart som möjligt kan anpassas för att större
            fartyg ska kunna passera bron.
          </p>
          <head xml:id="i-9L379fyx5CPBNt97QAepAk" type="h2">
            Vägunderhållet i Västmanland
          </head>
          <p xml:id="i-LBnz6gz1ZNkSHSkaubtyWY">
            Ett fungerande vägnät är avgörande för att samhället ska fungera.
            Många privatpersoner är beroende av bilen för att ta sig till
            arbete och få vardagen att fungera. Många företag är beroende
            av lastbilstransporter för sin verksamhet. Inte minst är bra vägar
            en förut­sättning för de företag som ligger utanför de stora pendlingsstråken
            att kunna rekrytera rätt kompetens. Vägunderhållet brister i hela
            landet. Ett resultat av detta är att Trafik­verket har sänkt hastighetsbegränsningarna
            på 130 mil statlig väg. Riksförbundet M (Motormännen) presenterade
            nyligen en kartläggning av hur ytojämnheten ser ut på Sveriges
            vägnät. Undersökningen visar att det är stora skillnader mellan
            länen. Undersökningen visar att vägarna i Västmanland är landets
            tredje sämsta.
          </p>
          <p xml:id="i-5fyLDixYGaZov3C2ZC7zJk">
            Det finns ett starkt samband mellan vägsträckors ytojämnhet och
            försämrad trafik­säkerhet. Utöver sämre trafiksäkerhet leder en
            ojämn vägyta till ökat buller, minskad komfort, förslitningar
            på fordon, sämre avrinning samt försämrad vinterväghållning. Regeringen
            bör därför överväga hur underhållet av de västmanländska vägarna
            kan förbättras.
          </p>
          <head xml:id="i-GDAYqzh7xKAQDM8TAxz1tW" type="h2">
            Gör Västerås flygplats till beredskapsflygplats
          </head>
          <p xml:id="i-WSaZYzxCiqjpCvXPabWtHn">
            Under våren 2022 beslutade regeringen om att peka ut ytterligare
            17 flygplatser i landet till beredskapsflygplatser. Det innebär
            att det nu finns 27 beredskapsflygplatser och att det finns beredskapsflygplatser
            i samtliga län förutom Västmanlands, Gävleborgs och Kalmar län.
          </p>
          <p xml:id="i-W3QRyQiQz9EXcNWSm1Y16T">
            Att Västerås flygplats inte är beredskapsflygplats kan sannolikt
            delvis härledas till att Västerås stad under 2020 beslutade att
            avveckla flygplatsen. Efter en lokal folk­omröstning våren 2021,
            där en överväldigande majoritet av de röstande förordade att flygplatsen
            ska finnas kvar, revs avvecklingsbeslutet upp. Från och med den
            1 april 2022 samägs Västerås flygplats av Västerås stad och Region
            Västmanland. Detta innebär att flygplatsen nu befinner sig i en
            utvecklingsfas.
          </p>
          <p xml:id="i-LSMhDE8r1CCV4uYhfiq48b">
            I ett försämrat säkerhetspolitiskt läge där Sverige i händelse
            av krig förväntas ta stöd av andra stater inom ramen för Nato
            finns det anledning att värna en fullt fungerande flygplats i
            huvudstadens närhet. Västerås flygplats har också möjlighet att
            fungera som reservflygplats för Arlanda. Flygplatsens infrastruktur
            är god och kapaciteten är större än vad som nyttjas idag. Även
            fredstid har flygplatsen stor betydelse till exempel för ambulansflyg
            till och från Västmanlands sjukhus i Västerås. Vidare spelade
            Västerås flygplats en betydelsefull roll under skogsbranden i
            Västmanland 2014 där närheten till sjöar och vattendrag bidrog
            till släckningsarbetet. Västerås flygplats med dess långa banlängd
            och bärighet har därför sammantaget stor betydelse för totalförsvaret.
          </p>
          <p xml:id="i-SWgwsBeWctNEj3C9xiqFRh">
            Med anledning av ovanstående bör regeringen överväga att göra
            Västerås flygplats till beredskapsflygplats.
          </p>
        </div>
        <div type="motSignatures">
          <list>
            <item xml:id="i-MvVu4cAcM9iEYwvPN7WkYs" who="i-3Su8RZSRu3defRTgsQprqZ">
              Mikael Damsgaard (M)
            </item>
            <item xml:id="i-9hEnXvm8pRKBAfjCKjY4P3" who="i-ME9KY5TsTMUGSHJP1KEsna">
              Caroline Högström (M)
            </item>
          </list>
        </div>
      </div>
    </body>
  </text>
</TEI>
