<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1963/mot_1963__ak__320/mot_1963__ak__320-001.pdf"/>
      <fw xml:id="i-LFTfZggYAsViRAfHtXfrg6">
        8 Motioner i Andra kammaren, nr 320 år 1963
      </fw>
      <div type="motHeader" xml:id="i-WKXtFbC2kWYtWbmznUrPwY">
        <div type="motTitle" xml:id="i-43ggrSuPGSaHugYcSPc5RK"/>
        <div type="motSubmissionInfo" xml:id="i-APnsfpAAte3H61BcwGsEsq"/>
      </div>
      <div type="motBody" xml:id="i-9YhKgXPfoJTWxVMWZFEuNx">
        <div xml:id="i-WC4snApckgp76kv17zAA1o">
          <p xml:id="i-Lk36SxRGuM4uyW7pQPTNRW">
            Nr 320
          </p>
          <p xml:id="i-PzRNp9KnEuDESQsVqKB5Ag">
            Av herr Ohlin m. fl., om ämbetsansvar vid kommunal och statlig
          </p>
          <p xml:id="i-8CtwzNdnnsctQAv8ywGCev">
            verksamhet i bolags-, stiftelse- eller föreningsform. (Lika lydande
            med motion nr 270 i Första kammaren)
          </p>
          <p xml:id="i-8pKhRkuRhVjjep87dTMMDj">
            Inom den kommunala sektorn har undan för undan — och särskilt
            under senare år — skett en omfattande utbyggnad av verksamhet,
            som utövas i bolags-, stiftelse- eller föreningsform. Väsentliga
            delar av de kommunala insatserna på bostadsförsörjningens område
            sker t. ex. på detta sätt. I många fall avser delegeringen t.
            ex. också olika servicefunktioner, som kommunen svarar för, såsom
            eldistribution, vattenförsörjning m. m. Privaträttsliga organisationsformer
            har också i olika sammanhang utnytt- jats för verksamhet inom
            den statliga sektorn. Det har ibland också disku- terats, att
            i en eller annan form omorganisera även affärsdrivande statliga
            verk i denna riktning. En inventering av vissa frågeställningar,
            vad dylika statliga engagemang beträffar, har som bekant utförts
            av utredningen an- gående de statliga företagsformerna (SOU 1960:
            32). Den samhällsverksamhet, som på detta sätt bedrives i privaträttsliga
            for- mer, fyller i åtskilliga fall uppgifter, som ingalunda är
            betydelselösa ur all- mänt medborgerlig synpunkt. I många fall
            tillhandahåller ju dessa organ allmänheten service och tjänster
            av varaktigt och betydelsefullt slag, så t. ex. på bostadsområdet.
            Det är heller inte sällsynt, att det samhällsägda företaget i
            realiteten intar en monopolställning, vilket givetvis i särskild
            grad är äg- nat att göra den enskilde medborgaren beroende av
            verksamheten. Den eko- nomiska räckvidden kan också vara av utomordentlig
            omfattning. Sålunda utgör ju investeringarna av allmänna medel
            — särskilt genom den statliga bostadslånegivningen — i kommunalägda
            bolag och stiftelser engagemang, som kan skattas till miljardbelopp.
            Det kan inte förnekas, att den bristande offentligrättsliga regleringen
            av samhällsengagemang i privaträttsliga former i betydelsefulla
            avseenden är ägnad att inge betänkligheter. Beslut och avgöranden,
            som är av betydelse för den enskilde, kan t. ex. inte överklagas
            och föras vidare till överordnad myndighet genom besvär. Eljest
            gällande jävsregler på det kommunala om- rådet fungerar icke,
            som påtalats i motionen I: 99 till 1959 års riksdag. Le- dande
            tjänstemän inom bolag och stiftelser anses sålunda oförhindrade
            att fullgöra förtroendeuppdrag i kommunala nämnder och styrelser,
            som har den omedelbara uppsikten över deras förvaltning, eftersom
            de ej betraktas som kommunala tjänstemän, utan som bolagstjänstemän
            etc.
          </p>
          <pb facs="riksdagen-motions-pdf/data/1963/mot_1963__ak__320/mot_1963__ak__320-002.pdf"/>
          <fw xml:id="i-VGcsBvMjAmgAKGT8dRVtbq">
            Motioner i Andra kammaren, nr 320 år 1963 9
          </fw>
          <p xml:id="i-7JZTowNdvjAe79LDC7pAyJ">
            I detta sammanhang vill vi särskilt påtala, att det i offentlig
            verksamhet eljest gällande ämbetsmannaansvaret icke kan utkrävas
            på detta område. Detta måste — bortsett från helt affärsinriktad
            verksamhet — betecknas som en påtaglig inkonsekvens i förhållande
            till vad som eljest gäller för lik- artad verksamhet i andra fall.
            De statliga organ på serviceområdet, som dri- ves i verksform,
            har nämligen ingalunda undantagits från det offentlig- rättsliga
            ansvarsområdet. Tvärtom har detta i själva verket utsträckts myc-
            ket långt. Ämbetsansvar har t. ex. inom SJ:s förvaltning tillämpats
            på så pass underordnade befattningshavare som stationskarl och
            stationskarlsaspi- rant. Man har också utsträckt detta offentliga
            ansvar att gälla för kassor, in- rättningar och institutioner
            som ej hör till statsförvaltningen, men som åt- njuter allmänt
            stöd och vars statuter auktoriserats av Kungl. Maj:t. Det är givet,
            att det för den enskildes rättsläge och säkerhet är ägnat att
            inge ett större mått av trygghet, om det allmännas tjänster och
            funktioner förmedlas under offentligt ansvar jämfört med om så
            inte är fallet. Av spe- ciellt intresse ur enskild synpunkt är
            ju dessutom, att den offentliga till- synen genom JK och JO avgränsats
            just med ledning av ämbetsansvaret. Så länge som ämbetsansvaret
            är begränsat enligt nuvarande regler kan därför ej heller de allmänna
            medborgerliga rättssäkerhetsgarantier som dessa insti- tutioner
            representerar träda i verksamhet. Det måste betecknas som en föga
            tillfredsställande ordning, att till sin stor- lek mycket omfattande
            investeringar av allmänna medel nedläggs och för- valtas av genom
            offentlig försorg tillskapade organ, utan att sedvanlig till-
            syn och förvaltningskontroll kan anordnas. Detta gäller i särskild
            grad så- dana organ, som har till uppgift att tillhandagå allmänheten
            med tjänster av sådant slag, att de inte genomgående kan förmedlas
            enligt generella grun- der — t. ex. de kommunalägda bostadsföretagen.
            Samhällsorgan med service- inriktning ställs dessutom i sällsport
            omedelbar kontakt med de samhälls- medlemmar som skall betjänas.
            Det förtjänar härvidlag erinras om, huru straffrättskommittén
            (jfr SOU 1944:69 s. 432—433) just angav betjäning av allmänheten
            eller förvaltning av allmänna medel i större omfattning som grunder
            för ett vittgående ansvar för allmänna inrättningar och institutioner
            av olika slag. Under hänvisning till det anförda får vi därför
            hemställa, att riksdagen i skrivelse till Kungl. Maj:t måtte framhålla
            angelägenheten av att allmänheten, när kommunal eller statlig
            verksamhet utövas i bolags-, stiftelse- eller förenings- form,
            ej ställs utan det skydd, som ämbetsansvar och tillsyn genom JK
            och JO eljest normalt erbjuder inom offentlig för- valtning, samt
            att riksdagen i anledning härav måtte begära en skynd- sam utredning
            angående lämplig utvidgning av ämbetsan- svaret för dylika fall
            i syfte att förbättra allmänhetens rätts-
          </p>
          <pb facs="riksdagen-motions-pdf/data/1963/mot_1963__ak__320/mot_1963__ak__320-003.pdf"/>
          <fw xml:id="i-9vRnvnkz2wVowycvpju8Sf">
            10 Motioner i Andra kammaren, nr 320 år 1963
          </fw>
          <p xml:id="i-FYULU5Fk4TjvUamyB9bb5s">
            skydd och möjliggöra offentlig tillsyn över kommunala eller statliga
            bolag, föreningar och stiftelser. Stockholm den 24 januari 1963
          </p>
          <p xml:id="i-SY468hHXcKLofmdVgbiXjo">
            Bertil Ohlin O. Malmborg Gunnar Helén
          </p>
          <p xml:id="i-SisTuzywxeVoFH5Rn51TVu">
            Gustaf Kollberg Brita Elmén S. Gustafson i Göteborg
          </p>
        </div>
      </div>
    </body>
  </text>
</TEI>
