<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200102-UbU-00324">
  <teiHeader>
    <fileDesc>
      <titleStmt>
        <title>Nationell handlingsplan mot våld och mobbning</title>
        <author corresp="i-Q6uWG1k3pbJio9CebNs3Cz">av Sten Tolgfors (m)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Nationell handlingsplan mot våld och mobbning</title>
          <idno type="rdwebb">GP02Ub324</idno>
          <rs type="number">Ub324</rs>
          <orgName type="comitteeAbbreviation">UbU</orgName>
          <ref type="dokument_url_text">http://data.riksdagen.se/dokument/GP02Ub324/text</ref>
          <ref type="dokument_url_html">http://data.riksdagen.se/dokument/GP02Ub324</ref>
          <ref type="dokumentstatus_url_xml">http://data.riksdagen.se/dokumentstatus/GP02Ub324</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-Q6uWG1k3pbJio9CebNs3Cz</idno>
            <name>Sten Tolgfors</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-YCqJwHZb9KFH9Q7EMWih1k" type="signed"/>
        <correspContext corresp="i-YCqJwHZb9KFH9Q7EMWih1k">
          <note type="signatory" corresp="i-Q6uWG1k3pbJio9CebNs3Cz"/>
        </correspContext>
        <correspAction xml:id="i-Raj4dKktX1yoDQV63ZwwRR" type="referral">
          <date when="2001-10-11"/>
        </correspAction>
        <correspAction xml:id="i-CQiDBzcE8HvG8Jq1nyHEFJ" type="dismissal">
          <date when="2001-10-11"/>
        </correspAction>
        <correspAction xml:id="i-77oDCZ6GP1NUf457KdmC28" type="termination">
          <date when="2001-10-05"/>
        </correspAction>
        <correspAction xml:id="i-CcmRPBMb22ui7VcUVDFEBr" type="submission">
          <date when="2001-10-05"/>
        </correspAction>
        <correspAction xml:id="i-SfPXx2rjCGreC24UoguuJt" type="numbering">
          <date when="2001-10-05"/>
        </correspAction>
        <correspAction xml:id="i-DhDjTjiCZpFv3jiF5173Uo" type="proposed_referral">
          <date when="2001-10-05"/>
        </correspAction>
        <correspAction xml:id="i-J7gMHR2317M5rojwWNxLVU" type="committee_proposal">
          <date when="2001-10-05"/>
        </correspAction>
        <correspAction xml:id="i-4iVeMWVh3Y2Qz5BJEZkWBM" type="reviewing">
          <date when="2001-10-05"/>
        </correspAction>
        <correspAction xml:id="i-PKnykbdSBWZmbd3d2ojp9D" type="registration">
          <date when="2001-10-05"/>
        </correspAction>
        <correspAction xml:id="i-32hn2uDvgDq7jUrEQTiGH4" type="assigned"/>
        <correspContext corresp="i-32hn2uDvgDq7jUrEQTiGH4">
          <ref type="assignedTo">Utbildningsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200102/mot_200102_Ub_0324/mot_200102_Ub_0324-0001.pdf"/>
      <div xml:id="i-HqBEHukft1xgxzQTmQsq4R" type="motHeader">
        <div xml:id="i-G6yyK1frAuvuQcSANtyk4W" type="motTitle"/>
        <div xml:id="i-UgrSXUYr25jXckJtjMAFZs" type="motSubmissionInfo"/>
      </div>
      <div xml:id="i-3a3N9zGvXkZPfoPGzbd5eZ" type="motBody">
        <div xml:id="i-RxvNenRC7QHZbK4Krr6awA">
          <p xml:id="i-Nx5cRv4S4sb1eNhEZeLhZM">
            42
          </p>
          <p xml:id="i-QrgoYsFu2dXHzDEjPjdxyf">
            2001/02 mnr: Ub324 pnr: m1734
          </p>
          <p xml:id="i-SovcsYheNAuGkqv2KWMHVd">
            Motion till riksdagen 2001/02:Ub324
          </p>
          <p xml:id="i-TSbS5PhXhiEjgA8uewMUxX">
            av Sten Tolgfors (m)
          </p>
          <p xml:id="i-2okBCMZCcxaNaAeqmBNiX8">
            Nationell handlingsplan mot våld och mobbning
          </p>
          <p xml:id="i-5X9HkTz2Y5Yq2kYCc6pmpJ">
            Förslag till riksdagsbeslut
          </p>
          <p xml:id="i-5eEenqFuGE5Laxk7WrNGa3">
            1. Riksdagen tillkännager för regeringen som sin mening vad som
            i motionen anförs om att skolan skall kunna stänga av våldsbenägna
            elever som sprider skräck och oro. 2. Riksdagen tillkännager för
            regeringen som sin mening vad som i motionen — anförs om &lt;:behovet
            av ett regionalt nät av mobbningskonsulenter som skall överföra
            kunskap och ge skolor hjälp i enskilda mobbningsfall. 3. Riksdagen
            tillkännager för regeringen som sin mening vad som i motio- nen
            anförs om inrättande av särskilda elevskyddsombud.
          </p>
          <p xml:id="i-4e9wcjjcE5v6PcrmGPj2j8">
            De allvarliga mobbningsproblemen i skolan kräver handling
          </p>
          <p xml:id="i-5xtCvBqRydbfL1PwmsDEEU">
            Enligt en undersökning bland 6 600 gymnasieungdomar över hela
            landet hade hela 20 procent blivit utsatta för våld i skolan.
            100.000 barn och ungdomar — motsvarande en hel årskull — utsätts
            för mobbning i skolan. Dessutom påverkas tiotusentals föräldrar,
            syskon och andra anhöriga svårt när barnen far illa. Mobbningen
            förgrovas och blir allvarligare till sin karaktär. Det är inte
            acceptabelt att staten via skolplikten ålägger barn och ungdom-
            ar att vistas i en miljö där deras säkerhet inte kan garanteras.
            Det behövs en plikt för skolor, politiker och kommuner att skapa
            trygghet för landets barn.
          </p>
          <pb facs="riksdagen-motions-pdf/data/200102/mot_200102_Ub_0324/mot_200102_Ub_0324-0002.pdf"/>
          <p xml:id="i-GUqxvyRoz3tDYvuoMXoXAk">
            2001/02:Ub324
          </p>
          <p xml:id="i-HvRfxsTPA19Z2SnpgDjSG7">
            43
          </p>
          <p xml:id="i-7HZSzx3Cc2njGkqjztLQTM">
            Skolministerns ansvar
          </p>
          <p xml:id="i-S5hodMBVRqVToSmudZcLAC">
            Mobbningen är ett av de allvarligaste hälsoproblemen för barn
            och ungdomar. Likväl saknas helt politiskt ledarskap för att stoppa
            mobbningen. Det ansvariga statsrådet, skolminister Ingegerd Wärnersson,
            tror att arbetet mot mobbning kan bedrivas i kampanjform, när
            det som krävs i stället är långsiktigt, strukturerat arbete. Hon
            gömmer sig bakom dagens otillräckliga regelverk. Bilden av en
            skolminister som inte tar sitt ansvar stärks av att hon ifjol
            sa till TT att det inte finns mycket mer som kan göras på politisk
            nivå mot mobbning. Det visar bara att skolministerns egna idéer
            är slut. Det räcker inte med att som Wärnersson gjort bara lägga
            ansvaret på de enskilda skolorna. Skolorna behöver stöd och ökade
            möjligheter att agera. Och det är politiska frågor. Det statsråd
            som har helhetsansvaret för landets skolor kan inte undgå ansvar
            när arbetet för en god social skolmiljö brister.
          </p>
          <p xml:id="i-53Wyc76SHuYQTgCQKxazmr">
            Systematiska insatser krävs
          </p>
          <p xml:id="i-KEr9G9oRoYPBhdcqFm7Ars">
            Ett grundläggande problem är att alldeles för få skolor arbetar
            systematiskt och genomtänkt för att bekämpa mobbningen. Man saknar
            rutiner för att finna de drabbade och få bild av helheten, säger
            Skolverket. Det förebyggande tänkandet saknas. Daglig medvetenhet
            reduceras till enstaka temadagar. Skolan agerar för sent — först
            när mobbning eller våld redan inträffat. Insatserna kan också
            vara otydliga. Mycket talar för att det är det systematiska, uthålliga
            och på förhand genomtänkta arbetet som ger resultat. En hög lägstanivå
            i arbetet mot mobbning förutsätter också löpande utvärderingar
            av hur insatserna lyckas. Mobbning förekommer på i det närmaste
            alla skolor i alla landets kommuner. Politiker och rektorer erkänner
            dock ogärna att den verksamhet man ansvarar för inte klarar sin
            uppgift. Mobbning är ett allvarligt problem, men tack och lov
            inte just här hos oss, kan det heta. Detta förnekande av de egna
            problemen bidrar till situationens allvar. ”De allra flesta av
            de granskade skolorna förefaller utgå från antagandet att kränkningar
            nog inte kommer att uppträda mellan människor”, enligt Skolverket.
            Därför har man ”varken funnit det angeläget att utveckla den egna
            kompetensen att iaktta och analysera kränkningar eller att bygga
            upp alarm- och åtgärdssystem...”. Hur är detta möjligt? Det är
            ovanligt att skolorna följer upp och utvärderar de insatser som
            verkligen görs. Många skolors arbete mot mobbning är därför rena
            skott i mörkret. Man vet inte hur vanligt mobbning är, man vet
            inte hur den tar sig uttryck och man vet inte om skolans arbete
            ger resultat. Ungefär en tredjedel av skolorna och hälften av
            kommunerna har inte ens undersökt hur vanligt mobbning är eller
            hur den tar sig uttryck.
          </p>
          <pb facs="riksdagen-motions-pdf/data/200102/mot_200102_Ub_0324/mot_200102_Ub_0324-0003.pdf"/>
          <p xml:id="i-4t4tDL7PsbiBQZPkNS2uy2">
            Varken skolor eller kommuner sammanställer arbetet mot mobbning.
            Hur många fall — hur de yttrade sig — vad man gjorde — hur det
            gick.
          </p>
          <p xml:id="i-XnARY1L6zcNyivE8pYqihm">
            Höj skolans lägstanivå
          </p>
          <p xml:id="i-Y9hC4LVXV7mNp2BmfM73r8">
            Skolan måste etablera en betydligt högre lägstanivå i arbetet
            mot mobbning. Förebyggande insatser måste ske löpande och dagligen
            genom insatser för att skapa ett gott socialt klimat och stor
            tydlighet om vilka värderingar som skall prägla skolan. Detta
            kan inte reduceras till särskilda ämnen, på särskilda tider, utan
            måste vara ett ansvar för varje vuxen i skolan, varje ämne och
            varje dag. Alla vuxna i skolan måste engageras för att tillsammans
            med elever, föräldrar och de vuxna som träffar barnen på fritiden
            snabbt kunna upptäcka mobbning. När mobbning upptäcks måste skolan
            veta på förhand hur den skall agera. Arbetets resultat måste sedan
            löpande utvärderas och utvecklas. Medlet för att skapa denna höga
            lägstanivå är väl utvecklade arbetsplaner mot våld, mobbning och
            kränkande särbehandling. De måste förankras hos skolans alla medarbetare,
            men också hos elever och föräldrar, allt för att skapa tillräckligt
            god förankring och etablera gemensamma förhållningssätt. I grunden
            gäller dock att framgången i skolans arbete är beroende av kontinuerlig
            vidareutbildning av skolans medarbetare.
          </p>
          <p xml:id="i-KrEj5YmR1Ae8LcPKWuumxK">
            En nationell handlingsplan mot mobbning
          </p>
          <p xml:id="i-HPPwTAq1ihN8Jp83zPkwgW">
            I andra motioner utvecklas kravet på att alla skolor skall använda
            forskningsbaserade åtgärdsprogram mot mobbning samt hur elevens
            rätt måste stärkas i skollagen. Men det krävs också en nationell
            handlingsplan mot våld och mobbning med direktiv om kompetensutveckling,
            kontakter med föräldrar och elever, engagemang av alla vuxna i
            skolan och ett gemensamt förhållningssätt till våld. De åtgärder
            som krävs befinner sig på olika nivå i det politiska systemet.
            Det krävs såväl riksdagsbeslut som beslut av Skolverket, kommunfullmäktige
            och barn- och ungdomsnämnder, kommundelnämnder, lokala brukarstyrelser
            och skoledningar. Ingen kan frånsäga sig ansvar för frågan.
          </p>
          <p xml:id="i-LWCCasT74X2qVdSanXw2fa">
            Följande åtgärder krävs:
          </p>
          <p xml:id="i-QKpijkm2QaH4BeZau4JpQL">
            1. Skolan skall kunna stänga av våldsbenägna elever som sprider
            skräck och oro. Det finns en betydande osäkerhet kring detta i
            skolan i dag. Skollagens och arbetsmiljölagens regler för skolan
            måste förtydligas och politiker måste våga ta ansvar för direktiv
            om hur våld i skolan skall hanteras. Våld bör polisanmälas.
          </p>
          <p xml:id="i-ETXZZ9Gp8batpirMKWj3cs">
            2000/01:c999
          </p>
          <pb facs="riksdagen-motions-pdf/data/200102/mot_200102_Ub_0324/mot_200102_Ub_0324-0004.pdf"/>
          <p xml:id="i-57ssYiE6YKSeuxrA62pm2N">
            2001/02:Ub324
          </p>
          <p xml:id="i-EcPysueeLbKQKtkDHUvbyT">
            2. Det måste tydliggöras att det är resultatet och inte omfattningen
            av skolans insatser som räknas. Alltför ofta sägs det att ”skolan
            har ju gjort så mycket” för en utsatt elev. Om mobbningen trots
            detta inte upphör söks inte sällan orsaken hos den drabbade: ”Hon
            är ju si eller så; han ser ju lite annorlunda ut; eller hans föräldrar
            är så konstiga.” Många barn tar också på sig skulden för att de
            behandlas illa, eller kränks. Därför måste det slås fast att mobbning
            aldrig är den drabbades fel! Skulden ligger alltid hos den som
            mobbar andra och på de vuxna som låter det ske. ”Rektor är ansvarig
            för skolans resultat”, skriver Skolverket och fortsätter: ”Kommunen
            är skyldig att skapa förutsättningar så att kraven uppfylls.”
            3. Bygg upp ett regionalt nät av mobbningskonsulenter för att
            överföra kunskap och ge hjälp i enskilda fall. Det kan hanteras
            av Skolverket och finansieras exempelvis genom ett nytt anslag.
            Detta bör uppmärksammas i kommande års budgetarbete. 4. Inrätta
            särskilda elevskyddsombud som skall kunna kräva åtgärder och ytterst
            stänga skolan när arbetet inte fungerar. Eleverna ser och upplever
            mer mobbning än skolan ser. 60 procent av barnen i en BO- undersökning
            sa att det pågår mobbning som lärarna inte vet om. Skolan måste
            bli bättre på att lyssna på varningssignaler. Ungdomar som tidigare
            mobbat eller mobbats bör anlitas för att resa runt i skolorna
            och berätta om sin tidigare situation. 5. De 10-20 procent av
            skolorna som saknar de obligatoriska arbetsplanerna mot våld och
            mobbning skall omedelbart och ovillkorligen utveckla sådana. Skolverket
            skall kunna vitesbelägga de skolor som missköter detta. Idag är
            många av de existerande arbetsplanerna någon sida långa och ger
            ingen som helst vägledning i arbetet. Kvaliteten på planerna måste
            stärkas. De skall vara forskningsbaserade och innehålla både förebyggande,
            krishanterande och utvärderande element. Planerna uppdateras alltför
            sällan. Arbetsplanerna förankras heller inte bland lärare, elever
            och föräldrar. Det hör till undantagen att så sker. Att planerna
            ofta är innehållslösa gör att ord och handling inte stämmer överens.
            ”Elevernas väl och ve tenderar därmed att lämnas åt godtycke i
            stället för att bli resultatet av ett systematiskt arbete för
            att nå mål”, skriver Skolverket. Fundera på den meningen! 6. Skolverket
            bör årligen publicera de skolor som missköter sig. Det behövs
            dessutom ökade sanktionsmöjligheter mot de skolor och kommuner
            som framhärdar i att bryta mot de bestämmelser som finns, t.ex.
            genom förtydligat tjänsteansvar. 7. Ledarskapet i skolorna måste
            stärkas. Alla vuxna måste etablera ett gemensamt förhållningssätt.
            Skolan behöver klara politiska direktiv om arbetet mot mobbning.
            Rektorer behöver genom vidareutbildning ges kunskap och stöd för
            att hantera problemen. 8. Utbildningen och vidareutbildningen
            av lärare, skolledare och övrig personal måste förbättras. Särskilda
            projektpengar för utbildning av lärare i forskningsbaserade åtgärdsprogram
            och om mobbning mer
          </p>
          <p xml:id="i-WTmKswmwhsXurm8pZQYTSt">
            45
          </p>
          <pb facs="riksdagen-motions-pdf/data/200102/mot_200102_Ub_0324/mot_200102_Ub_0324-0005.pdf"/>
          <p xml:id="i-5rcb3DvZcHCY2mYFaTv4cn">
            generellt bör anslås. Detta bör uppmärksammas i kommande års
            budget- arbeten. Hela skolans personal skall involveras i nätverksbyggande
            för att upptäcka och åtgärda mobbning. 9. Löpande undersökningar
            i skolor och kommuner om hur vanligt mobbning är och vilka uttryck
            den tar sig måste genomföras. Skolor och kommuner skall ges i
            uppgift att löpande undersöka hur vanligt skolvåld och mobbning
            är och hur den tar sig uttryck. De skall sammanställas och offentliggöras
            av Skolverket. 10. Kommuner och skolor måste lära av framgångsexemplen.
            Det krävs att ett erfarenhetsutbyte etableras inom kommuner, län
            och riket. Det arbete som pågår i Norge, där alla skolor på fem
            år skall ges kunskap om forskningsbaserade åtgärdsprogram, bör
            särskilt studeras. Skolverk- et bör årligen publicera och lyfta
            fram goda exempel vad gäller både resultat och metod. 11 Skolans
            samarbete med föräldrar, elever, fritidsledare och idrottsföreningar
            måste stärkas. ”Det är inte ovanligt att målsmän och elever har
            en annan uppfattning än skolan om huruvida en elev är utsatt för
            mobbning, en motsättning som kan förvärra situationen för den
            utsatte,” säger Skolverket. Det kan t.o.m. bli värre än så, att
            konflikter uppstår mellan skolan och engagerade föräldrar när
            de kräver hjälp för sina barn. Skolans arbete mot mobbning börjar
            i hemmen. 11. Premiera de framgångsrika skolorna. I ett system
            med nationell skolpeng kan extra pengar utgå till skolor som gör
            ett bra jobb. Omvänt gäller att skolor som inte uppfyller kraven
            trots varningar skall kunna förlora delar av sina resurser. I
            kvalitetsgranskningen av skolan bör dess arbete mot mobbning vara
            en central del.
          </p>
          <p xml:id="i-HvquZo1ipX7K3pkQ4KC36F">
            En fråga om ledarskap
          </p>
          <p xml:id="i-V9h35GxMRsgv3v7zuCG87Q">
            Politik är inte bara regler och styrning. Politik handlar också
            om att utöva ledarskap. Skolministern borde visa ledarskap genom
            att stötta de skolledare som polisanmäler våld och inför tydliga
            ordningsregler. Hon borde stötta de lärare som har att hantera
            mobbningsproblem i vardagen och som ofta känner osäkerhet om hur
            de ska arbeta eftersom de inte får någon uppbackning, vare sig
            från skolledning eller från ansvariga politiker. Det är inte så
            att allt som kan göras redan är gjort på politisk nivå. Tvärtom
            har arbetet bara börjat. När 100.000 barn far illa kan politiken
            knappast luta sig tillbaka. Är det rätt som skolministern sagt
            i media att problemet består i att skolorna inte fullgör sitt
            ansvar är det politikens uppgift att se till att skolan tar ansvar.
            Är det dessutom så att ytterligare åtgärder krävs är det politikens
            skyldighet att ta initiativ till sådana.
          </p>
          <p xml:id="i-4UZwvG9N5GuP8dS6r1wN7F" type="date">
            Stockholm den 3 oktober 2001
          </p>
          <p xml:id="i-AByH6unpGutu45iayL97Do" type="signatureBlock">
            Sten Tolgfors (m)
          </p>
          <p xml:id="i-RjbFascHLcStqMDs41gTuv">
            2000/01:c999
          </p>
          <p xml:id="i-R3C7nvUj8kwyEY2ySsnFyc">
            46
          </p>
          <pb facs="riksdagen-motions-pdf/data/200102/mot_200102_Ub_0324/mot_200102_Ub_0324-0006.pdf"/>
          <p xml:id="i-FfMrXMgzHbPshpEXbDSQFA">
            2001/02:Ub324
          </p>
          <p xml:id="i-5eP7oH9E96rQKVPi3SXuoc">
            47
          </p>
        </div>
      </div>
    </body>
  </text>
</TEI>
