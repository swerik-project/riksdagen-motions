<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1917--ak--00337">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1917/mot_1917__ak__337/mot_1917__ak__337-001.pdf"/>
      <div xml:id="i-UUiBqoRzvrNUh5cz5xH1uP" type="motHeader">
        <div xml:id="i-VVfhw3Ftp5otM354dCNxAj" type="motTitle"/>
        <div xml:id="i-APemsg76UbBiZkp9dbuxU8" type="motSubmissionInfo"/>
      </div>
      <div xml:id="i-N45tk9Q7f67q38yL6VUVAk" type="motBody">
        <div xml:id="i-FBkHFMVv7sWAWDNudjrYZt">
          <p xml:id="i-U1njFXWMpy562XWsyqdjef">
            Motioner i Andra kammaren, Nr 337. 1
          </p>
          <p xml:id="i-3GQ4DJzzbxQgu5rzdrr6Ht">
            Nr 337.
          </p>
          <p xml:id="i-Bbu8VMttZ5JUokGV4VEwXR" type="titleString">
            Av herr Bolander, i anledning av Kungl. Maj:ts proposition, nr
            37, med förslag till lag om ändrad lydelse av 1 kap. tf och 2
            $$ rättegångsbalken.
          </p>
          <p xml:id="i-WH1mBy9zxvpYfpEnUQQaJc">
            I anledning av Kungl. Maj:ts nådiga proposition angående lag
            om ändrad lydelse av 1 kap. 1 och 2 $$ rättegångsbalken får jag
            härmed väcka följande motion. Alla torde vara ense därom, att
            nu gällande stadganden om nämnde- mansval tarva ett förtydligande.
            Emellertid kan det näppeligen vara lämpligt att för vinnande av
            detta önskemål vidtaga sådana förändringar, att den sedan långt
            tillbaka i tiden tillämpade principen om lika röst- rätt vid nämmndemansval
            för vissa kommuner helt och hållet upphäves. Redan genom förordningen
            av den 18 december 1823 har fastslagits, att omröstning vid nämndemansval
            skall ske per capita, i det att nämnda förordning stadgade, att
            vid ifrågavarande val var bonde ägde lika röst. Genom förordningen
            av den 19 juli 1872, som gav 1 kap. 1—3 $$ rättegångsbalken den
            lydelse, de fortfarande äga, blev rösträtten vid nämndemansval
            utsträckt till ett större antal personer än förut, men bibehölls
            fortfarande bestämmelsen därom, att varje röstande ägde en röst.
            Då det av Kungl. Maj:t framlagda förslaget till lag om ändrad
            lydelse av 1 kap. 1 och 2 $$ rättegångsbalken innehåller den bestämmei-
            sen, att i stad, som lyder ander landsrätt, nämndemansval skall
            förrättas av stadsfullmäktige, där sådana finnas, så innebär detta
            ett frångående av den sedan 1823 gällande regeln, att vid dylika
            val varje röstande skall hava en röst. Enligt det kungl. förslaget
            skulle i dessa städer jämväl nämndemansvalen bliva beroende av
            den 40-gradiga kommunala röstskalan. Detta måste enligt mitt förmenande
            betraktas som ett steg bakåt samt innebär därjämte en betänklig
            orättvisa mot vissa grupper av städernas innevånare. Bihang till
            riksdagens protokoll 1917. 4 saml. 152 häft. (Nr 337—338.) 1
          </p>
          <pb facs="riksdagen-motions-pdf/data/1917/mot_1917__ak__337/mot_1917__ak__337-002.pdf"/>
          <p xml:id="i-LUrWzGcCvbMg3YCxMgUBkQ">
            2 Motioner i Andra kammaren, Nr 337.
          </p>
          <p xml:id="i-7WoUya9xQWBUMao8ehpWP1">
            Det torde möjligen kunna invändas, att den av mig här antydda
            olägenheten bortfaller, så fort de i riksdagen framlagda förslagen
            om ändrade bestämmelser i avseende å den kommunala rösträtten
            blivit av Konung och riksdag antagna. Jag fruktar emellertid,
            att det ännu kommer att dröja många år, innan dessa förslag föranleda
            till någon lagändring. Följaktligen kan det ej vara lämpligt att
            i avvaktan på en kommunal rösträttsreform införa orättvisa och
            mot en sund princip stridande bestämmelser angående nämndemansval
            i en del av landets kommuner. Vidare torde någon kunna anmärka,
            att nämndemanstjänsterna äro av tämligen ringa vikt, ävensom att
            endast ett fåtal av landets kommu- ner komma att beröras av den
            ifrågasatta lagändringen. I det först- nämnda avseendet vill jag
            göra gällande, att nämndemansinstitutionen visst inte får betraktas
            som betydelselös. Det bör ihågkommas, att nämndemännen dock äro
            domare samt att de i allmänhet icke sakna möjlighet att inverka
            på häradsrätternas beslut. Utgången av ett mål kan ju under viss
            förutsättning bliva helt och hållet beroende på nämnde- männens
            uppfattning. Det är därför önskligt, att nämndemansvalen omfattas
            med intresse samt att personvalet sker med största urskiljning.
            I fråga om antalet kommuner, som kunna beröras av förevarande
            lag- förslag, torde vara tillräckligt att hänvisa till den kungl.
            propositionen, varav framgår att för närvarande ett tiotal städer
            sakna egen jurisdik- tion. Man har därjämte anledning förmoda,
            att antalet sådana städer kommer att ytterligare ökas. Det förhåller
            sig nämligen så, att samt- liga de städer, som uppkommit under
            de senare åren, lyda under lands- rätt, vilket tydligen med hänsyn
            till en blivande rättegångsreform an- setts lämpligast. På grund
            härav komma helt säkert även de sam- hällen, som under de närmaste
            åren erhålla stadsrättigheter, att åtmin- stone tillsvidare sakna
            egen jurisdiktion. Slutligen kan ju emot den av mig här förfäktade
            åsikten göras den invändningen, att nämndemansvalen antagligen
            komma att utfalla på ungefär samma sätt, vare sig de förrättas
            av stadsfullmäktige eller å allmän rådstuga. Jag befarar emellertid,
            att så icke blir förhållandet. Då en stark partibildning numera
            uppkommit jämväl inom städernas representationer, har man all
            anledning tro, att till och med nämnde- mansvalen göras till partifrågor.
            Om pu dessa val skola förrättas av stadsfullmäktige, inträffar
            det helt säkert i en del städer, att ett parti, som utgör endast
            en minoritet av stadens kommunalt röstberättigade invånare, men
            som på grund av den nu gällande röstskalan förskaffat sig majoritet
            inom stadsfullmäktige, kommer att enväldigt bestämma
          </p>
          <pb facs="riksdagen-motions-pdf/data/1917/mot_1917__ak__337/mot_1917__ak__337-003.pdf"/>
          <p xml:id="i-XyKegEosu3RHmf9f8kw5L7">
            Motioner i Andra kammaren, Nr 337. 3
          </p>
          <p xml:id="i-6fJDtrUwNhAm1Xs2AQA8mL">
            över valen på ett sätt, som förråder partiskhet och bristande
            hänsyn till flertalets berättigade intressen. Det torde vara uppenbart,
            att ett sådant tillvägagångssätt kommer att alstra missnöje och
            bitterhet. Såsom förut är nämnt, har det redan 1872 befunnits
            rättvist och limpligt att bereda alla röstberättigade medlemmar
            av en kommun lika rätt att deltaga i handhavandet av rättsskipningen,
            och har således personlighetsprincipen i viss mån kommit att tillämpas
            vid nämnde- mansvalen. Detta måste också anses riktigt, synnerligast
            som denna princip så väl överensstämmer med regeln om allas likhet
            inför lagen. Föredragande departementschefen har framhållit, bland
            annat, att frågan om utseende av nämndemän skulle väcka mera intresse
            och få en omsorgsfullare behandling, om densamma vore förlagd
            till stads- fullmäktige än om den tillhörde allmän rådstuga, där
            personvalet lätt kunde bliva beroende på en tillfällighet. Jag
            kan emellertid icke finna, att dessa skäl äro tillräckligt vä-
            gande för att ordna frågan om nämndemansval i vissa städer på
            sätt Kungl. Maj:t föreslagit. Till en början ligger det nära till
            hands an- taga, att intresset för valen blir större, ifall kommunens
            röstberättigade medlemmar få välja omedelbart. Erfarenheten har
            ju också visat, att de omedelbara valen åstadkomma större vakenhet
            och ett livligare in- tresse än de val, som ske medelbart. Ej
            heller vill jag tro, att valen få en omsorgsfullare behandling,
            ifall de, på sätt Kungl. Maj:t föreslår, förläggas till stadsfullmäktige.
            Det är nog känt, att valtrågor icke alltid bliva så synnerligen
            omsorgsfullt behandlade inom nyssnämnda korporationer. Och förutsätter
            man, att en kommuns röstberättigade imvånare icke skola med tillräckligt
            intresse och omsorg ägna sig åt ett dylikt val, ifall detta sker
            omedelbart, har man lika stor anledning be- fara, att stadsfullmäktige
            visa samma liknöjdhet. Att personvalet å allmän rådstuga kan bliva
            beroende på en tillfällighet, är visserligen sant, men detta kan
            inträffa, även om valet förrättas av stadsfullmäktige. För övrigt
            är det nog så, att tillfälligheterna icke spela så synnerligen
            stor roll, så fort valmännen verkligen intressera sig för valet.
            Enligt mitt förmenande förefinnes endast ett enda verkligt sakskäl
            för, att de val, varom nu är fråga, böra förläggas till stadsfullmäktige,
            och det är, att valförrättningen därigenom blir enklare och förenad
            med mindre besvär än om densamma skall äga rum å allmän rådstuga.
            Men detta skäl anser jag icke vara av den avgörande betydelse,
            att man därför bör företaga en sådan omläggning av själva röstgrunden,
            som det föreliggande förslaget faktiskt innebär, och därigenom
            frångå en förut tillämpad princip, vars rättvisa ingen torde kunna
            bestrida.
          </p>
          <pb facs="riksdagen-motions-pdf/data/1917/mot_1917__ak__337/mot_1917__ak__337-004.pdf"/>
          <p xml:id="i-WDukNKAvhUTjbsZd2qC9Kk">
            4 Motioner i Andra kammaren, Nr 337.
          </p>
          <p xml:id="i-GaFT15BATWQEhWMx2Ef8pu">
            Den föreslagna lagändringen skulle även komma att medföra högst
            besynnerliga olikheter mellan stad och land. Detta” medgives också
            av föredragande departementschefen, som härom yttrar: »Olikhet
            komme väl därigenom att råda mellan valsättet i stad och på landet,
            i det att regeln, att en var röstberättigad vid dylikt val har
            en röst, icke bleve tillämplig i stad. Men — tillägger föredragande
            departementschefen — denna olikhet i valsättet skulle fullt motsvara
            den olika ordning, i vilken kommunala beslut i allmänhet fattas
            i stads- och i landskommun». Den här gjorda jämförelsen är emellertid
            alldeles ohållbar, ty det förelig- gande förslaget medför olikhet
            icke allenast i valsättet utan också be- träffande själva röstgrunden.
            Det är detta sistnämnda förhållande, som här är det väsentliga.
            Om det nu verkligen förbölle sig så, att det måste anses vara
            förenat med stora olägenheter att i stad, som lyder under landsrätt,
            förrätta val av nämndeman å allmän rådstuga, så måste givetvis
            ett dylikt val å kommunalstämma på landet medföra mycket större
            svårig- heter. Det är ju tämligen klart, att de röstberättigade
            medlemmarna av en stadskommun hava betydligt lättare för att infinna
            sig vid en valförrättning än flertalet av valmännen i en landskommun,
            där en stor del av befolkningen är bosatt på platser, som äro
            belägna långt från valstället. Om det förefunnits något avgörande
            skäl för att förlägga nämndemansvalen i stad till stadsfullmäktige,
            hade det bort vara ännu mera angeläget att bestämma, att i de
            landskommuner, där kommunal- fullmäktige finnas, dessa skulle
            äga befogenhet att företaga dylikt val. Jag anser mig även böra
            påpeka, att folkmängden i städerna ej heller kan giva anledning
            till en anordning sådan som den här föreslagna, ty många av våra
            landskommuner hava större invånareantal än flertalet av de städer,
            varom här är fråga. Även i de städer, där stadsfullmäktige finnas,
            måste ju vissa val — förutom stadsfullmäktige- och riksdagsmannaval
            — förrättas omedel- bart av kommunens röstberättigade medlemmar.
            Jag tänker nu närmast på val av ledamöter i kyrko- och skolråd
            samt, till viss del, i folkskole- styrelse, där sådan finnes.
            I den kungl. propositionen erinras därom, att rådmännen i alla
            städer utom Stockholm väljas av stadsfullmäktige. Detta förhållande
            skulle således anses utgöra ett ytterligare skäl för lämpligheten
            av det utav Kungl. Maj:t nu föreslagna valsättet. Emellertid torde
            den i och för tillsättande av borgmästare i städerna ävensom rådmän
            i Stockholm tillämpade direkta omröstningsmetoden med samma styrka
            kunna åberopas
          </p>
          <pb facs="riksdagen-motions-pdf/data/1917/mot_1917__ak__337/mot_1917__ak__337-005.pdf"/>
          <p xml:id="i-3JmvjYLT5TRWEphh8duWre">
            Motioner i Andra kammaren, Nr 337. 5
          </p>
          <p xml:id="i-UY6jkrhe6AmCiapBrgFs5">
            såsom skäl för att i stad, som lyder under landsrätt, nämndeman
            bör utses å allmän rådstuga. I den kungl. propositionen framhålles
            lämpligheten av att stad, som lyder under landsrätt, alltid göres
            till egen valkrets för val av nämndeman. Vidare påpekas, att förslaget
            att dessa val skola förrättas av stadsfullmäktige, där sådana
            finnas, förutsätter, att stad ej är förenad med annan kommun till
            gemensam valkrets. Någon tvekan i detta avseende torde ej behöva
            råda, även om den bestämmelsen infördes i lagen, att i stad, som
            lyder under landsrätt, valet skall förrättas å all- män rådstuga,
            ty jämväl härmed torde få anses vara utsagt, att staden skall
            utgöra egen valkrets.
          </p>
          <p xml:id="i-FFwhSWt4jeqW2gBmJJMgWS">
            På grund av de förhållanden, som jag här ovan vidrört, torde
            det måhända kunna ifrågasättas, huruvida det icke vore bättre
            att lämna de nu gällande bestämmelserna oförändrade än att vidtaga
            en sådan omläggning, som Kungl. Maj:t nu föreslår. Det torde emellertid,
            särskilt med hänsyn till innehållet i de ytt- randen, som åberopats
            i den kungl. propositionen, få anses vara fast- slaget, att nu
            gällande bestämmelser måste så tolkas, att de städer, som sakna
            egen jurisdiktion, äro berättigade att deltaga i val av represen-
            tanter i tingslagets nämnd, ävensom att nämndemansvalen i dessa
            städer, jämväl där stadsfullmäktige finnas, skola förrättas å
            allmän rådstuga. Föredragande departementschefen har på sin tid
            i egenskap av justitie- ombudsman framhållit, att enligt »en förnuftig
            tolkning» av nu gällande bestämmelser de ifrågavarande städerna
            ägde rätt att utse representanter i häradsnämnden. Samma uppfattning
            synes den nuvarande justitieombudsmannen hava förfäktat i en till
            Kungl. Maj:t den 31 december 1915 avlåten skrivelse. Beträffande
            valsättet hava sådana auktoriteter som justitieombuds- mannen,
            Svea och Göta hovrätter samt justitiekanslern förklarat, att enligt
            nu gällande lag nämndemansval i stad ovillkorligen borde äga rum
            å allmän rådstuga och att varje röstande borde äga en röst. Vad
            justitieombudsmannen och de båda hovrätterna härom anfört, finnes
            utförligare refererat i Kungl. Maj:ts proposition. På vad sätt
            och i vilken ordning dylikt val redan nu bör äga rum, torde följaktligen
            vara så pass klarlagt, att någon tvekan härom näppeligen bör förefinnas.
          </p>
          <pb facs="riksdagen-motions-pdf/data/1917/mot_1917__ak__337/mot_1917__ak__337-006.pdf"/>
          <p xml:id="i-MBq2FLgUQN72q5LgK7Hv3q">
            6 Motioner i Andra kammaren, Nr 337.
          </p>
          <p xml:id="i-2kt8wEEtDVRcksTJ6TaKmJ">
            På grund av vad sålunda anförts hemställes, att riksdagen för
            sin del ville besluta,
          </p>
          <p xml:id="i-CiPnQpV9FjmwKzcKQdG5zu">
            att 1 $i 1 kap. rättegångsbalken måtte erhålla följande ändrade
            lydelse: Underrätt å landet är häradsrätt. Där dömer häradshövding
            med tolv män, som därtill valda äro. De tolv kallas häradsnämnd.
            Då ledigt rum i nämnden fyllas skall, varde val hållet i den valkrets,
            för vilken ledigheten inträffat. Val förrättas på landet å kom-
            munalstämma; och äge, där flera socknar eller sockne- delar till
            gemensam valkrets äro förenade, rätten be- stämma, å vilken sockens
            kommunalstämma valet för- rättas skall. I stad, som lyder under
            landsrätt, varde val förrättat å allmän rådstuga. En var, som
            i kom- munens allmänna angelägenheter röstberättigad är, äge rösträtt
            vid nämndemansval inom den valkrets, han tillhör; och have varje
            röstande en röst. Vid lika röstetal skilje lotten; samt att 2
            &amp; i samma kapitel lämnas oförändrad.
          </p>
          <p xml:id="i-HShJGYXUm5mLnZdfv7zK9U" type="date">
            Stockholm den 20 februari 1917.
          </p>
          <div xml:id="i-UdU2u79nHsipRdz7DL549L" type="signatureBlock">
            <list xml:id="i-P9J5HRYxDXG2nnuwX9ZMDT">
              <item xml:id="i-4Wnju2ZkU3EoDrvinNLsHU" who="i-QxtcAkdsi14cChCzDiXJXh" type="signature">
                Alfred Bolander
              </item>
            </list>
          </div>
        </div>
      </div>
    </body>
  </text>
</TEI>
