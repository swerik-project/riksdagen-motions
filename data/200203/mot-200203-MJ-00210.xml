<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200203/mot_200203_MJ_0210/mot_200203_MJ_0210-0001.pdf"/>
      <div type="motHeader" xml:id="i-GeUSVFGRXrKapSrDwTLE4W">
        <div type="motTitle" xml:id="i-Ruw6J7FapNgmcTeWBtTkJd"/>
        <div type="motSubmissionInfo" xml:id="i-UDcsM6WQaPWRTKgN8SBJo5"/>
      </div>
      <div type="motBody" xml:id="i-qjRaTzLkKVmyDxb2Rf33e">
        <div xml:id="i-K8bAttfrNuqFopG9a9MuWy">
          <p xml:id="i-XKMtNsZ7J2jcxhUgWvrmtt">
            20
          </p>
          <p xml:id="i-FnjJMjfgx7AQEqmzA8KoJb">
            2002/03 mnr: MJ210 pnr: c316
          </p>
          <p xml:id="i-Uc1QCkMYKRY7azwL1TxHqg">
            Motion till riksdagen 2002/03:MJ210
          </p>
          <p xml:id="i-YMyGBDd42W2HFrP1gJQ8s6">
            av Rigmor Stenmark (c)
          </p>
          <p xml:id="i-BC7LUJnf6RiSzJ7zLQHTgw">
            Skogsmarkens betydelse och skyddsvärda biotoper
          </p>
          <p xml:id="i-GfeiobyPVuq87PyKBQycrY">
            Förslag till riksdagsbeslut
          </p>
          <p xml:id="i-9UwBtPhJcbmrZsxFkrQ7fC">
            Riksdagen begär att regeringen låter göra en översyn av bestämmelserna
            för bevarande av skyddsvärda biotoper.
          </p>
          <p xml:id="i-KF3UwZxbj6hq5uwGpZqKXt">
            Tydliggör skogens betydelse
          </p>
          <p xml:id="i-PHjwkGcKaX5MjnXKSm5UE4">
            Den svenska skogsnäringen svarar för cirka 20 96 av landets export
            och är därmed Sveriges största nettoexportör. I det perspektivet
            är det viktigt att skogens betydelse synliggörs för en större
            allmänhet. Även i riksdagens arbete bör skogens betydelse framhållas.
            En markering skulle kunna vara att ansvarig minister för jord-
            och skogsbruk i likhet med förhållandet i andra länder får titeln
            jord- och skogsbruksminister samt att beredande utskott även får
            likartad benämning. Ministerns och utskottets ansvarsområden blir
            därmed tydligare för det svenska folket. Skogsmarken har förutom
            skogsproduktion stor betydelse för friluftslivet. Skogen måste
            skötas med hänsyn till växt- och djurliv. Detta får dock inte
            leda till att tillsynsmyndigheten lägger en ”död hand” över stora
            områden. Skogsägaren måste ha möjlighet att sköta sin skog med
            rationella metoder. Det allmännas intresse att bevara t.ex. kärr
            och örtrika skogsområden måste hanteras så att även markägarens
            synpunkter beaktas. Nyckelbiotoper innehåller ofta äldre och mycket
            värdefull skog. De ekonomiska konsekvenserna för den enskilde
            skogsbrukaren kan därför bli allvarliga när krav ställs på att
            dessa biotoper skall sparas. Vid en inventering av skyddsvärda
            biotoper påträffas dessa inte sällan hos enskilda markägare. Skogsvårdsstyrelsen
            kräver då såväl avverkning som bevarande av skog för att säkerställa
            de skyddsvärda biotoperna och markägaren åläggs att åtgärda dessa
            insatser även utan ekonomisk ersättning. Många lantbrukare har
            en kombination av skogs- och åkermark. De måste få sin utkomst
            av den jord de äger. Det är orimligt att kräva att en skogsägare
          </p>
          <pb facs="riksdagen-motions-pdf/data/200203/mot_200203_MJ_0210/mot_200203_MJ_0210-0002.pdf"/>
          <p xml:id="i-N4FSMtLZHRiraxbAGXs8uw">
            2002/03:MJ210
          </p>
          <p xml:id="i-4m5zEa3ASWyt9Ev6pucn9G">
            21
          </p>
          <p xml:id="i-DdYFJHnDikciBFJL6XB9Un">
            skall avstå mark utan ersättning. I Sverige har vi betonat äganderätten
            mycket starkt och den är därför skyddad i grundlagen. I grundlagen
            sägs även att markägaren har rätt till ersättning för den skada
            han lider när det allmänna tar mark i anspråk. Om intrånget är
            mindre ges dock ingen ersättning. För den mindre och medelstora
            företagaren/markägaren kan det som staten bedömer vara ett mindre
            intrång vara av stor betydelse för markägarens fortsatta verksamhet.
            Det finns anledning att ifrågasätta behovet av en fortsatt uppifrån
            styrd skogsreglering av skyddsvärda biotoper, inte minst då det
            idag finns stora skillnader mellan privat skogsbruk och de stora
            bolagens skogsbruk. Dessa skillnader bör belysas i översynen av
            bestämmelserna för bevarande av skyddsvärda biotoper. Vad som
            ovan anförts visar att det är nödvändigt att regeringen gör en
            översyn av de nu gällande bestämmelserna för bevarande av skyddsvärda
            biotoper.
          </p>
          <p xml:id="i-CgysRrAnEC7X1y5PRdGv8u">
            Stockholm den 9 oktober 2002
          </p>
          <p xml:id="i-9F35Qxdd6HhF7pTgfrCLv5">
            Rigmor Stenmark (c)
          </p>
        </div>
      </div>
    </body>
  </text>
</TEI>
