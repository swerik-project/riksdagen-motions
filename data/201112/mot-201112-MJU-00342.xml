<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201112-MJU-00342">
  <teiHeader>
    <fileDesc>
      <titleStmt>
        <title>Den globala medeltemperaturhöjningen</title>
        <author corresp="i-DLt3BwBDVwBxqxVEki5m5B">av Annika Lillemets m.fl. (MP)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Den globala medeltemperaturhöjningen</title>
          <idno type="rdwebb">GZ02MJ342</idno>
          <rs type="number">MJ342</rs>
          <orgName type="comitteeAbbreviation">MJU</orgName>
          <ref type="dokument_url_text">http://data.riksdagen.se/dokument/GZ02MJ342/text</ref>
          <ref type="dokument_url_html">http://data.riksdagen.se/dokument/GZ02MJ342</ref>
          <ref type="dokumentstatus_url_xml">http://data.riksdagen.se/dokumentstatus/GZ02MJ342</ref>
          <ref type="doc">http://data.riksdagen.se/fil/F293012B-D2BA-4457-89EB-34B279671D8E</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-DLt3BwBDVwBxqxVEki5m5B</idno>
            <name>Annika Lillemets</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-Xw3dNbwa4hjDiSrSfFCZsz</idno>
            <name>Magnus Ehrencrona</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-34FRvyXQKUigF3Qr9AwKJe</idno>
            <name>Bodil Ceballos</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-VRHymVx7EsX48sg7b5qmpS</idno>
            <name>Jan Lindholm</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-LSGLGKPPdgKqe7pxwHn9sf</idno>
            <name>Lise Nordin</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-WG11xmCpAW9nyyXv1sJFAK</idno>
            <name>Helena Leander</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-C2s3YhmmVmNkgvznmmnD4x</idno>
            <name>Per Bolund</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-SQTqioaEGrKVPmpn8FBt5E" type="signed"/>
        <correspContext corresp="i-SQTqioaEGrKVPmpn8FBt5E">
          <note type="signatory" corresp="i-DLt3BwBDVwBxqxVEki5m5B"/>
          <note type="signatory" corresp="i-Xw3dNbwa4hjDiSrSfFCZsz"/>
          <note type="signatory" corresp="i-34FRvyXQKUigF3Qr9AwKJe"/>
          <note type="signatory" corresp="i-VRHymVx7EsX48sg7b5qmpS"/>
          <note type="signatory" corresp="i-LSGLGKPPdgKqe7pxwHn9sf"/>
          <note type="signatory" corresp="i-WG11xmCpAW9nyyXv1sJFAK"/>
          <note type="signatory" corresp="i-C2s3YhmmVmNkgvznmmnD4x"/>
        </correspContext>
        <correspAction type="numbering" xml:id="i-RF95WnssQ2ATRM8k3QjyGg">
          <date when="2011-10-06"/>
        </correspAction>
        <correspAction type="submission" xml:id="i-JNgGtDZNeUeLpsbfS51ddP">
          <date when="2011-10-04"/>
        </correspAction>
        <correspAction type="transfer" xml:id="i-8ZcJW1fDAdVngyMHvXWCSq">
          <date when="2011-10-03"/>
        </correspAction>
        <correspAction type="assigned" xml:id="i-NYfXRT7cvYyH7FDm2X7W46"/>
        <correspContext corresp="i-NYfXRT7cvYyH7FDm2X7W46">
          <ref type="assignedTo">Miljö- och jordbruksutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader"/>
      <div type="motBody">
        <div type="motProposal" subtype="förslag">
          <head xml:id="i-Nvd13LDY5FWA4n82Z6sNT6">
            Förslag till riksdagsbeslut
          </head>
          <list style="ol">
            <item xml:id="i-4H6GFyPLKU8NAifV6XrxX4">
              Riksdagen tillkännager för regeringen som sin mening vad som
              anförs i motionen om att låta utreda hur Sveriges politik kan
              utformas för att vi i Sverige ska göra vår del i att begränsa
              den globala medeltemperaturhöjningen till 1,5 grader.
            </item>
            <item xml:id="i-PhP2n8KxGASAjzuCxqkqjH">
              Riksdagen tillkännager för regeringen som sin mening vad som
              anförs i motionen om att Sverige ska driva på för att EU ska låta
              utreda hur EU:s politik kan utformas för att vi i EU ska göra
              vår del i att begränsa den globala medeltemperaturhöjningen till
              1,5 grader.
            </item>
          </list>
        </div>
        <div type="motContent">
          <head type="h1" xml:id="i-4YNNm9riGLWNGNPQadWfSK">
            Bakgrund
          </head>
          <p xml:id="i-K6mBsvGkD7B4ubL3DAcoY3">
            Effekterna av klimatförändringen börjar märkas. Torkan i Afrika
            och ovädren i USA är troliga tecken på en värld i klimatförändring.
            Samtidigt fortsätter trenden i växthusgasutsläpp åt fel håll.
            Utsläppen slog rekord år 2010, enligt IEA (International Energy
            Agency). 1
          </p>
          <p xml:id="i-LB5wcQsamuoPmh1eDtmyYJ">
            Vid FN:s klimattoppmöten i Köpenhamn och därefter i Cancún 2010
            kom de deltagande länderna överens om att höjningen av den globala
            medeltemperaturen inte ska överstiga 2 grader, jämfört med förindustriell
            tid. Till saken hör att temperaturen redan har ökat med 0,8 grader
            enligt FN:s klimatpanel IPCC:s (Intergovernmental Panel on Climate
            Change) rapport från 2007. 2 Men att begränsa ökningen till två
            grader räcker sannolikt inte för att undvika katastrofala följder
            för miljontals människor, som matbrist genom misslyckade skördar,
            vattenbrist genom smältande glaciärer och översvämningar på grund
            av mer ostadigt väder och höjda havsnivåer. Detta berör många
            människor i deras basbehov: mat, vatten och boende. Redan 2007
            rapporterade FN:s generalsekreterare att klimatförändringarnas
            effekter kan tillintetgöra investeringar för att uppnå FN:s millenniemål
            för halverad fattigdom 2015. 3 Regeringens kommission för klimat
            och utveckling var inne på samma linje 2008.
          </p>
          <p xml:id="i-DZwTnXzrqDtXaUUwiU8AYU">
            En ökning av den globala medeltemperaturen med två grader innebär
            att temperaturen i delar av Afrika och i Arktis kan komma att
            höjas med nästan två gånger så mycket, det vill säga med 3,5 grader
            eller mer. Konsekvenserna för Afrika söder om Sahara förutspås
            bli svåra och omfattande, exempelvis genom ökad vattenbrist och
            att det blir omöjligt att bedriva jordbruk på stora områden. Arktis
            påverkas redan av pågående klimatförändringar. Isutbredningen
            är ungefär hälften av vad den var på 1970-talet, och ett lägsta
            rekord sattes i september 2011.
          </p>
          <p xml:id="i-8tym7vQgxq9eCsQYSafQgP">
            En höjning med två grader riskerar dessutom att sätta igång positiva
            återkopplingsmekanismer som till exempel att permafrosten tinar
            4 och att Arktis blir isfritt. Tvågradersmålet är därför otillräckligt:
            Rummukainen med flera 5 har gjort en genomgång av klimatforskningen
            sedan IPCC:s rapport kom ut 2007. Baserat på ett stort antal vetenskapliga
            publikationer drar de följande slutsats:
          </p>
          <p xml:id="i-YG8vFgXcJB1srhrVc2XNKp">
            Jämfört med genomgången av kunskapsläget i AR4 visar nya resultat
            att den framtida havsnivåhöjningen kan bli större, havsförsurningens
            effekter på marina ekosystem omfattande och även om en del arter
            kan vara anpassningsbara, kan världens ekosystem påverkas av skillnader
            i olika arters sårbarhet för klimatförändringarna. I Arktis sker
            snabba förändringar.
          </p>
          <p xml:id="i-RwhDF4ZkPmsDiKkoptyAY1">
            Angående tvågradersmålet skriver de:
          </p>
          <p xml:id="i-G5R5R6ubzuo7thqwyYtob8">
            En begränsad global uppvärmning minskar riskerna med klimateffekter,
            men även om tvågradersmålet uppnås, stiger havsnivån, havsförsurningen
            ökar och det kan bli olika betydande effekter på den biologiska
            mångfalden.
          </p>
          <p xml:id="i-GBJN5Z4rMHzUWVZo9NDVCm">
            I en liknande rapport på EU-nivå konstateras följande:
          </p>
          <p xml:id="i-vqKjkEc4rruNW5c6feUjC">
            Despite large uncertainty on the tipping points and impacts,
            it is a robust conclusion that temperature targets below 2°C further
            decrease the risks of causing accelerated or irreversible changes
            or unacceptable levels of impacts. 6
          </p>
          <p xml:id="i-VwQ8BReBS1MMDBJXsi9zJQ">
            Ett temperaturmål på 1,5 grader skulle ge världen en mycket större
            chans att undvika katastrofala klimatförändringar. Det skulle
            till exempel vara mindre risk för översvämning och försvinnande
            av låglänta öar, och mindre risk för att vissa positiva återkopplingsmekanismer
            kommer igång som uttorkning av Amazonas. 7 Även Christiana Figueres,
            ledare för UNFCCC-sekretariatet (FN:s klimatkonvention), pläderar
            för ett temperaturmål på 1,5 grader. 8
          </p>
          <p xml:id="i-N4HT9UXVcbx8VRv6KHm2SK">
            Därför är det lätt att förstå att fler än 100 länder i Köpenhamn
            2009 pläderade för att begränsa temperaturhöjningen till 1,5 grader.
            Kravet drevs framför allt av länder från syd, som afrikanska stater
            och små önationer. Dessa riskerar att drabbas hårdast, och har
            i många fall redan börjat känna av klimatförändringarnas negativa
            effekter. Det är viktigt att stödja dessa länders krav och ompröva
            Sveriges och EU:s tvågradersmål, när vetenskapen på många områden
            bekräftar de dystra prognoserna från IPCC:s rapport 2007. 9
          </p>
          <p xml:id="i-GFMQEyi4ez2ndxgPGkn5xP">
            I Copenhagen Accord, skrivelsen från klimattoppmötet i Köpenhamn
            som formellt inte antogs av hela församlingen, talar man om att
            utreda ett mål på 1,5 grader dock inte förrän år 2015. Dagens
            redan pågående klimatförändringar visar att det är mer bråttom
            än så. Sverige och EU kan ta ledningen bland de rika länderna
            och driva på för en skärpning av temperaturmålet.
          </p>
          <p xml:id="i-MXJixJHKunq2Fe48c1m1bF">
            Därför föreslår vi att riksdagen tillkännager för regeringen
            som sin mening att låta utreda hur Sveriges klimatpolitik kan
            anpassas för att vi i Sverige ska göra vår del i att begränsa
            den globala medeltemperaturhöjningen till 1,5 grader.
          </p>
          <p xml:id="i-Qo4EpoHKuxNV3cpfpD7JdW">
            Vi föreslår också att riksdagen tillkännager för regeringen som
            sin mening att Sverige ska driva på för att EU ska låta utreda
            hur EU:s klimatpolitik kan anpassas för att vi i EU ska göra vår
            del i att begränsa den globala medeltemperaturhöjningen till 1,5
            grader.
          </p>
        </div>
        <div type="motSignatures">
          <list>
            <item xml:id="i-558UzNH6eC3ZQ73arG3CJW">
              Annika Lillemets (MP)
            </item>
            <item xml:id="i-B9D7kbYv261zCza9FeGzv5">
              Helena Leander (MP)
            </item>
            <item xml:id="i-7Gzp2Md8YQzfB37qGKJqad">
              Per Bolund (MP)
            </item>
            <item xml:id="i-3u1cdNJdBaCeTiChxNHWhd">
              Magnus Ehrencrona (MP)
            </item>
            <item xml:id="i-BVh6vnAhhXhTDmDLYVXeD">
              Bodil Ceballos (MP)
            </item>
            <item xml:id="i-9sCFxTepsPnJfY4aePwqQm">
              Jan Lindholm (MP)
            </item>
            <item xml:id="i-4m6HVNiMXxNZXk6njDJFL9">
              Lise Nordin (MP)
            </item>
          </list>
        </div>
      </div>
    </body>
  </text>
</TEI>
