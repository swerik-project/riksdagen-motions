<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1972--00051">
  <teiHeader>
    <fileDesc>
      <titleStmt>
        <title>angående den kommunala demokratin.</title>
        <author>av herr Fälldin m. fl.</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>angående den kommunala demokratin.</title>
          <idno type="rdwebb">FV0251</idno>
          <rs type="number">51</rs>
          <ref type="dokument_url_text">http://data.riksdagen.se/dokument/FV0251/text</ref>
          <ref type="dokument_url_html">http://data.riksdagen.se/dokument/FV0251</ref>
          <ref type="dokumentstatus_url_xml">http://data.riksdagen.se/dokumentstatus/FV0251</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-PDvEfAmYAgGTBhkGvyY7F4</idno>
            <name>THORBJÖRN FÄLLDIN</name>
            <state type="partyAffiliation" ref="Q110832">
              <desc>c</desc>
            </state>
          </person>
          <person gender="man">
            <idno>i-9MFHjq6CgKrRzcV8mJqNJd</idno>
            <name>JOHANNES ANTONSSON</name>
            <state type="partyAffiliation" ref="Q110832">
              <desc>c</desc>
            </state>
          </person>
          <person gender="man">
            <idno>i-T6dd3fn3avyoiNYJk3XNTR</idno>
            <name>NILS G. HANSSON</name>
            <state type="partyAffiliation" ref="Q110832">
              <desc>c</desc>
            </state>
          </person>
          <person gender="man">
            <idno>i-BHdk6r4gSueHaCjF4xQ9BW</idno>
            <name>GUNNAR LARSSON</name>
            <state type="partyAffiliation" ref="Q110832">
              <desc>c</desc>
            </state>
          </person>
          <person gender="man">
            <idno>i-7CXHDen9y2qKcYDisT3zjQ</idno>
            <name>JOHN ERIKSSON</name>
            <state type="partyAffiliation" ref="Q110832">
              <desc>c</desc>
            </state>
          </person>
          <person gender="woman">
            <idno>i-XrDegv7uQGz4MSbepK4txd</idno>
            <name>KARIN SÖDER</name>
            <state type="partyAffiliation" ref="Q110832">
              <desc>c</desc>
            </state>
          </person>
          <person gender="man">
            <idno>i-XxxhK5cXr2wqWtUSsWnphS</idno>
            <name>TORSTEN BENGTSON</name>
            <state type="partyAffiliation" ref="Q110832">
              <desc>c</desc>
            </state>
          </person>
          <person gender="man">
            <idno>i-AJCahuHrtMzn7qwctgkSw7</idno>
            <name>FRITZ BÖRJESSON</name>
            <state type="partyAffiliation" ref="Q110832">
              <desc>c</desc>
            </state>
          </person>
          <person gender="man">
            <idno>i-5kU1NDcAEm4A68amDSrbNF</idno>
            <name>JAN-IVAN NILSSON</name>
            <state type="partyAffiliation" ref="Q110832">
              <desc>c</desc>
            </state>
          </person>
          <person gender="man">
            <idno>i-Y2s3vw3xfBnmDmMhCYX6QJ</idno>
            <name>RUNE GUSTAVSSON</name>
            <state type="partyAffiliation" ref="Q110832">
              <desc>c</desc>
            </state>
          </person>
          <person>
            <idno>r-0</idno>
            <name>ERIC CARLSSON</name>
            <state type="partyAffiliation" ref="Q110832">
              <desc>c</desc>
            </state>
          </person>
          <person gender="woman">
            <idno>i-4UgQ2nJDsz9iU1xxKcTpmu</idno>
            <name>ELVY OLSSON</name>
            <state type="partyAffiliation" ref="Q110832">
              <desc>c</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-X6mNr6da38xUGdXiZgNtqK" type="signed"/>
        <correspContext corresp="i-X6mNr6da38xUGdXiZgNtqK">
          <note type="signatory" corresp="i-PDvEfAmYAgGTBhkGvyY7F4"/>
          <note type="signatory" corresp="i-9MFHjq6CgKrRzcV8mJqNJd"/>
          <note type="signatory" corresp="i-T6dd3fn3avyoiNYJk3XNTR"/>
          <note type="signatory" corresp="i-BHdk6r4gSueHaCjF4xQ9BW"/>
          <note type="signatory" corresp="i-7CXHDen9y2qKcYDisT3zjQ"/>
          <note type="signatory" corresp="i-XrDegv7uQGz4MSbepK4txd"/>
          <note type="signatory" corresp="i-XxxhK5cXr2wqWtUSsWnphS"/>
          <note type="signatory" corresp="i-AJCahuHrtMzn7qwctgkSw7"/>
          <note type="signatory" corresp="i-5kU1NDcAEm4A68amDSrbNF"/>
          <note type="signatory" corresp="i-Y2s3vw3xfBnmDmMhCYX6QJ"/>
          <note type="signatory" corresp="r-0"/>
          <note type="signatory" corresp="i-4UgQ2nJDsz9iU1xxKcTpmu"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1972/mot_1972__51/mot_1972__51-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Mot. 1972:51 5
          </p>
          <p>
            Nr 51
          </p>
          <p>
            av herr Fälldin m. fl. angående den kommunala demokratin.
          </p>
          <p>
            Den kommunala självstyrelsen utgör basen för vår svenska demokrati.
            Den erbjuder också de bästa möjligheterna för de enskilda människorna
            att påverka det samhälle de lever i. Det är därför ett vitalt
            intresse att slå vakt om denna del av folkstyrelsen. För centerpartiet,
            som ser ett decentraliserat samhälle som ett övergri- pande politiskt
            mål, är det självfallet att värna om den kommunala självstyrelsen.
            Ett viktigt led i centerns strävande på detta område är att verka
            för en förstärkt kommunal demokrati genom ett fördjupat medbor-
            garinflytande och vakthållning kring de förtroendevaldas ställning
            i beslutsprocessen. Det är detta led — den kommunala demokratin
            i trängre mening — som tas upp i denna motion.
          </p>
          <p>
            Kommunsammanläggningarna och den kommunala demokratin
          </p>
          <p>
            Genom 1952 års kommunindelningsreform minskades antalet kommu-
            ner från omkring 2 500 till drygt 1 000. Målet för den nya reform
            som genomförs nu är att ytterligare nedbringa antalet till 272.
            I dag finns 464 kommuner. Den nya kommunindelningsreformen har
            varit föremål för politiska meningsmotsättningar men får nu betraktas
            som ett faktum. Obestridligt — och obestritt — är emellertid att
            den medför allvarliga problem för den kommunala demokratin. Reformens
            nackdelar ligger främst i det ökade avståndet mellan de enskilda
            kommunmedlemmarna och de styrande organen. Avståndet ökar både
            geografiskt och personligt. Det blir svårare för de enskilda att
            nå kontakt både med förtroendemännen och med de kommunala förvalt-
            ningarna. En enkel belysning av detta ger minskningen av antalet
            förtroendemän. Det har beräknats att antalet minskade från omkring
            225 000 till omkring 125 000 genom den förra indelningsreformen
            och att det nu kommer att minska ytterligare till omkring 42 000.
            Som framhållits bl. a. i Kommunal tidskrift 1971 (s. 870) synes
            reduceringen särskilt gå ut över kvinnorna och de unga. Kontakterna
            med de enskilda kommunmedlemmarna kan också för- svåras genom
            att storkommunernas förvaltning blir större och mera komplicerad
            liksom problemen blir svårare att överblicka. Nya problem kan
            även inställa sig då det gäller att hävda de förtroendevaldas
            ställning i beslutsprocessen. Ökade svårigheter uppreser sig också
            för en engageran- de kommunal debatt och en önskvärd information.
          </p>
          <pb facs="riksdagen-motions-pdf/data/1972/mot_1972__51/mot_1972__51-002.pdf"/>
          <p>
            Mot. 1972:51 6
          </p>
          <p>
            Den gemensamma valdagen och den kommunala demokratin
          </p>
          <p>
            Den samordning av riksdagsvalen och kommunalvalen till gemensam
            valdag, som beslöts i samband med enkammarreformen, har medfört
            att de kommunala frågorna har i än större utsträckning än tidigare
            kommit i bakgrunden för de rikspolitiska. Detta visades klart
            av 1970 års valrörelse och har belysts genom undersökningar av
            1966 och 1970 års valrörelser. Det har visats bl. a. att partiernas
            budskap 1970, såsom de presenterades i valtalsreferaten i pressen,
            i stort sett uppvisade samma fördelning mellan lokala och rikspolitiska
            frågor som tidigare. Debatten på ledarsidorna hade emellertid
            ett klart mindre kommunalt inslag än förut. Likaså hade väljarnas
            kännedom om kommunala frågor blivit mindre. Den gemensamma valdagens
            nackdelar för den kommunala demokra- tin har inte bestritts från
            något håll. Tvärtom framhölls de mycket uttryckligt både i direktiven
            för grundlagberedningen 1966 och i konsti- tutionsutskottets utlåtande
            om den partiella författningsreformen 1968. Nackdelarna fick tas
            för att nå fördelarna av ett förbättrat parlamenta- riskt system
            på riksplanet.
          </p>
          <p>
            Den kommunala ekonomin och den kommunala demokratin
          </p>
          <p>
            En faktor av grundläggande betydelse för den kommunala demokratin
            är också det pressade ekonomiska läge i vilket de flesta kommuner
            i dag har att verka. Den kommunala verksamheten har utvidgats
            kraftigt under senare decennier och särskilt under 1960-talet.
            Drygt 60 70 av samhällsutgifterna faller i dag på kommunerna.
            Motsvarande andel var för tio år sedan drygt 50 Z. Kommunernas
            sammanlagda utgifter var för tio år sedan något mer än 10 miljarder
            kr. De beräknas ha uppgått till cirka 41,5 miljarder kr. 1971.
            Att en så stor del av samhällsverksamheten handhas av kommunerna
            är naturligtvis i och för sig positivt från den kommunala demokratins
            synpunkt. Värdet minskas emellertid av en långtgående statlig
            styrning och av bristande ekonomiska resurser. Omkring 80 76 av
            kommunernas utgifter avser uppgifter som påförts kommunerna av
            staten, men till finansieringen medverkar staten endast med knappt
            fjärdedelen. Utvecklingen har lett till kraftiga höjningar av
            kommunalskatterna. I början av 1950-talet låg den kommunala utdebiteringen
            per inkomst- skattekrona något under 10 kr. Den hade stigit till
            inemot 15 kr. 1960 och blir närmare 24 kr. 1972. Det hårt ansträngda
            ekonomiska läget har förvärrat den kommunala demokratins redan
            förut svåra situation. Utrymmet för initiativ har begränsats allt
            hårdare.
          </p>
          <p>
            Tidigare initiativ rörande den kommunala demokratin
          </p>
          <p>
            Redan i propositionen om kommunindelningsreformen 1961 fram-
            hölls att problem skulle uppkomma för den kommunala demokratin.
            Det
          </p>
          <pb facs="riksdagen-motions-pdf/data/1972/mot_1972__51/mot_1972__51-003.pdf"/>
          <p>
            Mot. 1972:51 7
          </p>
          <p>
            utfästes att dessa skulle noga uppmärksammas. Den arbetsgrupp
            som tillsattes för detta ändamål fick emellertid inte någon större
            betydelse. De reformförslag som förts fram och förverkligats under
            de gångna åren är få. Kommunalrättskommittén tog upp frågorna
            om den kommunala självstyrelsens lokala förankring i ett delbetänkande
            1965. Dess enda förslag avsåg emellertid att något vidga möjligheterna
            att delegera beslutanderätt. Detta förslag genomfördes 1967. I
            anslutning till att en lag antogs om kommunindelningsreformens
            fullföljande 1969 genomfördes också vissa reformer av betydelse
            för den kommunala demokratin. Viktigast var att kommunerna fick
            rätt att ge partierna ekonomiskt stöd till deras kommunala informationsverksamhet.
            Vidare öppnades möjligheter att öka antalet fullmäktige i kommunerna
            och att införa suppleanter för fullmäktige. Dessa reformer är
            självfallet otillräckliga för att möta den kommunala demokratins
            problem. Vid varje riksdag från och med 1966 har därför motioner
            väckts från centerhåll om en allmän översyn av den kommunala demokratin.
            I andra centermotioner har framförts krav på en vidgad kommunal
            självstyrelse på det regionala planet och på utredning om den
            kommunala ekonomin, bl. a. om kostnadsfördelningen mellan stat
            och kommun.
          </p>
          <p>
            Utredningar som berör den kommunala demokratin
          </p>
          <p>
            Under senare år har riksdagen och regeringen fattat beslut om
            vissa utredningar av betydelse för den kommunala demokratin. Dessa
            beslut får ses som positiva resultat av i första hand centerpartiets
            initiativ på området. Inget av dem har emellertid utformats eller
            fullföljts på ett tillfredsställande sätt. Önskemålen om en utbyggd
            regional självstyrelse ledde 1964 till att länsdemokratiutredningen
            tillsattes. Dess principförslag 1968 har emeller- tid inte förts
            vidare. Steg i motsatt riktning markerar besluten 1969 om tvångsmässigt
            genomförande av kommunindelningsreformen och 1970 om en partiell
            länsförvaltningsreform. Det fortsatta reformarbetet har uppdragits
            åt den 1970 tillsatta länsberedningen. Denna har bl. a. att överväga
            de från kommunaldemokratisk synpunkt centrala frågorna om förhållandet
            mellan stat och kommun och mellan primärkommuner och landsting.
            Två väsentliga brister i direktiven för länsberedningen måste
            påpekas i detta sammanhang. Den har inte fått i uppdrag att, i
            enlighet med länsdemokratiutredningens alternativ, pröva frågan
            om överförande av uppgifter från statligt till kommunalt huvudmannaskap.
            Den har inte heller ålagts att utreda möjligheterna att minska
            den statliga styrningen av kommunerna. Det sägs visserligen i
            direktiven att kommunerna genom indelningsreformen kan ”mera allmänt
            väntas bli rustade att bedriva sin verksamhet på sådant sätt att
            detaljerad tillsyn och kontroll från statens sida kan minska”.
            Uttalandet fullföljs emellertid inte med några konkreta
          </p>
          <pb facs="riksdagen-motions-pdf/data/1972/mot_1972__51/mot_1972__51-004.pdf"/>
          <p>
            Mot. 1972:51 8
          </p>
          <p>
            direktiv, utan tvärtom ger den fortsatta skrivningen närmast
            vid handen att den statliga ledningen i stort avses öka. Kraven
            på en utredning om den kommunala ekonomin ledde 1969 till att
            riksdagen begärde en översyn av skatteutjämningssystemet och av
            kostnadsfördelningen mellan stat och kommun. Med anledning härav
            tillsattes 1970 skatteutjämningsrevisionen. I direktiven uttalades
            att frågan om kostnadsfördelningen mellan stat och kommun inte
            borde tas upp till prövning förrän länsberedningen löst frågorna
            om uppgifts- och ansvarsfördelningen mellan stat och kommun. Med
            anledning av bl. a. en ny motion av centerpartiet beslöt riksdagen
            1971 att begära en skyndsam parlamentarisk utredning om kommunernas
            ekonomiska situation med beaktande av frågan om kostnadsfördelningen
            mellan stat och kommun. I den sista konseljen 1971 har regeringen
            därefter tillsatt en utredning om kommunernas ekonomi. Även i
            direktiven för den kommunalekonomiska utredningen måste ett par
            brister påpekas. Till en början innehåller de inga konkreta uttalanden
            om en ändrad kostnadsfördelning mellan stat och kommun. I stället
            anförs att en ökning av statsbidragsgivningen inte framstår som
            meningsfull. Vidare har frågornas kommunaldemokratiska aspekter
            helt förbigåtts. I stället har kommittén ålagts att pröva olika
            vägar för att begränsa den kommunala beskattningsrätten och den
            kommunala verk- samhetens expansion genom regleringar av skilda
            slag. De särskilda kraven på en utredning om den kommunala demokratins
            problem i trängre mening ledde 1968, i samband med den partiella
            författningsreformen, till att riksdagen avlät en framställning
            till regering- en. Först efter två år tillsattes en utredning
            om den kommunala demokratin. Den arbetsgrupp med företrädare för
            partierna och de kommunala förbunden som riksdagen begärt för
            planeringen av utred- ningsarbetet kom inte till stånd. Man fäster
            sig vid att utredningens direktiv innehåller en utförlig argumentering
            om fördelarna med de reformer som beslutats — däribland den nya
            kommunindelningen — men inte närmare utvecklar de negativa konsekvenser
            som berörts i det föregående och som är huvudskälet till att utredningen
            blivit nödvändig. Det sägs endast helt allmänt att kommuner- nas
            omvandling motiverar en översyn av formerna för medborgarinflytan-
            de över den kommunala verksamheten. Det faller också i ögonen
            att direktiven inte på någon punkt redovisar ett positivt ställningstagande
            eller pekar på något reformalternativ som angeläget att överväga.
            I stället avvisas tanken på kommunala folkomröst- ningar, och
            attityden till kommundelsråd är närmast negativ. En brist är också
            att direktiven helt förbigår frågorna om den statliga tillsynen
            över kommunerna. Varken länsberedningen eller kommunalde- mokratiutredningen
            har alltså fått i uppdrag att behandla denna för en livskraftig
            kommunal självstyrelse centrala problematik. Bilden av utredningsarbetet
            på det kommunala området bör fullständi- gas med omnämnandet att
            regeringen 1970 även tillkallat en expert- kommitté för lagteknisk
            översyn av kommunallagarna.
          </p>
          <pb facs="riksdagen-motions-pdf/data/1972/mot_1972__51/mot_1972__51-005.pdf"/>
          <p>
            Mot. 1972: 51 9
          </p>
          <p>
            Pågående kommunal forskning
          </p>
          <p>
            I anslutning till de fem statliga utredningarna bör också erinras
            om den kommunala forskning som bedrivs f. n. I slutet av 1965
            inleddes vid landets universitet omfattande undersökningar om
            den kommunala själv- styrelsen. Forskningen bedrivs inom de statsvetenskapliga
            institutionerna. Dessa har tillsatt ett gemensamt organ — kommunalforskningsgruppen
            — för att leda och samordna verksamheten. Denna finansieras med
            anslag från Riksbankens jubileumsfond. Kommunindelningsreformerna
            utgör bakgrunden till forskningsprojek- tet. I presentationen
            av forskningsprogrammet påpekas att relativt liten uppmärksamhet
            ägnades åt reformernas konsekvenser för den kommuna- la demokratin
            i de utredningar som föregick statsmakternas beslut. Ett huvudsyfte
            är att belysa denna problematik. Hittills har tre böcker och 23
            stencilerade avhandlingar publicerats som resultat av den bedrivna
            forskningen. Här förtjänar nämnas böckerna ”Medborgarna informeras”
            och ”Partierna nominerar” samt avhandlingar om informations- och
            kommunikationssystem, om förtroendemanna- kåren och om kommunalbesvärsinstitutets
            användning i praktiken m. m. Pågående undersökningar avser bl.
            a. den statliga styrningen av kommu- nerna på olika områden.
          </p>
          <p>
            Behov av ett samlat grepp
          </p>
          <p>
            Att den kommunala självstyrelsen mött ständigt ökande problem
            under senare år är uppenbart och torde inte bestridas från något
            håll. Redan de olika utredningsinitiativ som tagits från statsmakternas
            sida ger klart belägg för detta. Granskningen av dessa initiativ
            ger anledning till ett par anmärkningar av mera allmän natur.
            Till en början företer utredningsarbetet på det kommunala området
            bilden av en betydande splittring. Detta står i klar strid med
            de önskemål riksdagen framförde 1968 i samband med författningsbeslutet
            om gemen- sam valdag m. m. I konstitutionsutskottets betänkande
            (KU 1968:20 s. 12-14) redovisades de utredningar som då pågick,
            främst genom kommunalrättskommittén och länsdemokratiutredningen,
            och uttalades som ”ett starkt önskemål att man får till stånd
            en samordning av utredningsarbetet på ifrågavarande område”. Utskottet
            noterade att krav på ”en övergripande, samlad utredning av den
            kommunala självstyrelsens problematik i syfte att stärka den kommunala
            demokratin” hade fram- ställts i motioner under flera riksdagar.
            Trots önskvärdheten av en samordning fann sig emellertid utskottet
            inte kunna föreslå att ”en övergripande utredning av den kommunala
            demokratins problem” skulle tillsättas ”omedelbart” eftersom ”en
            sådan åtgärd skulle ytterligare komplicera utredningsläget”. Det
            var emellertid angeläget att man skynd- samt igångsatte ”förberedelserna
            för ett större initiativ” och drog upp ”riktlinjerna för en samlad
            översyn av den kommunala demokratin”. Riksdagen godkände enhälligt
            utskottets betänkande. Utvecklingen har
          </p>
          <pb facs="riksdagen-motions-pdf/data/1972/mot_1972__51/mot_1972__51-006.pdf"/>
          <p>
            Mot. 1972: 51 10
          </p>
          <p>
            emellertid blivit motsatsen till vad som åsyftades. I stället
            för den övergripande utredning som önskades — och i stället för
            de två utred- ningar som pågick 1968 — har det blivit fem olika
            utredningar. Det är ofrånkomligt att splittringen av utredningsarbetet
            utgör en negativ faktor. Man löper en uppenbar risk att helhetsperspektivet
            går förlorat och att viktiga delfrågor kommer bort i hanteringen
            genom oklara kompetensgränser mellan utredningarna, som kan leda
            till att den ena hänvisar till den andra etc. Frågan om förhållandet
            mellan staten och kommunerna, en av kärnfrågorna för den kommunala
            demokratin, ger ett särskilt gott exempel på detta, såsom visats
            i det föregående. Det allmänna problemet för den kommunala demokratin
            är hur man skall kunna åstadkomma en så god medborgaraktivitet
            och ett så starkt lekmannainflytande (förtroendemannainflytande)
            som möjligt. Det krävs ett komplex av åtgärder för att nå detta
            mål. Man måste få bukt med de ökade avstånden. Den kommunala handlingsfriheten
            måste få tillräckligt utrymme. Detta kräver både ekonomiska resurser
            och frihet från onödig statlig styrning och detaljreglering. Information
            och insynsmöjligheter måste förbättras till stöd för en aktiv
            kommunalpolitisk debatt. De kommunala bolagen måste öppnas för
            ett vidgat medborgarinflytande. Planeringsfrågorna måste föras
            ut i en mera öppen debatt. Förtroende- männens arbetsvillkor måste
            förbättras. Informations-, utbildnings- och ersättningsfrågor
            kommer in i bilden osv. Att problemen och de möjliga lösningarna
            på detta sätt hänger så intimt samman talar naturligtvis till
            förmån för riksdagens tanke 1968 på en övergripande, samlad utredning.
            Den pågående kommunalforskningen bör kunna ge ett gott underlag
            för en sådan utredning. I det läge som nu faktiskt föreligger
            lär det emellertid inte vara realistiskt att föra fram ett krav
            på en sådan samordning av utredningsarbetet. Riksdagen bör emellertid
            i en framställning till regeringen upprepa sina synpunkter från
            1968 om önskvärdheten av överblick och ett samlat grepp och under-
            stryka det angelägna i att helhetsperspektivet inte går förlorat.
          </p>
          <p>
            Andra huvudfrågor i detta sammanhang
          </p>
          <p>
            Även om man bortser från de nackdelar som kan följa av utrednings-
            arbetets splittring har man anledning till flera starkt kritiska
            synpunkter på de utredningsinitiativ som tagits. Granskningen
            av direktiven har gett vid handen att åtskilliga brister förekommer,
            delvis av grundläggande karaktär. Ett allmänt intryck är att de
            kommunaldemokratiska aspekter- na mötts av ointresse och att önskemål
            om statlig styrning dominerar. Mot denna bakgrund är det uppenbart
            att kraven på en förstärkning av den kommunala självstyrelsen
            och demokratin måste upprepas. De utred- ningar som tillsatts
            har inte gjort förnyade initiativ opåkallade utan kan tvärtom
            inge farhågor om fortsatt utveckling i ogynnsam riktning från
            de synpunkter som varit grundläggande för centerpartiets initiativ
            på om- rådet.
          </p>
          <pb facs="riksdagen-motions-pdf/data/1972/mot_1972__51/mot_1972__51-007.pdf"/>
          <p>
            Mot. 1972: 51 11
          </p>
          <p>
            Denna motion begränsas som nämnts till de kommunaldemokratiska
            frågorna i trängre mening. Från denna utgångspunkt blir huvudfrågorna
            tre: den kommunala självstyrelsens lokala förankring, den kommunala
            informationen och förhållandet mellan staten och kommunerna.
          </p>
          <p>
            Den kommunala självstyrelsens lokala förankring
          </p>
          <p>
            Den kommunaldemokratiska utredningen skall som nämnts i första
            hand pröva formerna för medborgarinflytandet över den kommunala
            verksamheten. Inga positiva direktiv har emellertid getts i dessa
            frågor. Olika möjligheter att bredda och fördjupa den kommunala
            självstyrel- sens lokala förankring diskuterades av kommunalrättskommittén
            i dess förutnämnda betänkande 1965. Det konkreta alternativ som
            stått i förgrunden för debatten är att inrätta kommundelsråd.
            Denna debatt uppkom först i Stockholm, där en särskild stadsdelsrådskommitté
            till- sattes redan 1950. Frågan har tagits upp i en rad senare
            sammanhang, bl. a. i motioner från centerhåll i riksdagen de senaste
            tre åren. För att föra diskussionen om den kommunala självstyrelsens
            lokala förankring framåt till positiva resultat synes det lämpligt
            att tills vidare koncentrera den till frågan om kommundelsråd.
            Därmed är inte sagt att andra vägar och lösningar inte skulle
            vara värda att prövas. Av stor vikt är t. ex. att förvaltningsapparaten
            såvitt möjligt decentraliseras så att avstån- det till kommunmedlemmarna
            minskas. Beträffande kommundelsråd bör först slås fast, att frågan
            aldrig gällt att införa en ny obligatorisk institution inom kommunerna.
            Vad frågan gäller är endast att öppna lagliga möjligheter för
            kommunerna att välja nya former för att lokalt förankra självstyrelsen
            och skapa förbättrade kontakter med de enskilda medlemmarna. Utredningens
            uppgift bör alltså endast ses som att utforma förslag till erforderliga
            lagändringar och att analysera alternativa utformningar. Valet
            mellan olika alternativ skall tillkomma kommunerna själva. Från
            denna utgångspunkt kan man precisera två huvudfrågor. Den ena
            gäller valsättet. Den andra gäller uppgifter och befogenheter
            för kom- mundelsråd. I vad gäller valsättet möter först frågan,
            om kommundelsråd bör väljas direkt av medborgarna eller indirekt
            av kommunfullmäktige. Från prin- cipiella, demokratiska synpunkter
            är direktvalda råd att föredra. Detta förutsätter lagstiftning.
            Särskilda överväganden måste därvid göras om förläggningen av
            valen. Ett alternativ är att samordna dem med övriga val på den
            gemensamma valdagen. Denna lösning förutsattes i den gemen- samma
            reservationen av folkpartister och moderater till konstitutionsut-
            skottets betänkande i ämnet (nr 20) 1971. I den centermotion som
            låg till grund för reservationen av utskottets centerrepresentanter
            hade i stället förordats fristående val. Övervägande skäl synes
            tala för den senare ståndpunkten. Valen till kommundelsråden skulle
            otvivelaktigt komma helt i skymundan på den gemensamma valdagen.
            Samtidigt är det uppenbart, som underströks i 1971 års centermotion,
            att fristående val av
          </p>
          <pb facs="riksdagen-motions-pdf/data/1972/mot_1972__51/mot_1972__51-008.pdf"/>
          <p>
            Mot.1972:51 12
          </p>
          <p>
            kommundelsråd ställer särskilda krav på partierna att genom aktiva
            insatser verka för ett högt valdeltagande. Det står alltså klart
            att den gemensamma valdagen komplicerar genomförandet av direktvalda
            kommundelsråd. Detta bör dock inte föranleda att reformtanken
            får falla. Det får emellertid ankomma på utredningen att mot varandra
            väga de alternativ som anvisats i fråga om valens förläggning.
            Eventuellt får alternativa lagförslag framläggas. Att direktvalda
            kommundelsråd förordas i första hand bör inte medföra att möjligheten
            av indirekt valda råd förs ut ur bilden. Då valfrihet skall föreligga
            för kommunerna, skall de naturligtvis ha rätt att välja även denna
            form, om de så önskar. Redan inom ramen för gällande lagstiftning
            föreligger möjlighet för kommunfullmäktige att utse kom- mundelsråd.
            Denna befogenhet har också begagnats på flera håll. En viktig
            brist är emellertid att sådana råd kommer att återspegla partisam-
            mansättningen i fullmäktige och inte väljarkårens sammansättning
            i den representerade kommundelen. Utredningen bör utarbeta förslag
            till lag- stiftning, som undanröjer denna brist. Kommundelsrådens
            uppgifter kan bestämmas på skilda sätt. Råden kan konstrueras
            som opinionsorgan med yttranderätt och förslagsrätt. Man kan också
            överväga att ge dem förvaltningsuppgifter. Från ”konsti- tutionella”,
            kommunalrättsliga synpunkter är det lättare att delegera förvaltningsuppgifter
            till indirekt valda råd än till direkt valda. Svårig- heterna
            bör emellertid inte överdrivas. Om man utesluter allmän beslu-
            tanderätt och begränsar sig till förvaltning och verkställighet
            (jfr 4 $ kommunallagen), bör det emellertid vara möjligt att utrusta
            även direkt- valda råd med vissa faktiska befogenheter vid sidan
            av uppgiften som opinionsorgan. Det framstår som angeläget att
            möjligheter öppnas för detta, eftersom det sannolikt skulle utgöra
            en verksam stimulans för rådens aktivitet. I den mån detta anses
            kräva mera omfattande kommu- nalrättsliga överväganden bör frågan
            emellertid uppskjutas till en senare utredningsetapp. Den bör
            inte få hindra positiva resultat inom rimlig tid. Kommundelsråds
            yttranderätt och förslagsrätt bör göras vidsträckta. I den diskussion
            som förts har det vanligen förutsatts att kommundelsråd bara skall
            ta befattning med frågor som direkt angår kommundelen i fråga.
            En sådan inskränkning är emellertid varken nödvändig eller ens
            sakligt motiverad. Visserligen är ett huvudsyfte med kommundelsråd
            att bringa opinionen i lokala frågor till uttryck. Men ett sådant
            råd bör också kunna fungera som ett instrument för att inhämta
            den medborgerliga opinionen i kommunala frågor och som ett allmänt
            forum för kontakt och information. Då man planerar en utbyggnad
            inom en del av kommunen, kan det vara av värde att inhämta erfarenheter
            från en annan, nyligen utbyggd kommundel; vid lösningen av miljöproblem
            på ett håll kan synpunkter förtjäna inhämtas från andra håll etc.
            Vid den tekniska utformningen av kommundelsråds yttranderätt och
            förslagsrätt finns flera detaljfrågor att överväga. Dessa kan
            förbigås här. Det bör understrykas att inrättande av kommundelsråd
            inte bör uppfattas som en nedvärdering av de insatser som görs
            av byalag, lokala
          </p>
          <pb facs="riksdagen-motions-pdf/data/1972/mot_1972__51/mot_1972__51-009.pdf"/>
          <p>
            Mot.1972:51 13
          </p>
          <p>
            föreningar och liknande. Inte heller bör sådana råd minska möjligheterna
            till aktivitet i andra former på det lokala planet. Tvärtom är
            det naturligt att uppfatta kommundelsråd som ett stöd och en aktiverande
            faktor för lokala insatser i allmänhet. Över huvud taget bör det
            understrykas att organisatoriska reformer av detta slag inte ensamma
            kan lösa problemen med den kommunala sjävstyrelsens lokala och
            medborgerliga förankring. Särskilt bör erinras om de politiska
            partiernas viktiga roll i det kommunala livet. Man bör emellertid
            inte undervärdera demokratins formella institutioner. Liksom partiernas
            aktivitet kommer att påverka kommundelsråds livskraft, kan sådana
            råd i sin tur verka stimulerande på partiernas lokala aktivitet.
            Avslutningsvis bör framhållas att diskussionen om kommundelsråd
            har förts under lång tid och att åtskilligt utredningsarbete redan
            har utförts i flera kommuner, särskilt i Stockholm. Med hänsyn
            härtill och då den nya utredningens uppgift begränsar sig till
            att utforma alternativ, beträffande vilka kommunerna skall ha
            valfrihet, är det ett rimligt önskemål att utredningens arbete
            snabbt avsätter resultat.
          </p>
          <p>
            Den kommunala informationen
          </p>
          <p>
            Informationsproblemen är av grundläggande betydelse för den moder-
            na demokratin. De utgör i viss mån själva kärnpunkten i debatten
            om en fördjupad demokrati. I direktiven för den nya utredningen
            framhålls också att åtgärder bör övervägas för att förbättra informationen
            både till förtroendemännen och till medborgarna om den kommunala
            verksam- heten under olika skeden av beslutsprocessen. Några konkreta
            förslag framförs emellertid inte. Det måste understrykas att frågan
            gäller information i två riktningar: dels till de förtroendemän
            som skall bära upp självstyrelsen, dels till de enskilda människorna
            i samhället. De kommunala beslutsfattarna har genom kommunalvalet
            åtagit sig att verka för ett program. Det är naturligtvis deras
            uppgift att hålla medborgarna informerade om arbetet — men också
            att kontinuerligt hålla sig underrättade om medborgarnas önskemål
            i olika frågor. Det måste alltså ständigt vara en dubbelriktad
            kommunikation, en dialog mellan valda och väljare. Partigrupperna
            i kommunerna och landstingen och i de lokala partiorganisationerna
            har här en nyckelposition. De undersökningar av valrörelserna
            1966 och 1970 som gjorts inom ramen för den pågående kommu nalforskningen
            har visat att både infor- mationen och debatten om de kommunala
            frågorna var mycket brist- fällig. Rikspolitiken dominerade liksom
            tidigare. Lokala sakfrågor fördes visserligen fram men fick underordnad
            roll i alla undersökta kommuner. Forskningsgruppens allmänna slutsatser
            om 1966 års val blev att det är tveksamt om partierna kunde klargöra
            för väljarna de skillnader som fanns i fråga om kommunalpolitiken.
            Valrörelsen kunde knappast leda fram till ”en åsiktsrepresentativ
            förtroendemannakår”. Vid 1970 års val var dessa förhållanden,
            som redan sagts, än mer markerade.
          </p>
          <pb facs="riksdagen-motions-pdf/data/1972/mot_1972__51/mot_1972__51-010.pdf"/>
          <p>
            Mot.1972:51 14
          </p>
          <p>
            De kommunala beslutsfattarna har alltså ett bräckligt underlag
            för en kommunalpolitik enligt väljarnas önskemål. Om brister kännetecknat
            informationen vid valtillfällen, är det uppenbart att detsamma
            gäller i än högre grad om informationen mellan valen. Att dessa
            brister verkligen upplevs som kännbara av de enskilda människorna
            har byalagsrörelserna visat. Storkommunreformen kommer självfallet
            att öka informationsproble- mens aktualitet. Inför 1973 års val
            kommer reformen att vara helt genomförd. Det bör uppmärksammas
            att kommunerna nästan genom- gående blir större än vad den statsvetenskapliga
            forskningen pekat på som den kommunaldemokratiska idealkommunen.
            Denna skulle bestå av 8 000 medlemmar. Medelstorleken konner att
            bli drygt 15 000 med- lemmar. Härtill kommer att, oberoende av
            indelningsreformen, de mycket stora kommunerna, främst storstäderna,
            har särskilt stora svårig- heter att klara den dubbelriktade kommunikationen.
            Informationsproblemen måste naturligtvis i första hand lösas av
            kommunerna själva och av partierna genom en målmedveten satsning
            på informationsverksamhet och på att bereda förtroendemännen förbättrade
            arbetsvillkor. Den statliga utredningen kan emellertid lämna viktiga
            bidrag genom att analysera problemen och konstruera olika modeller
            för informationssystem i kommuner av olika struktur. Det bör framhållas
            att ett system med kommundelsråd kan erbjuda stora fördelar från
            informationssynpunkt. Genom sådana råd får kom- munerna fasta,
            officiella organ för kontakter med invånarna i skilda kommundelar.
            Dessa organ kan verka som betydelsefulla centra för information
            både till och från förtroendemännen. Det är självfallet att kommundelsråd
            bör få ordentliga både personella och materiella resurser genom
            lokaler, sekreterarhjälp, anslag, aktiva insatser av förtroendemän-
            nen etc. Vid utformningen av sådana modeller för informationssystem,
            som åsyftas här, är det av vikt att skilja mellan löpande information
            och de speciella informationsinsatser som kan bli aktuella i frågor
            av särskild betydelse, t. ex. större plan- och miljöfrågor. Ett
            problem som måste uppmärksammas mycket noga är också att den kommunikation
            som uppnås verkligen får en bred förankring. Vissa undersökningar
            har pekat på risken av att man endast når mindre, särskilt aktiva
            grupper med goda förutsättningar att motta information. Andra
            grupper, som har svårt att föra fram sina åsikter, kan hamna i
            ett närmast större underläge än tidigare. Avgörande betydelse
            har också förtroendemännens ställning och arbetsvillkor. Över
            huvud taget har man fog för åsikten att förbättrad information
            och förstärkt förtroendemannainflytande går hand i hand. Det står
            klart att de kommunala förtroendemännens ställning och arbetsförhållanden
            blivit förenade med allt större problem. Dessa har man sökt lösa
            bl. a. genom ökade heltidsengagemang. Ibland framhålls att risker
            för maktkoncentration kan vara förenade med ett sådant system.
            Rätt utformat och fungerande bör det emellertid inte medföra nackdelar
          </p>
          <pb facs="riksdagen-motions-pdf/data/1972/mot_1972__51/mot_1972__51-011.pdf"/>
          <p>
            Mot.1972:51 15
          </p>
          <p>
            av denna art utan tvärtom skapa förutsättningar för en förbättrad
            demokrati. Det är emellertid nödvändigt att förtroendemännens
            — inte bara de heltidsengagerades — uppgifter och arbetsvillkor
            klarläggs. Att detta är behövligt framgår bl. a. av de olika modeller
            som förekommer inom olika kommuner. Som belysande exempel kan
            pekas på de olika konstruktionerna i fråga om de heltidsengagerade
            förtroendemännen hos våra tre största kommuner, Stockholms kommun
            och landstingskommun samt Göteborgs kommun.
          </p>
          <p>
            Den statliga kontrollen över kommunerna
          </p>
          <p>
            Direktiven för den kommunaldemokratiska utredningen förbigår,
            som nämnts, frågorna om den statliga kontrollen över kommunerna.
            Detta är en väsentlig brist. Givetvis är det riktigt, som sägs
            i direktiven, att en levande kommunal demokrati förutsätter att
            den kommunala självstyrel- sen omfattar frågor som är av väsentlig
            betydelse för medborgarna. Men det är lika självfallet att det
            inte är tilltäckligt att frågorna som sådana är betydelsefulla.
            Kommunernas handlingsfrihet, deras möjligheter att verk- ligen
            göra självständiga insatser är av lika stor vikt. Uppgifter, som
            kommunerna handhar väsentligen som förvaltande och verkställande
            organ enligt beslut och normer från statsmakternas sida, kan inte
            stimulera det kommunala livet. Frågeställningens vikt understryks
            ytter- ligare av de allt knappare ekonomiska ramar inom vilka
            kommunerna i dag har att verka. I centermotionen 1971 föreslogs
            att den kommunalde- mokratiska utredningen skulle få i uppdrag
            att verkställa en allmän översyn av statsuppsikten över kommunerna
            och framlägga förslag som medför en minskning av den statliga
            styrningen av kommunerna. Detta yrkande avvisades av konstitutionsutskottet
            med motiveringen att frågan ingår i länsberedningens uppdrag som
            ett led i dess övervägande av fördelningen i stort av samhällsuppgifterna
            mellan stat och kommun. Beredningens arbete i denna del borde
            enligt utskottet inte föregripas. Det är naturligtvis i och för
            sig likgiltigt vilken utredning som överväger dessa frågor. Huvudsaken
            är viljeinriktningen och resultaten. I direktiven för länsberedningen
            sägs endast helt allmänt att den skall överväga bl. a. frågan
            om samverkan mellan staten och kommunerna och inrikta sig på ett
            system som innebär möjligheter för staten att påverka inriktningen
            i stort av den kommunala verksamheten men lämnar en betydande
            frihet för kommunerna vid den närmare utformningen av olika åtgärder.
            Härom torde allmän enighet råda. Frågan är emellertid vilket utrymme
            statsmakterna inom sina ramar lämnar för den kommuna- la handlingsfriheten.
            Några konkreta anvisningar om de närmare avsikter- na ges inte
            i direktiven. Flera omständigheter talar för att det i praktiken
            går en viktig skiljelinje mellan regeringspolitiken och centerpartiets
            syn på dessa frågor. I skilda sammanhang har t. ex. pekats på
            att det ökade statliga inflytandet över samhällsplaneringen kan
            urholka den kommuna- la självbestämmanderätten. Direktiven för
            den nya kommunalekonomis- ka utredningen pekar i samma riktning
            genom uppdragen att söka vägar
          </p>
          <pb facs="riksdagen-motions-pdf/data/1972/mot_1972__51/mot_1972__51-012.pdf"/>
          <p>
            Mot.1972:51 16
          </p>
          <p>
            för att begränsa den kommunala beskattningsrätten och den kommu
            nala verksamhetens expansion. Mot denna bakgrund finns det anledning
            att upprepa kraven på en minskning av den statliga styrningen
            av kommunernas verksamhet. Denna styrning sker i mångahanda former
            genom speciallagstiftning, genom statsbidragsbestämmelser, genom
            underställningskrav etc. Vissa reformer har genomförts eller förutskickats
            under senare år för att minska statskontrollen. En rad speciella
            statsbidrag har avvecklats, bl. a. i samband med skatteutjämningsreformen;
            kommunalrättskommittén har övervägt kommunallagarnas underställningskrav
            etc. Något försök att ta ett samlat grepp på problematiken har
            dock inte gjorts under senare år. Den enda insatsen i denna riktning
            redovisades i länsdemokratiutredning- ens betänkande 1968. Som
            förut sagts har emellertid både beslut av statsmakterna och direktiven
            för länsberedningen klargjort att läns- demokratiutredningens
            grundläggande tankegångar inte vunnit gehör hos regeringen. Utgångspunkten
            för övervägandena i dessa frågor bör vara att de storkommuner
            som blir resultatet av kommunindelningsreformen får sådana resurser
            och sådan kapacitet att behovet av statlig tillsyn och detaljkontroll
            minskar väsentligt. Detta utvecklades utförligt bl.a. i länsdemokratiutredningens
            betänkande (SOU 1968:47, främst i bilaga 2). Det har också medgetts
            i länsberedningens direktiv, som på denna punkt citerats i det
            föregående. Det borde därför inte möta betänkligheter att få till
            stånd ett principuttalande av riksdagen i denna riktning, vilket
            kan undanröja den oklarhet och de farhågor som redovisats här.
            Två synpunkter bör särskilt beaktas då detta frågekomplex upptas
            till behandling. För det första måste man mot statens intresse
            av styrning och kontroll väga inte bara de kommunala förtroendemännens
            intresse av handlingsfrihet utan också angelägenheten över huvud
            taget att stimulera och stärka den kommunala demokratin. För det
            andra bör en rättslig kontroll, genom besvärsmyndigheter och liknande,
            i princip föredras framför en politisk styrning genom bidragsvillkor,
            anvisningar etc.
          </p>
          <p>
            Hemställan
          </p>
          <p>
            Med understrykande av det angelägna i att positiva åtgärder vidtas
            för att stärka den kommunala demokratin, som ett led i en strävan
            mot ett decentraliserat sam hälle, får vi föreslå 1. att riksdagen
            tillkännager för Kungl. Maj:t som sin mening vad som anförts i
            motionen om behovet av en samlad analys av den kommunala självstyrelsens
            problem och av en helhets- syn på dessa problem; 2. att riksdagen
            hemställer hos Kungl. Maj:t att den kommunal- demokratiska utredningen
            får i uppdrag a) att skyndsamt framlägga alternativa förslag till
            utformning av system med kommundelsråd, innefattande förslag till
            erfor- derlig lagstiftning, i enlighet med vad som anförts i motionen,
          </p>
          <pb facs="riksdagen-motions-pdf/data/1972/mot_1972__51/mot_1972__51-013.pdf"/>
          <p>
            Mot. 1972:51 17
          </p>
          <p>
            b) att utarbeta alternativa modeller för infomationssystem inom
            kommunerna, med beaktande av frågorna om förtroen- demännens ställning
            och arbetsvillkor, i enlighet med vad som anförts i motionen;
          </p>
          <p>
            3. att riksdagen tillkännager för Kungl. Maj:t som sin mening
            att det pågående utredningsarbetet på det kommunala om- rådet
            bör i fråga om statsuppsikten över kommunerna in- riktas på en
            väsentlig minskning av den statliga styrningen av kommunerna.
            Stockholm den 12 januari 1972 THORBJÖRN FÄLLDIN (c) JOHANNES ANTONSSON
            (c) KARIN SÖDER (c) NILS G. HANSSON (c) TORSTEN BENGTSON (c) i
            Skegrie i Jönköping GUNNAR LARSSON (c) FRITZ BÖRJESSON (c) i Luttra
            i Glömminge JOHN ERIKSSON (c) JAN-IVAN NILSSON (c) i Bäckmora
            i Tvärålund ERIC CARLSSON (c) RUNE GUSTAVSSON (c) i Vikmanshyttan
            i Alvesta
          </p>
          <p>
            ELVY OLSSON (c)
          </p>
          <p>
            i Hölö
          </p>
          <pb facs="riksdagen-motions-pdf/data/1972/mot_1972__51/mot_1972__51-014.pdf"/>
        </div>
      </div>
    </body>
  </text>
</TEI>
