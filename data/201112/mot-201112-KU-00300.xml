<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201112-KU-00300">
  <teiHeader>
    <fileDesc>
      <titleStmt>
        <title>Skydd av våra barn</title>
        <author corresp="i-TECanR77Prb79DHwPvLitN">av Annelie Enochson (KD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Skydd av våra barn</title>
          <idno type="rdwebb">GZ02K300</idno>
          <rs type="number">K300</rs>
          <orgName type="comitteeAbbreviation">KU</orgName>
          <ref type="dokument_url_text">http://data.riksdagen.se/dokument/GZ02K300/text</ref>
          <ref type="dokument_url_html">http://data.riksdagen.se/dokument/GZ02K300</ref>
          <ref type="dokumentstatus_url_xml">http://data.riksdagen.se/dokumentstatus/GZ02K300</ref>
          <ref type="doc">http://data.riksdagen.se/fil/978052D3-EF2A-4144-9D01-9014262B61EA</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-TECanR77Prb79DHwPvLitN</idno>
            <name>Annelie Enochson</name>
            <state type="partyAffiliation" ref="Q213654">
              <desc>KD</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-LKVnSRb6Y1aVCj5f8zg8Ba" type="signed"/>
        <correspContext corresp="i-LKVnSRb6Y1aVCj5f8zg8Ba">
          <note type="signatory" corresp="i-TECanR77Prb79DHwPvLitN"/>
        </correspContext>
        <correspAction type="numbering" xml:id="i-YXBicGq6zbrP2ygsQnokta">
          <date when="2011-10-06"/>
        </correspAction>
        <correspAction type="submission" xml:id="i-2MpEjpg4VQVinwTEj9opof">
          <date when="2011-10-04"/>
        </correspAction>
        <correspAction type="transfer" xml:id="i-BxJRaFUEZcdXD5GnkXsRiH">
          <date when="2011-10-04"/>
        </correspAction>
        <correspAction type="assigned" xml:id="i-Rob2Zq62ARe42SKirsUeak"/>
        <correspContext corresp="i-Rob2Zq62ARe42SKirsUeak">
          <ref type="assignedTo">Konstitutionsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="motProposal" subtype="förslag">
          <head xml:id="i-8xx8PRyeCiJDfRZK1CYneN">
            1 Förslag till riksdagsbeslut
          </head>
          <list style="ol">
            <item xml:id="i-QBmLpfrcKeuyQZo8PsLsmJ">
              Riksdagen tillkännager för regeringen som sin mening vad som
              anförs i motionen om att regeringen bör verka för att public service-bolagens
              produktioner, vilka finansieras av tv-licensen, inte strider mot
              svensk lag och internationella konventioner, samt respekterar
              föräldrars rätt till inflytander över utbildningen. 1
            </item>
            <item xml:id="i-VAWaXZMccTjDNmkNwFy4br">
              Riksdagen tillkännager för regeringen som sin mening vad som
              anförs i motionen om att öka förståelsen och efterlevnaden av
              Europakonventionenens artikel 8 om rätt till skydd för privat-
              och familjeliv.
            </item>
            <item xml:id="i-EEicM73gCyNYERhbrp6NEF">
              Riksdagen tillkännager för regeringen som sin mening vad som
              anförs i motionen om att öka förståelsen och efterlevnaden för
              Europakonventionens artikel 9 om tankefrihet, samvetsfrihet och
              religionsfrihet.
            </item>
            <item xml:id="i-7AcLxn3Zx43pxvDSmL4MJK">
              Riksdagen tillkännager för regeringen som sin mening vad som
              anförs i motionen om att föräldrar ska kunna tillförsäkras en
              allsidig och saklig undervisning i enlighet med Lpo 94 och Lgr
              11. 2
            </item>
          </list>
          <p xml:id="i-6NFZuXuHYQ5KatKRY7MWea">
            1 Yrkande 1 hänvisat till KrU.
          </p>
          <p xml:id="i-DYz1AVL9rBGzvraMajGz8b">
            2 Yrkande 4 hänvisat till UbU.
          </p>
        </div>
        <div type="motContent">
          <head type="h1" xml:id="i-4rwDYMi9Dfu47VBBhEFFpj">
            Motivering
          </head>
          <p xml:id="i-xwq6TG1uYCvSQqWPNRsva">
            Public service-företaget Utbildningsradion lanserade tidigare
            i år vad de kallar för en stor satsning på material för sex- och
            samlevnadsundervisningen. Satsningen som heter Sex på kartan är
            en samproduktion med RFSU, landets ledande sexualpolitiska påtryckningsorganisation.
            Den stora satsningen innehöll en tecknad film, lärobok och åtskilliga
            timmar med nyproducerade filmer med en mycket sexualliberal inställning.
            Kritik har varit stark och riktat sig mot att så lite fokuseras
            på samlevnadsundervisning till förmån för sexkunskap. I Utbildningsradions
            lektionsmaterial ges detaljerade tekniska instruktioner om sex.
            Målgruppen är barn i högstadieåldern; 14-åringar. Men alla filmer
            har också visats på tv, vilket gjort att filmerna även nått barn
            i yngre åldrar. På filmen flyter det omkring nakna ungdomar och
            könsorgan, och mycket explicita sexscener visas. Ålder på karaktärerna
            i filmen är också högstadieelever.
          </p>
          <p xml:id="i-D7hDVQpXVDVUmEcXgzH8jq">
            Här är ett av de största problemen med materialet. Det kan vara
            olagligt. En polisanmälan av en privatperson har gjorts, och det
            är intressant att projektledaren för filmen har hävdat att de
            valde bort skådespelare till förmån för tecknad film för att det
            blev anstötligt. I själva verket hade programmet troligtvis blivit
            klassificerat som barnpornografi om de använt 14-åringar för det
            filmade materialet.
          </p>
          <p xml:id="i-XMrvfgUie8Yjjq4fbAgxfK">
            I barnkonventionens artikel 34 stadgas barns rätt att bli skyddade
            mot alla former av sexuellt utnyttjande och sexuella övergrepp.
            Enligt barnkonventionen räknas alla personer upp till 18 år som
            barn i legalt skyddsavseende. I och med Sveriges tillträde till
            Europarådets konvention om skydd för barn mot sexuell exploatering
            och sexuella övergrepp skall barn ges ännu större skydd.
          </p>
          <p xml:id="i-ShvSzohtzriTfLkQRp25wA">
            Domen i Hovrätten över Skåne och Blekinge den 27 juli i år där
            en pojke dömdes till ungdomstjänst för sexuellt utnyttjande av
            barn, trots att samlaget ansågs frivilligt, visar också hur allvarligt
            Utbildningsradions material är. Den unga pojken som fälldes var
            15 år och 6 månader gammal och flickan 13 år och 10 månader. I
            målet tillämpades den nya, reviderade lagstiftningen mot sexualbrott,
            som blev gällande i april 2005. Syftet med lagstiftningen var
            att öka skyddet för barn och ungdomar gällande sexuella övergrepp.
            Flera nya straffbestämmelser som enbart skyddar barn infördes
            därför.
          </p>
          <p xml:id="i-4a9MPydsGD7VRi9rEh5zhM">
            Det finns ett antal fall från Högsta domstolen som är relevanta
            för bedömningen av hur den nya sexualbrottslagstiftningen har
            tillämpats, och rent generellt kan sägas att sexualbrott mot barn
            tillmäts generellt ett högre straffvärde nu än före reformen.
          </p>
          <p xml:id="i-8PcrFi7rUE6zNNc16BQ26h">
            Märkligt är då att boken Sexualkunskap, som ingick i UR:s satsning,
            inte lyfter fram detta alls. Istället vilseleder man genom att
            bara hävda att sexualitet är inte något kriminellt i vårt samhälle,
            ett påstående som är direkt felaktigt vad gäller barns sexualitet.
            Dessutom luras lärare med budskap som: Det är inte i vårt samhälle
            brottsligt för tonåringar att hångla, klä av sig nakna ihop eller
            på något annat sätt vara sexuellt aktiva så länge det inte rör
            sig om övergrepp. Poängen är att vid en ålderskillnad på mindre
            än två år kan det som beskrivs, även om det sker frivilligt, just
            vara ett övergrepp.
          </p>
          <p xml:id="i-MzYnZETHJDF9pDrL69bczF">
            Den tecknade filmen visar ett klassrum där några elever skulle
            få hjälp med stödundervisning. Istället blev det ingående frågor
            om barns sexuella erfarenheter som lyfts fram i flera av de nyproducerade
            filmerna.
          </p>
          <p xml:id="i-LmVCPiZt2dtu4tzmDNvQk">
            Att Utbildningsradions läromedel klargör att lärare ska involvera
            14-åriga barn i diskussioner om deras sexuella erfarenhet är övergrepp
            och borde också betraktas som det. Dessutom medverkar läromedlet
            till att sudda ut de gränser för vad som är privat och vad som
            borde få fortsätta att vara det. När en lärare frågar tjejerna
            vad som gör dem sexuellt upphetsade och vilka erfarenheter de
            har haft; varför kan då inte pojkar i skolan fortsätta att göra
            så på rasterna?
          </p>
          <p xml:id="i-FQnehquSMxPSu4Ln7QaFxk">
            De flesta som begår sexuella övergrepp på barn är själva under
            18 år. Att då stimulera och normalisera sexuella handlingar för
            minderåriga, lär också göra att de sexuella övergreppen ökar än
            mer. Ska samhället då skylla på barnen, eller ska de själva ta
            ansvaret för att man inte lyfte fram de problem och risker som
            finns? Artiklarna från i våras där personal lät övergrepp mot
            ett litet barn fortsätta för att de trodde att de lekte, förskräcker.
          </p>
          <p xml:id="i-NjhAwpfUJw25cf5bwRgNLU">
            Ingen älskar sina barn mer än föräldrarna och i frågor som är
            så viktiga för barnets välbefinnande är det omöjligt att gå förbi
            dem. De skolor som tänker visa detta behöver berätta om det för
            föräldrarna först och ge dem en chans att se programmet.
          </p>
          <p xml:id="i-QSJK1fBbWvmv4zWk3868Xx">
            Skollagen från 2011 uttrycker tydligt rätten för föräldrar och
            vårdnadshavare att erbjudas möjlighet till inflytande över utbildningen.
          </p>
          <p xml:id="i-5LCnYTbb4izpLVJRRNpi8H">
            Vårdnadshavare för barn i förskolan och för elever i förskoleklassen,
            grundskolan, grundsärskolan, specialskolan, sameskolan och fritidshemmet
            ska erbjudas möjlighet till inflytande över utbildningen.
          </p>
          <p xml:id="i-Aq4oQfPfxqs7zqB2ozYB7z">
            Europakonventionens artikel 8 Rätt till skydd för privat- och
            familjeliv stadgar följande: 1. Var och en har rätt till skydd
            för sitt privat- och familjeliv, sitt hem och sin korrespondens.
            2. Offentlig myndighet får inte ingripa i denna rättighet annat
            än med stöd av lag och om det i ett demokratiskt samhälle är nödvändigt
            med hänsyn till den nationella säkerheten, den allmänna säkerheten
            eller landets ekonomiska välstånd, till förebyggande av oordning
            eller brott, till skydd för hälsa eller moral eller till skydd
            för andra personers fri- och rättigheter. Sexlivet borde anses
            tillhöra privatlivet.
          </p>
          <p xml:id="i-TyPUXDgXdkQVHZLs1icJiA">
            Europakonventionens artikel 9 - Tankefrihet, samvetsfrihet och
            religionsfrihet har följande lydelse: 1. Var och en har rätt till
            tankefrihet, samvetsfrihet och religionsfrihet; denna rätt innefattar
            frihet att byta religion eller tro och frihet att ensam eller
            i gemenskap med andra, offentligt eller enskilt, utöva sin religion
            eller tro genom gudstjänst, undervisning, sedvänjor och ritualer.
            2. Friheten att utöva sin religion eller tro får endast underkastas
            sådana begränsningar som är föreskrivna i lag och som i ett demokratiskt
            samhälle är nödvändiga med hänsyn till den allmänna säkerheten,
            till skydd för allmän ordning, hälsa eller moral eller till skydd
            för andra personers fri- och rättigheter.
          </p>
          <p xml:id="i-HRiiSLtwQfkD6zyZUK6vQB">
            I Artikel 2 Rätt till undervisning framgår att i ngen får förvägras
            rätten till undervisning. Vid utövandet av den verksamhet som
            staten kan ta på sig i fråga om utbildning och undervisning skall
            staten respektera föräldrarnas rätt att tillförsäkra sina barn
            sådan utbildning och undervisning som står i överensstämmelse
            med föräldrarnas religiösa och filosofiska övertygelse. En statligt
            finansierad sexualmoral som strider mot de flesta världsreligioner
            kan omöjligt göra utbildningsmaterial som ämnas för den obligatoriska
            undervisningen i ett skolpliktigt Sverige utan att vara kränkande
            för religionsfriheten och samvetsfriheten för barn vars föräldrar
            har en annan åskådning än den statliga. Föräldrarna måste informeras
            om och godkänna det utbildningsmaterial som används. Vilken sexualetik
            som ligger bakom UR:s material är också en berättigad fråga. Skulle
            ett material från politiska partier som Moderaterna eller Socialdemokraterna
            ha fått skolor att visa materialet okommenterat? Varför ska det
            i så fall göras, när Sveriges starkaste sexualpolitiska påtryckningsorganisation,
            RFSU, öppet skickar materialet med UR.
          </p>
          <p xml:id="i-HLJkUDo4X5bfk8TmUqyYoC">
            Skolans läroplaner har i många år kraftfullt betonat nödvändigheten
            av att undervisningen både ska vara saklig och allsidig. Nedanstående
            text finns både i Lpo 94 och LgR 11.
          </p>
          <p xml:id="i-Fszm3xGNFTY2tDgax7Qyee">
            Skolan ska vara öppen för skilda uppfattningar och uppmuntra
            att de förs fram. Den ska framhålla betydelsen av personliga ställningstaganden
            och ge möjligheter till sådana. Undervisningen ska vara saklig
            och allsidig. Alla föräldrar ska med samma förtroende kunna skicka
            sina barn till skolan, förvissade om att barnen inte blir ensidigt
            påverkade till förmån för den ena eller andra åskådningen.
          </p>
        </div>
        <div type="motSignatures">
          <list>
            <item xml:id="i-PKdyA4EthGmnMUGBhpCtZ6" who="i-TECanR77Prb79DHwPvLitN">
              Annelie Enochson (KD)
            </item>
          </list>
        </div>
      </div>
    </body>
  </text>
</TEI>
