<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1974--00657">
  <teiHeader>
    <fileDesc>
      <titleStmt>
        <title>angående u-landsbiståndet.</title>
        <author>av herr Helén m. fl.</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>angående u-landsbiståndet.</title>
          <idno type="rdwebb">FX02657</idno>
          <rs type="number">657</rs>
          <ref type="dokument_url_text">http://data.riksdagen.se/dokument/FX02657/text</ref>
          <ref type="dokument_url_html">http://data.riksdagen.se/dokument/FX02657</ref>
          <ref type="dokumentstatus_url_xml">http://data.riksdagen.se/dokumentstatus/FX02657</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-Qz4kjjKSzCm5RwSxi2vkro</idno>
            <name>GUNNAR HELEN</name>
            <state type="partyAffiliation" ref="Q110857">
              <desc>fp</desc>
            </state>
          </person>
          <person gender="man">
            <idno>i-TLnEcKgBYha1pdFTVEbAvk</idno>
            <name>ERIC ENLUND</name>
            <state type="partyAffiliation" ref="Q110857">
              <desc>fp</desc>
            </state>
          </person>
          <person gender="man">
            <idno>i-9pZ6GzfD2R22bxSydJmuYz</idno>
            <name>KARL ERIK ERIKSSON</name>
            <state type="partyAffiliation" ref="Q110857">
              <desc>fp</desc>
            </state>
          </person>
          <person gender="man">
            <idno>i-ACVAPuDAAVNFDcYqCfRkK</idno>
            <name>ENKEL</name>
            <state type="partyAffiliation" ref="Q105112">
              <desc>fp</desc>
            </state>
          </person>
          <person gender="man">
            <idno>i-6PeNM1B9NsCjyScL117vps</idno>
            <name>SVEN GUSTAFSON</name>
            <state type="partyAffiliation" ref="Q110857">
              <desc>fp</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-AjB1VRwRUzMUbKLg2oLH8" type="signed"/>
        <correspContext corresp="i-AjB1VRwRUzMUbKLg2oLH8">
          <note type="signatory" corresp="i-Qz4kjjKSzCm5RwSxi2vkro"/>
          <note type="signatory" corresp="i-TLnEcKgBYha1pdFTVEbAvk"/>
          <note type="signatory" corresp="i-9pZ6GzfD2R22bxSydJmuYz"/>
          <note type="signatory" corresp="i-ACVAPuDAAVNFDcYqCfRkK"/>
          <note type="signatory" corresp="i-6PeNM1B9NsCjyScL117vps"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1974/mot_1974__657/mot_1974__657-001.pdf"/>
      <fw xml:id="i-44X6qk5qP4TXpSSVSKmp8a">
        Mot. 1974:657
      </fw>
      <div xml:id="i-VtmiLEPxBH5sdfgBH7uaP2" type="motHeader">
        <div xml:id="i-CWdwvCJEA6Ko3JJKz9xGL5" type="motTitle"/>
        <div xml:id="i-WFt1XawLiHCHTZPBFoPDT7" type="motSubmissionInfo"/>
      </div>
      <div xml:id="i-Um8cxSUyucWViRWiv5cXxK" type="motBody">
        <div xml:id="i-KHUWGzKcF1SbYv7AWHuAB">
          <p xml:id="i-6K5Rmwjh6qbXzFRaNDc98F">
            Motion nr 657 år 1974
          </p>
          <p xml:id="i-XL3HK1hGatJA9doP9uvycZ">
            Nr 657
          </p>
          <p xml:id="i-Dxe7jfYW9dheqih4FYjy7K">
            av herr Helén m. fl. angående u-landsbiståndet.
          </p>
          <p xml:id="i-UXeo1GCZacQNTNb5e5jKtH">
            Sammanfattning
          </p>
          <p xml:id="i-N2BFnJSgvWGZQSMDZFvtia">
            Budgetåret 1974/75 skall vi enligt riksdagens löfte nå enprocentmålet.
            I denna motion konstateras att den av regeringen föreslagna höjningen
            inte räcker för att nå detta mål och att regeringen lämnar riksdagen
            i ovisshet om den ämnar stå fast vid att enprocentmålet skall
            uppnås budgetåret 1974/75. Riksdagen bör också begära att regeringen
            lägger fram förslag om erforderliga tilläggsanslag för att nå
            detta mål. U-landsbiståndets andel av BNP bör också öka efter
            det att enprocentmålet uppnåtts. SIDA bör få ansvaret för hela
            biståndsverksamheten, dvs. även ansvaret för beredning av Sveriges
            medverkan i det mellanstatliga biståndsarbetet. Det skulle öka
            effektiviteten i bevakningen av biståndsärendena i FN- organen
            och bidra till bättre samordning av det svenska uppträdandet i
            dessa organ. Också riksdagens insyn bör stärkas i de internationella
            biståndsprogrammen. Inom ramen för ett tilläggsanslag till årets
            riksdag bör följande behov tillgodoses: nya samarbetsprojekt med
            regionala utvecklingsbanker — 50 Mkr., ytterligare katastrofbistånd
            till Etiopien, höjning av länderramarna för Bangladesh och Zambia
            (upp till 100 respektive 60 Mkr.), obeskurna anslag till SIDA
            för informationsverksamheten och SIDA:s egen förvalt- ning, en
            ökning med 10 Mkr. utöver regeringens förslag när det gäller stödet
            till missionen och de frivilliga organisationernas u-landsverksam-
            het. Sri Lanka (Ceylon), Lesotho och Swaziland bör i fortsättningen
            betraktas som s. k. programländer för svenskt bistånd. Biståndsverksam-
            heten bör återigen tas upp i Pakistan och Sudan. Både katastrofhjälp
            och långsiktigt forskningsstöd bör ges till de drabbade i Sahel-området.
            Insatserna för befrielserörelserna i södra Afrika måste vidgas.
            Varubiståndet bör vara kvar på oförändrad nivå — 200 Mkr. — och
            bör utgå vid sidan av länderramarna för att bevara det ordinarie
            biståndet obundet. Riksdagen bör ånyo slå fast att familjeplaneringsinsatserna
            inte omfattas av den koncentrationsprincip som gäller för övrigt
            bistånd, och de bilaterala familjeplaneringsinsatserna bör vidgas
            till fler länder. U-ländernas roll i världsekonomin måste förändras.
            De skall inte bara vara råvaruproducenter för de rika länderna.
            De rika ländernas protektio- nism måste vika. Åtgärder i form
            av bl. a. buffertlager och råvaruavtal för fler varor och omfattande
            fler länder bör sättas in. Sverige bör sätta in all kraft på att
            snabbt få till stånd ett internationellt system med s.k. supplementär
            finansiering, som skulle garantera u-ländernas planer mot oförutsedda,
            långvariga exportbortfall.
          </p>
          <p xml:id="i-Ppop2k8TwxykTk83kQVhHq">
            1 Riksdagen 1974. 3 saml. Nr 657
          </p>
          <pb facs="riksdagen-motions-pdf/data/1974/mot_1974__657/mot_1974__657-002.pdf"/>
          <fw xml:id="i-F4JC6EmuqJTrLR3BcSpAwM">
            Mot. 1974:657 2
          </fw>
          <p xml:id="i-VBZW1QB2KDMcpia4MbsTkD">
            De rika länderna måste också vara beredda att släppa till sina
            marknader för u-ländernas export. Förutom avskaffande av för u-länder-
            na diskriminerande tullar bör u-länderna få vidgat exportbistånd
            i form av hjälp med marknadsföring etc. Ett ökat industribistånd
            kan bidra till att skapa ett mer differentierat näringsliv i u-länderna
            och ta vara på det kunnande som finns inom svenskt näringsliv.
            I enlighet med industribiståndsutredningens förslag bör det svenska
            investeringsgarantisystemet vidgas till att i princip omfatta
            alla som definitionsmässigt hänförs till u-länder. Kraven på utvecklingseffekt
            och inpassning i u-ländernas egen planering måste självklart kvarstå.
          </p>
          <p xml:id="i-4Yz3nHZBJbA8NMfT5toWsz">
            1. Enprocentmålet
          </p>
          <p xml:id="i-AXuF8FfGGJ4CTi7KSRhp3M">
            Regeringen föreslår i årets statsverksproposition en ökning av
            de samlade anslagen för internationellt utvecklingsarbete för
            budgetåret 1974/75 med 35 procent, dvs. en höjning upp till totalt
            2 100 miljoner kronor. Efter hänvisning till den rådande ekonomiska
            osäkerheten förkla- rar regeringen att den avser att återkomma
            till frågan om hur enprocent- målet skall uppnås i vårens kompletteringsproposition.
            Regeringen läm- nar alltså riksdagen i ovisshet om huruvida man
            tänker stå fast vid löftet att uppnå enprocentmålet budgetåret
            1974/75. Vi kan för vår del inte godta denna uppläggning. I stället
            förordar vi att riksdagen ånyo slår fast att enprocentmålet skall
            uppnås budgetåret 1974/75 och att den begär att Kungl. Maj:t i
            samband med kompletteringspropositionen framlägger förslag om
            tilläggsanslag av sådan storlek att enprocentmålet uppnås under
            budgetåret 1974/75. De i propositionen angivna nya planeringsramarna
            för 1975/76 och 1976/77 tyder på att regeringen avser att ligga
            kvar vid en procent av bruttonationalprodukten efter det att detta
            mål uppnåtts. Ett sådant synsätt strider mot andan i 1968 års
            beslut. Detta förutsätter nämligen att en ökning av andelen av
            bruttonationalprodukten även skall ske efter det att enprocentmålet
            uppnåtts. Vi föreslår att regeringen ger bistånds- politiska utredningen
            ett klart uppdrag att lägga fram förslag om hur detta lämpligen
            bör ske.
          </p>
          <p xml:id="i-DDABW8k8QM6wFscGXRAPT9">
            2. Multilateralt bistånd
          </p>
          <p xml:id="i-8gDs2r2WtNhoSVtWD51s7z">
            Under budgetåren 1967/68—-1972/73 har de internationella bistånds-
            programmen mottagit ca 40 procent av det totala svenska biståndsansla-
            get. Under innevarande budgetår sjönk andelen till 35 procent,
            och de av regeringen redovisade förslagen till fördelning av anslagen
            för budgetåret 1974/75 innebär att denna relation bibehålles oförändrad.
            Det är angeläget att Sverige ger ett starkt stöd till de mellanstatliga
            FN-organisationernas program — på såväl global som regional nivå.
            Vi delar SIDA:s mening att ”den s.k. normbildande verksamhet som
            FN-organen bedriver genom utredningar, resolutioner, rekommendationer
          </p>
          <pb facs="riksdagen-motions-pdf/data/1974/mot_1974__657/mot_1974__657-003.pdf"/>
          <fw xml:id="i-DoMGvuqPcKTHZEMSins9ZB">
            Mot. 1974:657 3
          </fw>
          <p xml:id="i-FdcJcxVvTy4QemekZk2vw2">
            och konventioner påverkar många beslutsfattare” och att det inte
            finns någon bättre väg att anvisa än FN:s för att internationellt
            befordra framsteg i idébildningen för t. ex. mänskliga rättigheter,
            bättre förhål- landen mellan arbetsmarknadens parter, sociala
            trygghetsanordningar, bättre hälsovård, utbildning och miljöskydd.
            Det är mot denna bakgrund beklagligt att den svenska bidragsandelen
            till IDA minskas från 4,25 procent till 4 procent. Det redovisar
            heller inte i vilken ordning eller med vilka motiv detta beslut
            fattats, vilket vi finner anmärkningsvärt. Möjligheterna att inom
            de målsättningar som den svenska biståndspoli- tiken uppställer
            intensifiera samarbetet med de olika regionala utveck- lingsbankerna
            borde utnyttjas bättre, t.ex. genom samfinansieringar mellan SIDA
            och regionala banker. En sådan samfinansiering skulle innebära
            att Sverige parallellt med den regionala banken lämnar finan-
            siella bidrag till specifika projekt och att insatserna administreras
            gemen- samt av dessa båda parter. Samverkan med regionala banker
            kan ta många former, bl. a. karaktären av en utvecklingskredit
            såsom SIDA:s samarbete med den östafrikanska utvecklingsbanken
            visar. Liknande banker i andra delar av världen, t. ex. den andinska
            banken och den karibiska banken, borde kunna utgöra lämpliga samarbetspartner
            för svenskt bistånd. Dessutom kan Sverige på samma sätt som beträffande
            den östafrikanska gemenskapen främja ökat regionalt samarbete
            mellan andra stater, t. ex. när det gäller Botswana, Lesotho och
            Swaziland i södra Afrika. I samband med den uppräkning av biståndsanslagen
            som vi förordar anser vi att ett belopp på 50 miljoner kronor
            bör avsättas för nya regionala program. Det är redan betydande
            belopp av de svenska biståndsmedlen som kanaliseras via de internationella
            biståndsprogrammen. Under budgetåren 1974/75—1976/77 innebär regeringens
            förslag till planeringsramar att mer än 2,5 miljarder kronor anslås
            till de internationella biståndspro- grammen. Det är därför angeläget
            att en öppen och realistisk debatt förs om denna verksamhet och
            att riksdagen får ett bättre underlag för sina beslut. Vi förordar
            därför, att riksdagen beslutar att SIDA får berednings- ansvaret
            för Sveriges medverkan i de internationella biståndsprogrammen.
            Detta skulle öka effektiviteten i bevakningen av biståndsärendena
            i FN-organen samtidigt som förutsättningarna för en bättre samordning
            av det svenska uppträdandet i dessa organ skulle förbättras. Det
            är även angeläget att riksdagens möjligheter till ökad insyn i
            de internationella biståndsprogrammen prövas. Vi vill i detta
            sammanhang förorda att en starkare förbindelselänk med riksdagen
            upprättas genom en utbyggd parlamentarisk representation i de
            organ som fortlöpande följer verksamheten och genom närvaro av
            parlamentariska representan- ter vid de viktigaste årliga mötena
            i de viktigaste av FN:s biståndsorgan. Ökade möjligheter bör t.
            ex. ges för riksdagsmän att följa Världsbankens (IDA) och UNDP:s
            verksamhet. Fortlöpande bör en utvidgad redovis- ning ges till
            riksdagen beträffande FN-organens verksamhet liksom beträffande
            de internationella biståndsprogrammen över huvud taget.
          </p>
          <pb facs="riksdagen-motions-pdf/data/1974/mot_1974__657/mot_1974__657-004.pdf"/>
          <fw xml:id="i-JeBBi2CKFmwMDE1hxPuxen">
            Mot. 1974:657 4
          </fw>
          <p xml:id="i-HMCJTDniP5LFRh58453b65">
            3. Biståndets länderinriktning
          </p>
          <p xml:id="i-JixDw8GNeAna879iGYoYQR">
            Det beslut som riksdagen 1970 fattade i ländervalsfrågan var
            en kompromiss genom vilken nyanserade riktlinjer utformades för
            den svenska biståndspolitiken. I ett uppmärksammat tillägg till
            propositio- nens uttalande fastslogs i statsutskottets betänkande
            1970:84 att ”den svenska biståndspolitikens målsättningar är möjliga
            att uppnå i länder med olika politiska och ekonomiska system”
            samt att ”en schematisk uppdelning av u-länderna under olika etiketter”
            är vansklig. Detta uttalande innebär att svenskt bistånd skall
            kunna ges till ett brett spektrum av mottagarländer — alltså ej
            enbart till u-landsregimer av en viss politisk kulör. Vi konstaterar
            med tillfredsställelse att den indikativa planeringsfor- men för
            1974/75 höjs för Etiopien. Regeringen tillgodoser därmed krav
            som framfördes från vårt håll förra året i riksdagen. Eftersom
            Etiopien drabbats mycket hårt av torka och hungersnöd förutsätter
            vi emellertid att planeringsramen höjs ytterligare genom tilläggsanslag
            av katastrof- medel. Starka skäl finns för att kraftigt höja biståndet
            till Zambia. Trots att kopparpriset varit högt under det senaste
            året har avspärrningen av gränsen till Rhodesia kommit att betyda
            mycket stora ekonomiska uppoffringar för Zambia. Avspärrningen
            har lett till att hela Zambias utrikeshandel har omorienterats.
            Detta kommer snabbt att kosta landet miljardbelopp. En vädjan
            har också utgått från FN:s generalsekreterare till medlemsstaterna
            att bistå Zambia i denna situation. Vi föreslår därför, att planeringsramen
            för Zambia för 1974/75 höjs till 60 miljoner kronor. Därmed betonas,
            att en hörnsten i Sveriges biståndspolitik är att stärka hjälpen
            till de oberoende afrikanska staterna i södra Afrika. Botswana,
            Lesotho och Swaziland har också ett starkt behov av bistånd utifrån.
            Vi hälsar därför med tillfredsställelse att biståndspro- grammet
            för Botswana under senare år utvecklats snabbt. Vi föreslår emellertid
            att både Lesotho och Swaziland formellt göres till mottagar- länder
            för svenskt bilateralt bistånd och att våra biståndsinsatser i
            dessa länder väsentligt vidgas. Utrymme härför bör finnas i samband
            med den höjning av biståndsanslagen som vi förutsätter sker i
            samband med kompletteringspropositionen. Med hänsyn till de stora
            biståndsbehoven i Bangladesh föreslår vi att planeringsramen för
            detta land höjs från 80 till 100 miljoner kronor. Bangladesh möter
            i dag mycket stora problem. Det utländska biståndet minskar bl.
            a. därför att Indien själv har stora svårigheter. En samman- ställning
            visar att landet har en brist på över 2 miljoner ton spannmål
            som en följd av den tidigare torkan och av översvämningarna. Katastrofhjälps-
            insatser liksom varubistånd vid sidan av den här föreslagna planerings-
            ramen bör därför kunna komma i fråga. För det ordinarie biståndsprogrammet
            i Sri Lanka uppgick anslagen till 13 miljoner kronor under innevarande
            budgetår. Departementschefen räknar med ”en viss ökning” för budgetåret
            1974/75. Vi vill förorda att
          </p>
          <pb facs="riksdagen-motions-pdf/data/1974/mot_1974__657/mot_1974__657-005.pdf"/>
          <fw xml:id="i-FjSYqc6VajvfJPWyW1t6he">
            Mot. 1974:657 $
          </fw>
          <p xml:id="i-HdSgbLpaah7hfdMUvou8CQ">
            detta land i fortsättningen även formellt betraktas som ett av
            mottagar- länderna för svenskt bilateralt bistånd och att i samband
            därmed en planering för en väsentlig utökning av biståndet äger
            rum. I fråga om Pakistan föreslår departementschefen att ett belopp
            på 10 miljoner kronor anslås som stöd till särskilda återuppbyggnadsinsatser
            efter översvämningskatastrofen. Vi förutsätter dessutom att möjlighe-
            terna till nya hjälpinsatser i Pakistan, som aviserades i föregående
            års statsverksproposition, prövas i positiv anda och får till
            resultat att Pakistan kommer att fortsätta som mottagarland för
            svenskt bistånd. Utrymme såväl för detta som för vidgat stöd till
            Sri Lanka bör kunna beredas inom ramen för det tilläggsanslag
            som vi förutsätter framlägges i samband med årets kompletteringsproposition.
            Föredragande statsrådet uttalar, att svenska biståndsinsatser
            i Sudan bör övervägas. Efter 17 år av inbördeskrig har enighet
            uppnåtts. En väsentlig förutsättning för att denna skall bestå
            är att befolkningen kan komma i åtnjutande av höjd levnadsstandard.
            Därför bör långsiktiga biståndsinsatser startas. För södra delen
            av Sudan är situationen mycket oroande. Man har sedan konflikten
            upphörde fått ta hand om 1 miljon återvändande flyktingar. Omedelbara
            åtgärder av katastrofhjälpskaraktär bör därför sättas in från
            svensk sida. Vi förutsätter, att riksdagen uttalar sin anslutning
            till tanken att svenskt bistånd återupptas i Sudan.
          </p>
          <p xml:id="i-V99xFDXr8QDytvs88ciGo7">
            4. Södra Afrika
          </p>
          <p xml:id="i-6cb5t2s9Pms5R8MtTwQ5gn">
            I södra Afrika pågår alltjämt kampen mot fortsatt apartheid och
            kolonialt herravälde. Vi har i flera år hävdat, att stödet till
            befrielserörel- serna i södra Afrika måste vidgas, i främst hand
            till ANC-Sydafrika, ZAPU och ZANU i Rhodesia, SWAPU i Namibia.
            För vår del anser vi, att de gjorda insatserna inte räcker. Speciellt
            viktigt är att man förutsättnings- löst undersöker möjligheterna
            att bistå de rhodesiska befrielserörelserna. Vi föreslår också
            att ANC-Sydafrika får ökade direkta svenska bidrag för humanitär
            hjälp liksom att stödet till SVAPU utbyggs. I fråga om Angola
            erkänner OAU flera befrielserörelser. Den svenska regeringen har
            emellertid hittills begränsat sitt stöd enbart till en rörelse
            — MPLA =— trots att trovärdiga rapporter om de olika rörelsernas
            verksamhet borde ha lett till att bistånd lämnas till de två viktigaste
            motståndsrörelserna, FNLA och MPLA. Utländska besökare har verifierat
            FNLA:s aktivitet inne i Angola liksom det faktum att rörelsen
            behärskar vissa områden av landet. Dess verksamhet i Zaire, sjukhuset
            i Franquetti, sjukstationerna, skolorna med tiotusentals elever
            är också fakta som är lätta att kontrollera. En objektiv bedömning
            av rörelsernas politiska målsättning bör leda till att Sverige
            ger stöd åt både MPLA och FNLA. Under ledning av OAU har dessutom
            en överenskommelse ingåtts om samarbete mellan de båda organisationerna
            på både det politiska och det militära planet. Det ensidiga svenska
            stödet till en av de två rörelserna innebär ingenting mindre än
            ett sabotage av OAU:s strävan att åstad- komma en enhetlig befrielsefront
            i Angola. Vi föreslår därför att stöd
          </p>
          <pb facs="riksdagen-motions-pdf/data/1974/mot_1974__657/mot_1974__657-006.pdf"/>
          <fw xml:id="i-HyioCDQq6Qjidcc581XQFW">
            Mot. 1974:657 6
          </fw>
          <p xml:id="i-6JyyckfZX7aPxe9VmNJiYA">
            utgår till både MPLA och FNLA. Frågan om stöd till motståndsrörelser
            bereds av flyktingberedningen, som är tillsatt av Kungl. Maj:t.
            Då detta stöd är förknippat med ömtåliga politiska bedömningar
            bör flyktingberedningen utvidgas till att även inkludera parlamentarisk
            representation. Sådan representation skulle bidra till att öka
            riksdagens insyn i denna del av biståndsverksamheten och även
            göra biståndet till motståndsrörelserna bättre förankrat hos de
            olika partierna.
          </p>
          <p xml:id="i-S7RqQ5PuvETvqoMYgK4sBg">
            S. Varubistånd
          </p>
          <p xml:id="i-PgtdQJBbD2Z1NxMsQVgJsD">
            Det måste förbli en självklar princip att svenskt u-landsbistånd
            skall vara obundet. Sverige har också i olika internationella
            organ verkat för att andra länder ansluter sig till denna princip.
            En bindning av bistånds- anslagen till leveranser från givarlandet
            innebär i allmänhet en försämring av biståndets kvalitet. I förra
            årets statsverksproposition föreslog regeringen att varubiståndet
            skulle ökas kraftigt med sikte på en totalvolym av 200 miljoner
            kronor. Utskottet uttalade dock att det kunde visa sig svårt att
            klara denna målsättning. Utskottet betonade att ”mottagarna bör
            fritt kunna besluta om vilka varor de önskar erhålla”. I sina
            anslagsäskanden för budgetåret 1974/75 har SIDA påpekat att vissa
            mottagarländer beklagar att Sveriges ställning som föredöme i
            avbindningsdiskussionerna har försvagats genom den kraftiga ökningen
            av varubiståndet under innevarande budgetår. Man konstaterar också
            att leveransförseningar uppstått på grund av kapacitetsproblem
            inom de aktuella exportföretagen. SIDA förutsatte en oförändrad
            anslagsvolym på 200 miljoner kronor för varubiståndet under budgetåret
            1974/75. Med hänsyn bl.a. till riksdagens uttalande om valfrihet
            för mottagarna föreslår SIDA att varubeståndet läggs utanför de
            ordinarie finasiella länderramarna. För flera av mottagarländerna
            skulle detta innebära en ökning av det obundna biståndet i förhållande
            till tidigare planeringsläge. Regeringen föreslår däremot en höjning
            med 50 miljoner kronor av varubeståndet för 1974/75 och förutsätter
            att anslaget även i fortsätt- ningen skall ingå i de ordinarie
            länderramarna. Vi föreslår ett oförändrat anslag under 1974/75
            till varubistånd. Samtidigt vill vi förorda att detta anslag läggs
            utanför länderramarna. Detta borde vara möjligt att genomföra
            fr. o. m. budgetåret 1974/75 i samband med den av oss föreslagna
            höjningen av anslagen så att enprocentmålet uppnås. Liksom hittills
            bör de huvudsakliga mottagarna av svenskt varubistånd under 1974/75
            förutsättas vara Bangladesh, Cuba, DRYV, Indien och Zambia.
          </p>
          <p xml:id="i-FLCqUjLeaiApP5xLLYd9E8">
            6. Familjeplaneringsinsatser
          </p>
          <p xml:id="i-PZ25CLzLoj2LLg8uA5GJ1X">
            Det är av stor betydelse att Sverige genom direkta bilaterala
            insatser skaffar sig erfarenhet från familjeplaneringsverksamheten
            i olika länder i
          </p>
          <pb facs="riksdagen-motions-pdf/data/1974/mot_1974__657/mot_1974__657-007.pdf"/>
          <fw xml:id="i-HAyPxXgvLz9U6VujUd8Mnb">
            Mot. 1974:657 7
          </fw>
          <p xml:id="i-GZ2wg4K4EDYXHtb5cqcMzr">
            världen. Därigenom kan vi spela en större och mera aktiv roll
            i det internationella samarbetet på detta område och lämna värdefulla
            bidrag när det gäller att vidareutveckla familjeplaneringens metoder.
            I motioner till 1972 och 1973 års riksdagar har vi uttalat oro
            över regeringens avsikt att koncentrera det direkta svenska familjeplanerings-
            biståndet ”till ett mindre antal länder än tidigare, huvudsakligen
            pro- gramländerna”. Vi har påpekat att detta uttalande inte står
            i överens- stämmelse med riksdagens intentioner, vilka ju innebär
            att familjeplane- ringsbiståndet icke skall vara bundet av koncentrationsprincipen.
            ”Riks- dagen har med tillfredsställelse noterat den starka satsning
            på familje- planering som sker inom den svenska biståndsverksamheten
            och uttalat att direkta familjeplaneringsinsatser även fortsättningsvis
            kan ske utanför kretsen av programländer. Därvid är det väsentligt
            att beakta att familje- planeringsinsatserna integreras i en allmän
            och social omvårdnadspolitik” (UU 1972:6). Trots riksdagens uttalande
            i denna fråga har en mycket klar koncentra- tionspolitik bedrivits.
            Medan SIDA tidigare lämnade familjeplanerings- bistånd i inemot
            ett tjugotal länder är de direkta svenska insatserna i dag begränsade
            till Indien, Bangladesh, Sri Lanka, DRV och Kenya. I Cuba förekommer
            vissa inslag av familjeplaneringsverksamhet i det program för
            barna- och mödravård som Sverige stöder. I Pakistan och Tunisien
            har vi slutat våra direkta familjeplaneringsinsatser, och i årets
            statsverksproposi- tion meddelas att biståndet till Sydkorea nu
            kraftigt avtrappas och snart kommer att slutföras. Samma besked
            lämnar statsverkspropositionen beträffande familjeplaneringsprogrammet
            i Malaysia. Inga nya bilaterala biståndsinsatser på familjeplaneringsområdet
            har heller tillkommit utanför programländerna. Behovet av direkta
            svenska familjeplaneringsinsatser accentueras av att de resurser
            som står till förfogande för FN:s befolkningsfond är helt intecknade
            av avtalade och planerade insatser och att länder som Holland
            och Danmark kraftigt minskat sin familjeplaneringshjälp eller
            helt upp- hört med sin bilaterala biståndsverksamhet på detta
            område. Resultat av ett svenskt beslut att dra sig tillbaka kan
            därför bli att familjeplanerings- verksamheten i allt flera länder
            blir beroende av amerikansk hjälp, med de politiska och psykologiska
            problem för familjeplaneringsverksamheten detta kan medföra. Mot
            denna bakgrund föreslår vi att riksdagen ånyo slår fast att familjeplaneringsbiståndet
            inte skall vara länderbundet samt att det är önskvärt att de direkta
            familjeplaneringsinsatserna utanför kretsen av programländer vidgas.
            Att 1974 proklamerats som ett världs- befolkningsår ger riksdagen
            speciell anledning att göra en klar markering av Sveriges beredvillighet
            till ytterligare bilaterala och multilaterala insatser på detta
            område. FN:s befolkningskonferens i Bukarest utgör också ett utmärkt
            tillfälle för Sverige att klargöra innebörden av den svenska politiken
            — inte minst för intresserade u-länder.
          </p>
          <pb facs="riksdagen-motions-pdf/data/1974/mot_1974__657/mot_1974__657-008.pdf"/>
          <fw xml:id="i-JQ4oBR5LLu4871bf5CHy1A">
            Mot. 1974:657 8
          </fw>
          <p xml:id="i-Kdhz2xQ1KytYeT8xbozuFV">
            7. Katastrofbistånd
          </p>
          <p xml:id="i-TPMgZbzp5AQtK3mFdjAmom">
            Under senare år har bristen på livsmedel i vissa u-länder blivit
            allt tydligare och behovet av internationella åtgärder för livsmedels-
            och katastrofhjälp alltmera kännbart. Stagnationen i u-ländernas
            egen livs- medelsproduktion har gjort dem beroende av världsmarknaden.
            U-länder- nas möjligheter att där försäkra sig om överskottslager
            har emellertid avsevärt minskat, eftersom en starkt ökad efterfrågan
            på världsmarkna- den lett till både minskad tillgång och mycket
            starkt höjda priser. Mot denna bakgrund är det tillfredsställande
            att det svenska bidraget inom ramen för 1971 års konvention om
            livsmedelshjälp (FAC) och Internatio- nella livsmedelsprogrammet
            (WFP) ökas. Vi välkomnar även de åtgärder som vidtagits av SIDA
            för att bygga upp ett beredskapslager av livsmedel som kan användas
            för svenska katastrofinsatser i u-länder eller i inter- nationellt
            samordnade aktioner. De senaste årens erfarenheter tyder på att
            det är realistiskt att förutsätta ett ökande behov av svenska
            katastrofhjälpsinsatser. Det är därför väl motiverat att anslaget
            för katastrofbistånd för 1974/75 ökas till 150 miljoner kronor.
            Genom denna reserv kommer ytterligare humanitär hjälp och katastrofhjälp
            att möjliggöras för att lindra nöden i Indokina. Vi förutsätter
            därför, att avsevärda direkta svenska insatser som grundas på
            samtliga parters behov kommer att finansieras ur detta anslag.
            Ännu mer massiva omedelbara katastrofhjälpsinsatser motiveras
            av den rådande hungersituationen i det s.k. Sahel-området i västra
            Centralafrika liksom i Etiopien och Sydasien. I Sydasien vill
            vi speciellt peka på behoven av fortsatta katastrofhjälpsinsatser
            i Bangladesh och Pakistan. I årets anslagsäskanden har SIDA starkt
            understrukit att FN-organen på detta område inte är rustade för
            snabba och effektiva operativa insatser men att icke-statliga
            organisationer, främst Röda korset, har ”en betydande erfarenhet
            och potentiell kapacitet men otillräckliga resurser och befogenheter”.
            Det är därför ytterligt angeläget att Sverige snabbt medverkar
            till, som SIDA föreslår, att ”radikala åtgärder vidtas för att
            åstadkomma en samordning på internationell nivå”, omfattande även
            en planmässig försörjning med resurser som även krävs i sådana
            katastrofsituationer. Vi finner det därför angeläget att av SIDA-utredningen
            föreslagna nödvändiga såväl internationella som svens- ka samordningsåtgärder
            snarast kommer till stånd.
          </p>
          <p xml:id="i-6EctpntxN5QoWwfsREwy7z">
            8. Frivilliga organisationers verksamhet
          </p>
          <p xml:id="i-8BJ1unz9tRA85bJt5A2JBe">
            Det arbete som utförs av missionen och andra frivilliga organisationer
            i u-länderna är av mycket stor betydelse. Därför är det starkt
            motiverat att höja anslaget till enskilda organisationers u-landsinsatser
            också då insatser görs utanför kretsen av programländer. Stöd
            bör också kunna ges till missionens eller andra frivilliga organisationers
            verksamhet i Rhodesia och Sydafrika eller i kolonialt dominerade
            områden, när syftet med insatserna är social utveckling och befrielse.
            Att kanalisera offentliga biståndsmedel genom religiösa, fackliga
            och kooperativa organisationer
          </p>
          <pb facs="riksdagen-motions-pdf/data/1974/mot_1974__657/mot_1974__657-009.pdf"/>
          <fw xml:id="i-9YuC5tdzRmTwzAXordq51P">
            Mot. 1974:657 9
          </fw>
          <p xml:id="i-DGBpfGm5M6QaF2LTVsUXBq">
            bidrar till att sänka administrationskostnaderna och att öka
            den reella effekten av insatta resurser. Ansökningsprövningar
            bör ske på sådant sätt att vid sidan av igångsättningsbidrag för
            nya projekt medel också kan utgå för utvidgning av projekt och
            för täckande av driftkostnader som har en uppenbart utvecklingsfrämjande
            effekt. SIDA har i sina petita aviserat att man avser att särskilt
            pröva möjligheterna att vidga den frivilliga medverkan i utvecklingsarbetet
            genom att ytterligare engagera sådana organisationer som sysslar
            med vuxenutbildning, kooperation, facklig verksamhet, förstärkning
            av kvin- nornas ställning i samhället, utveckling av det individuella
            sparandet samt med utvecklingen av press och andra massmedia.
            Man vill även i samarbete med frivilliga organisationer och på
            deras initiativ bygga upp ett förstärkt maskineri för både planering
            och samordning av det frivilliga u-landsarbetet. Vi välkomnar
            dessa initiativ och vill speciellt understryka vikten av att största
            möjliga förenkling av administrationen av bidragsgiv- ningen till
            frivilliga organisationer i detta sammanhang eftersträvas. SIDA
            har mot bakgrunden av de här redovisade förslagen förordat en
            höjning av anslaget till 35 miljoner kronor för budgetåret 1974/75.
            Departementschefen har emellertid skurit ner SIDA:s äskande med
            10 miljoner kronor. Med hänsyn till vikten av att vidga stödet
            till de enskilda organisationernas u-landsverksamhet och att detta
            i sin tur bidrar till att skapa ett djupare folkligt engagemang
            här hemma i u-landsarbetet vill vi förorda att 35 miljoner kronor
            avsätts för ändamålet i 1974/75 års budget. Utrymme för den av
            oss förordade ökningen i förhållande till propositionen bör skapas
            genom det tilläggsanslag för biståndsändamål som vi förutsätter
            framläggs i samband med kompletteringsproposi- tionen.
          </p>
          <p xml:id="i-FA16HSuhVc2WJbke8LWy7U">
            9. SIDA :s informationsverksamhet
          </p>
          <p xml:id="i-EctJaZbgpYMFFevYz4vNYi">
            På begäran av riksdagen presenterade SIDA hösten 1971 en fyraårsplan
            för informationsverksamhet. Efter riksdagsbeslut våren 1972 började
            denna plan att genomföras, och samarbetet med folkrörelserna,
            skolan och massmedia kunde därmed väsentligt vidgas. Budgetåret
            1974/75 är det sista året i denna fyraårsplan. SIDA föreslår att
            verksamheten i huvudsak följer de i planen uppdragna riktlinjerna
            och att ett anslag på inalles 12 160 000 kronor beräknas för informationen.
            Härav tillstyrker Kungl. Maj:t endast 10 750 000 kronor. Vi finner
            det oroande att regeringen på detta sätt prutar ramen för informationsverksamheten
            just i det ögonblick då statsmakterna enligt vår mening bör vidta
            väsentliga ökningar av biståndet för att uppnå enprocentmålet.
            Att genom olika informations- och debattaktiviteter skapa en stark
            folklig förankring för biståndsverksamheten måste enligt vår mening
            ges hög prioritet. Dessutom innebär den av regeringen föreslagna
            prutningen på SIDA:s anslagsäskande på denna punkt att de enskilda
            organisationerna kommer att få 800 000 kronor mindre till sitt
            förfogande än vad SIDA förutsatt. Då utrymme inom det av regeringen
          </p>
          <pb facs="riksdagen-motions-pdf/data/1974/mot_1974__657/mot_1974__657-010.pdf"/>
          <fw xml:id="i-RzatTmzfZ9NK6jkA5jQyKV">
            Mot. 1974:657 10
          </fw>
          <p xml:id="i-8iJcuSmGeY23PvCZqVghqD">
            föreslagna beloppet skall beredas för 500 000 kronor till SIDA:s
            delta- gande i ett speciellt informationsprojekt om Tanzania innebär
            regeringens förslag att utrymme icke finns för kompensation för
            prisstegringar inom SIDA:s egen informationsverksamhet, långt
            mindre till någon utvidgning av verksamheten. Här vill vi speciellt
            peka på önskvärdheten av ett vidgat samarbete med skolorna. Vi
            föreslår därför att riksdagen anslår det av SIDA begärda beloppet
            för informationsverksamheten, 12 160 000 kro- nor. Vi förordar
            att utrymme för den ökning med 1 410 000 kronor som detta innebär
            skapas inom ramen för det tilläggsanslag som vi förutsätter kommer
            att läggas fram i samband med kompletteringspropositionen.
          </p>
          <p xml:id="i-LGtukhRFzcVbDvR1cU6GRC">
            10. Skuldbörda och biståndsvillkor
          </p>
          <p xml:id="i-XZUAahF9dhR62wNswTjdfS">
            Summan av offentliga och privata krediter torde 1972 ha uppgått
            till omkring 80 miljarder dollar. Skuldbördan ökar snabbare än
            exportintäk- terna, varför en ökande andel av dessa måste användas
            till räntebetal- ningar och amorteringar på gamla lån. Genomsnittligt
            åtgår för närva- rande omkring 11 procent av exportintäkterna
            för detta ändamål. Vad som ytterligare försvårar läget är att
            den ökande skuldbördan huvudsakligen består av privata krediter
            till hårda villkor. Medan de offentliga krediterna för närvarande
            ökar med ca 6 procent per år ökar den kommersiella utlåningen
            med 20 procent per år. Det är uppenbart att den ökande skuldbördan
            och de därmed ökade kraven på återbetalningar av lån och räntor
            utgör ett allvarligt hot mot u-ländernas ekonomiska och sociala
            utveckling. Även om världsinflatio- nen är kraftig betyder detta
            inte alltid att u-länderna gynnas i egenskap avlåntagare. Förutsättningar
            är att u-länderna lyckas kompensera sig för de utifrån kommande
            prishöjningarna genom ökningar av priserna på egna produkter.
            Man kan på goda grunder anta att u-länderna har mycket varierande
            förutsättningar för sådana kompensatoriska prishöjningar. Det
            svenska u-landsbiståndet har successivt fått ett ökande inslag
            av gåvor och krediter på mjuka villkor. För närvarande sker huvuddelen
            av den bilaterala kreditgivningen på s. k. IDA-villkor med lång
            amorterings- tid och en låg s. k. administrationsavgift i stället
            för ränta. Riksdagen begärde förra året förslag från Kungl. Maj:t
            rörande förbätt- ringar av biståndsvillkoren i det svenska biståndet.
            I anledning härav förordar SIDA ”att villkoren för krediter nu
            ytterligare uppmjukas genom att krediterna fortsättningsvis som
            regel göres räntefria” samt förutsätter ”att Kungl. Maj:t utverkar
            riksdagens medgivande att avskriva de under 1974/75 förfallande
            skuldbeloppen och räntebetalningarna”. Vi vill instämma i dessa
            yrkanden och förutsätter därför att utvecklingskre- diter i fortsättningen
            inom svenskt bistånd som regel görs räntefria, liksom att de skuldbelopp
            på räntor som förfaller till betalningar 1974/75 avskrives. Detta
            bör icke hindra Sverige att medverka i inter- nationella skuldkonsolideringsaktioner
            för att söka åstadkomma större effekter av vår strävan att förbättra
            biståndsvillkoren. Avsaknaden av en internationell skuldkonsolideringsaktion
            får emellertid inte stå i vägen för en avskrivning av förfallande
            skuldbelopp och räntor som mot bakgrun-
          </p>
          <pb facs="riksdagen-motions-pdf/data/1974/mot_1974__657/mot_1974__657-011.pdf"/>
          <fw xml:id="i-3QuDwWY5rr4qP71KGBoKsv">
            Mot. 1974:657 11
          </fw>
          <p xml:id="i-LTx3tE1WYicdJdjaboUnxb">
            den av mottagarlandets allmänna ekonomiska situation synes motiverad.
            Det kan inte vara rimligt att en lindring av villkoren för finansiellt
            bistånd först sker i ett akut krisläge, då internationella skuldkonsolideringsaktio-
            ner vidtas. Sådana aktioner kan i så fall hota att bli ett ständigt
            återkommande inslag i det internationella samarbetet. I stället
            bör krislägen förebyggas genom att överföringar sker i högre grad
            i form av gåvor och att krediter ges på förmånligare villkor än
            hittills.
          </p>
          <p xml:id="i-PkGuw455ZG3Uh4iw1FySam">
            11. Handel och utveckling Exportinkomsterna är flera gånger större
            än det offentliga u-landsbi- ståndet och är av speciell betydelse
            eftersom de utgörs av utländsk valuta. Att öka u-landsexporten
            måste följaktligen ses som mycket betydelsefullt vid strävandena
            att påskynda u-ländernas ekonomiska utveckling. U-landsexporten
            är ojämnt fördelad mellan länderna och varugrupper- na. Ett fåtal
            länder svarar för huvuddelen av de samlade exportinkomster- na.
            Råvaror utgör omkring tre fjärdedelar av u-landsexporten, och
            åtskilliga u-länder är dessutom för sina exportinkomster helt
            beroende av en eller ett fåtal råvaror. Genom de senare årens
            marknadsbildningar i Europa och liberaliseringen av handeln har
            den samlade världshandeln ökat starkt, varvid u-ländernas andel
            har sjunkit omkring 17 procent. U-länderna möter flera allvarliga
            problem på världsmarknaden. Beroen- det av råvaruexport medför
            betydande prisfluktuationer, vilket kan leda till instabilitet
            vad gäller de samlade exportintäkterna. Efterfrågan på vissa råvaror
            kan dessutom mättas och följaktligen visa en långsammare ökningstakt
            än handeln i övrigt. Flera råvaror har ersatts av syntetmate-
            rial, t. ex. gummi, bomullsfibrer och jute, vilket också minskar
            efterfrå- gan på u-ländernas produkter. U-ländernas försök att
            vidga sin färdigvaruexport till i-länderna mot- verkas av tullar,
            icke-tariffära handelshinder och bristande marknads- föringsresurser.
            Tullarna på färdigvaror är i allmänhet högre än för råvaror, vilket
            i sig försvårar färdigvaruexport. Problemets storleksord- ning
            framgår särskilt om man jämför ökningen av tullskyddet om en råvara
            bearbetas med det förädlingsvärde som därvid uppstår. Den på detta
            sätt framräknade effektiva tullen kan vara betydligt större än
            vad färdigtullens storlek isolerad ger anledning att tro. Många
            industriländer kombinerar också tullmurar med kvantitativa importbegränsningar.
            Den under senare år skärpta miljö- och konsument- skyddslagstiftningen
            har inneburit ytterligare problem för u-länderna. Avgörande för
            möjligheterna att minska klyftan mellan u-länder och i-länder
            genom åtgärder via handelspolitiken är industriländernas vilja
            att stödja import av både råvaror och färdigvaror från u-länderna
            utan att begära motsvarande insatser vid u-ländernas import av
            varor från industri- länderna. De mycket marginella problem som
            skulle kunna uppstå i vissa branscher inom industriländerna vid
            en sådan politik bör vara tämligen lätta att lösa, vilket inte
            kan sägas om de väldiga svårigheter u-länderna möter ställda inför
            behovet av att skapa sysselsättning åt stora grupper av undersysselsatta
            människor och samtidigt möta kraven hos de befolk-
          </p>
          <pb facs="riksdagen-motions-pdf/data/1974/mot_1974__657/mot_1974__657-012.pdf"/>
          <fw xml:id="i-9qyFzUqfWAmnpcFGpPDA1Q">
            Mot. 1974:657 12
          </fw>
          <p xml:id="i-4H6cYuApL8frhSSBjfmYyr">
            ningsgrupper som varje år tillförs arbetskraften. U-ländernas
            näringsliv måste differentieras så att deras beroende av råvaror
            minskar och färdigvaruproduktionen ökas. Dessutom är det viktigt
            att handeln mellan olika u-länder växer från dess för närvarande
            obetydliga nivå på omkring 4 procent av världsexporten. Vid UNCTAD-förhandlingarna
            1964, 1968 och 1972 har u-ländernas krav på förändrade handelsvillkor
            i allmänhet mötts med en avvisande eller tveksam hållning från
            industriländernas sida eller i vissa fall med till intet förpliktande
            rekommendationer. De praktiska resultaten har varit mycket obetydliga.
            Först under de allra senaste åren har vissa industrilän- der enskilt
            eller tillsammans med andra upprättat system med tullprefe- renser
            för färdigvaror från u-länderna. Betydelsen av detta skall emeller-
            tid inte överdrivas, då systemen lider av många brister. I det
            följande skall vi peka på några mer betydelsefulla åtgärder som
            skulle bidra till den nödvändiga förändringen av handeln mellan
            industri- och utvecklingsländer.
          </p>
          <p xml:id="i-Y4Premm8Y4PnaruoCfwJ62">
            Större exportinkomster
          </p>
          <p xml:id="i-B6JusiqY8e4MkndWEjD96i">
            U-länderna är beroende av utländsk valuta för att kunna förverkliga
            sina utvecklingsplaner. Variationerna i valutainkomsterna är emellertid
            stora, beroende på u-landsexportens struktur. Snabba och stora
            prisfall på vissa råvaror kan vara förödande för många länders
            utvecklingsplane- ring. För att motverka sådana effekter behövs
            en differentiering av produktionen, så att beroendet av enstaka
            varor minskar. För att skapa stabilare förhållanden har u-länderna
            i några fall lyckats upprätta och under olika tidsperioder bibehålla
            avtal om produktion och marknadsuppdelning av vissa råvaror. Detta
            gäller t. ex. för kaffe, tenn och socker. Även om erfarenheterna
            inte genomgående varit positiva finns det anledning att låta u-ländernas
            ansträngningar att få till stånd sådana avtal bli vägledande för
            Sveriges ställningstagande. För vissa råvaror kan buffertlager
            vara ett sätt att motverka tillfälliga variationer i utbuds- och
            efterfrågeförhållanden. Lagerhållning kan emel- lertid vara dyrbar,
            speciellt för produkter som kräver särskild temperatur, fuktighet
            och tillsyn. Industriländerna bör vara beredda att finansiera
            sådana buffertlager. Förslag om supplementär finansiering har
            framförts ända sedan den första UNCTAD-konferensen 1964. Tanken
            är att ge u-länderna garantier mot verkningarna av oförutsedda
            minskningar av exportintäkterna. Ge- nom ett internationellt finansieringssystem
            skulle u-länder som drabbas av långvariga exportbortfall kunna
            erhålla stöd i syfte att fullfölja utvecklingsplaneringen. Ett
            förslag om supplementär finansiering antogs vid UNCTAD-förhandlingarna
            1972, varvid dock de flesta industriländer avstod från att rösta.
            Enligt förslaget bör Världsbanksgruppen vara beredd att ställa
            nödvändiga krediter till förfogande till dess att ett system för
            supplementär finansiering är upprättat. Sverige måste tillsammans
            med andra nordiska länder ta nya initiativ i berörda internationella
            organ för att få till stånd ett sådant system.
          </p>
          <pb facs="riksdagen-motions-pdf/data/1974/mot_1974__657/mot_1974__657-013.pdf"/>
          <fw xml:id="i-DA1L72bzUzkerjRTQBwLLz">
            Mot. 1974:657 13
          </fw>
          <p xml:id="i-Fa452pMpM8VNLk4tcqp5K6">
            Ökat inträde på i-landsmarknaderna
          </p>
          <p xml:id="i-FXhDDXLw1XX3hKcKUJHNV3">
            Alla försök att via utvecklingsbistånd och andra åtgärder utveckla
            u-ländernas näringsliv blir meningslösa, om industriländerna inte
            är beredda att tillåta ökad import från u-länderna. Det ligger
            i sakens natur att u-länderna är särskilt konkurrenskraftiga vad
            gäller arbetsintensiv produktion, t. ex. textil- och konfektionsbranschen.
            Om industriländerna accepterar en ökad import av färdigvaror,
            vars produktion man med andra insatser stimulerar, är det därför
            självklart att vissa branscher i industriländerna kommer att drabbas
            och tvingas till strukturförändringar, som i en del fall men inte
            generellt kan medföra sysselsättningssvårigheter. Fördelarna för
            u-länderna är uppenbara. Sysselsättningen stimuleras, inkomsterna
            stiger, valutaintäkterna blir större. Över huvud taget uppnår
            man de effekter som eftersträvas via t. ex. olika biståndsinsatser.
            I själva verket skapas på detta sätt en ökning av köpkraft och
            efterfrågan, vilket naturligtvis till en del resulterar i ökad
            export från industriländerna till u-länderna med åtföljande sysselsättningseffekter
            i exportländerna. Nackdelarna för industriländerna är begränsade.
            Den arbetslöshet som eventuellt uppstår i vissa branscher bör
            kunna mötas med den mångfald av arbetsmarknadspolitiska och näringspolitiska
            medel som industrilän- derna har tillgång till. Rent allmänt gäller
            att industriländernas möjlighe- ter att lösa dessa begränsade
            sysselsättningsproblem är mycket stora med tanke på den utvecklingsnivå
            de befinner sig på, medan u-ländernas möjligheter att lösa sina
            många gånger större problem är långt mindre. Sverige bör därfär
            i kommande GATT-förhandlingar aktivt medverka till att u-ländernas
            intressen i hög grad tillgodoses. Det svenska tullpreferenssystemet
            innebär att industrivaror utom vissa textilvaror, skor och lädervaror
            är tullfria. I händelse av särskilda påfrestningar vid viss import
            finns möjligheter att införa särskilda kvantitativa begränsningar,
            vilket utnyttjades senast under 1973 i sam- band med import av
            skjortor från Indien. Vi anser att man bör ytterligare vidga det
            tullfria varuområdet och att en betydligt mer restriktiv praxis
            än hittills bör iakttas när det gäller att införa kvantitativa
            begränsningar gentemot u-länder. Ytterligare en förutsättning
            för att u-länderna skall kunna öka sin export är att man har pris-
            och kvalitetsmässigt konkurrenskraftiga produkter att sälja och
            att dessa marknadsförs på ett effektivare sätt. Det svenska biståndet
            i fråga om internationell marknadsföring är därför en strategiskt
            mycket viktig insats. Det gäller inte minst vårt stöd till GATT:s
            International Trade Center. Det är därför angeläget att ytter-
            ligare bygga ut både de multilaterala och bilaterala svenska insatserna
            på detta område. Speciellt vill vi peka på vikten av en utvidgad
            utbildnings- verksamhet på detta område, marknadsundersökningar
            för speciella produkter och åtgärder för att underlätta export
            till Sverige och Skandi- navien.
          </p>
          <pb facs="riksdagen-motions-pdf/data/1974/mot_1974__657/mot_1974__657-014.pdf"/>
          <fw xml:id="i-9yqeeckW5TWPN9ZvQDdycf">
            Mot. 1974:657 14
          </fw>
          <p xml:id="i-CG4R13sohrq4KQKVtBss2Q">
            12. U-ländernas industrialisering
          </p>
          <p xml:id="i-HYyRzthLj7w3JEEM2tynUa">
            De roller i-länderna och u-länderna hittills intagit i världsekonomin
            måste enligt vår uppfattning förändras. Den nuvarande ordningen
            där de fattiga länderna huvudsakligen fungerar som råvaruleverantörer
            till de rika länderna måste ersättas med en ordning, där rika
            och fattiga länder har ett växande utbyte av råvaror, halvfabrikat
            och färdigvaror. För att åstadkomma denna förändring måste u-länderna
            få ett mer differentierat näringsliv. Därför satsar också u-länderna
            i dag på att utveckla sin industri, alltifrån hantverk och småindustri
            till större industriella företag. Genom att stödja en industrialisering
            som sker jämsides med landsbyg- dens och jordbrukets utveckling
            kan vi på ett effektivt sätt stödja u-ländernas ekonomiska frigörelse
            och underlätta för dem att befria sig från gamla band av kolonial
            karaktär. Riksdagen har slagit fast att insatser till förmån för
            u-ländernas industrialisering bör ges en ökad vikt inom svenskt
            u-landsbistånd. Industribiståndsutredningen lade 1972 fram flera
            förslag som går i denna riktning. Dess betänkande har nu varit
            föremål för remissbehandling, och vi förutsätter att Kungl. Maj:t
            låter utredningens förslag med nödvändiga kompletteringar bilda
            underlag för förslag till riksdagen. Vi vill också betona vikten
            av att samarbetet mellan SIDA och näringslivet utbyggs, så att
            den expertis och det tekniska och administrativa kunnande som
            finns inom företagen bättre än hittills tas till vara i biståndsverksamheten.
            Från vår sida har vi motionerat om att investeringsgarantisystemet
            skall utvidgas till att i princip omfatta alla u-länder som definitionsmäs-
            sigt hänförs till u-länder, dock självfallet med bibehållen prövning
            av utvecklingsutsikterna i varje särskilt fall. Erfarenheterna
            under de år det svenska garantisystemet funnits styrker vårt krav.
            De ändringar i denna riktning som föreslagits av en enhällig industribiståndsutredning
            bör därför snarast möjligt genomföras. För att undvika ytterligare
            fördröjning bör regeringen i denna fråga skyndsamt lägga fram
            ett förslag som kan behandlas vid årets riksdag. Under ett flertal
            år har vi även begärt att ett statligt utvecklingsbolag skall
            bildas genom vilket både expertis och kapital skall kunna ställas
            till förfogande för projekt där u-länderna önskar medverkan av
            svenska företag. Genom upprättande av en sådan institution skulle
            man kunna övervinna många av de praktiska och psykologiska problem
            som i dag hindrar många mindre och medelstora företag att engagera
            sig i u-lands- verksamhet. Med hänsyn till den stora betydelse
            ett utvecklingsbolag kan få för förmedling av såväl expertis som
            teknologier och kapital vill vi förorda, att regeringen efter
            ytterligare beredning inom berörda departe- ment och myndigheter
            lägger fram förslag för riksdagen i denna fråga. I detta sammanhang
            bör regeringen även pröva möjligheten att åstad- komma en ökad
            satsning på förinvesteringsundersökningar i u-länderna med svenskt
            näringslivs medverkan.
          </p>
          <pb facs="riksdagen-motions-pdf/data/1974/mot_1974__657/mot_1974__657-015.pdf"/>
          <fw xml:id="i-8GL4qcfRLCEBi1e64MTg3T">
            Mot. 1974:657 15
          </fw>
          <p xml:id="i-VeVKetonebRwhRayg7x7dK">
            13. Biståndsförvaltningen
          </p>
          <p xml:id="i-PB1DkzCJACaBpthvg47RnF">
            Sedan SIDA inrättades 1965 har såsom framhållits i verkets anslags-
            äskanden det årliga biståndsanslaget ungefär fyrdubblats. För
            att uppnå enprocentmålet kommer anslagen under 1974/75 att höjas
            med över 50 procent. Självklart ställer detta ökade krav på biståndsförvaltningens
            kapacitet. SIDA begär 27 nya tjänster för budgetåret 1974/75,
            innebärande en höjning av anslaget till SIDA med 2 281 500 kronor.
            Utbyggnaden gäller främst tjänster som har samband med ökat varu-
            och katastrofbistånd, behovet av att förstärka kapaciteten att
            lämna industribistånd och andra förskjutningar i sektorinriktningen
            samt informationsverksamheten. För- slagen till ökningar får ses
            mot bakgrunden av att inga personalförstärk- ningar begärdes under
            föregående budgetår. Departementschefen gör i år en kraftig prutning
            i SIDA:s äskanden och tillstyrker endast medel för sex nya tjänster
            på inalles 678 000 kronor. Med hänsyn till de av SIDA framförda
            skälen vill vi föreslå att medel inom den höjning av bistånds-
            anslagen, som vi förutsätter sker i samband med kompletteringsproposi-
            tionen, avsättes för de av SIDA begärda tjänsterna. Mot bakgrunden
            av de stora volymökningarna i biståndet till program- länderna
            finner vi också SIDA:s förslag om en mindre personalförstärk-
            ning under 1974/75 vid de nyinrättade biståndskontoren väl motiverat.
            Detta torde utan svårighet kunna ske genom överförande av medel
            från posten Övrigt inom Bilateralt utvecklingssamarbete.
          </p>
          <p xml:id="i-W76U2yZ4zokNZuLj9QwLYU">
            Hemställan
          </p>
          <p xml:id="i-CZwG9mHQKm4NAusPkMYWuQ">
            Under hänvisning till vad som här anförts hemställer vi 1. att
            riksdagen uttalar att det statliga anslaget för bistånd till u-länderna
            budgetåret 1974/75 i enlighet med tidigare gjorda utfästelser
            skall ha en omfattning motsvarande en procent av bruttonationalprodukten,
            2. att riksdagen hos Kungl. Maj:t begär att förslag om erforderliga
            tilläggsanslag för att nå detta mål framläggs för riksdagen, 3.
            att riksdagen ger Kungl. Maj:t till känna vad i motionen anförs
            om planeringsramarna för 1975/76 och 1976/77, 4. att riksdagen
            beslutar att ge SIDA beredningsansvaret för Sveriges medverkan
            i de internationella biståndsprogrammen, 5. att riksdagen hos
            Kungl. Maj:t begär att ökade möjligheter till insyn i de internationella
            biståndsprogrammen skapas för riksdagen, 6. att riksdagen ger
            Kungl. Maj:t till känna vad som i övrigt framförs i motionen under
            avsnittet Multilateralt bistånd, 7 att riksdagen hos Kungl. Maj:t
            begär att Sri Lanka (Ceylon), Lesotho och Swaziland i fortsättningen
            kommer att ingå bland programländerna för svenskt bistånd, 8.
            att riksdagen uttalar sig för att biståndet till Bangladesh och
            Zambia under budgetåret 1974/75 ökar till i motionen angiven nivå,
            9. att riksdagen ger Kungl. Maj:t till känna vad i övrigt anförs
            i
          </p>
          <pb facs="riksdagen-motions-pdf/data/1974/mot_1974__657/mot_1974__657-016.pdf"/>
          <fw xml:id="i-AviPWpnDnSY5J16BCVGuwK">
            Mot. 1974:657 16
          </fw>
          <p xml:id="i-7k3GWzeBzjJBRpRsAyQVFH">
            motionen under avsnittet Biståndets länderinriktning, 10. att
            riksdagen ger Kungl. Maj:t till känna vad i motionen anförs om
            stöd till befrielserörelser i södra Afrika och Angola, 11. att
            riksdagen hos Kungl. Maj:t begär att den s.k. flykting- beredningen
            ges parlamentarisk representation, 12. att riksdagen uttalar att
            varubiståndet skall läggas utanför mottagarländernas länderramar,
            13. att riksdagen ger Kungl. Maj:t till känna vad i motionen i
            övrigt anförs under avsnittet Varubistånd, 14. att riksdagen ger
            Kungl. Maj:t till känna vad i motionen anförs under avsnittet
            Katastrofbistånd, 15. att riksdagen uttalar att insatser på familjeplaneringens
            om- råde inte omfattas av den koncentrationsprincip som gäller
            övrigt bistånd samt att det är önskvärt att de direkta bilaterala
            familjeplaneringsinsatserna utanför kretsen av programländer vidgas,
            16. att riksdagen uttalar att stödet till de frivilliga organisationer-
            nas u-landsverksamhet skall öka till i motionen angiven nivå,
            17. att riksdagen ger Kungl. Maj:t till känna vad i motionen anförs
            om SIDA :s informationsverksamhet, 18. att riksdagen ger Kungl.
            Maj:t till känna vad i motionen anförs under avsnittet Biståndsvillkor,
            19. att riksdagen uppmanar regeringen att tillsammans med övriga
            nordiska länder ta nya initiativ för att ett system med supple-
            mentär finansiering kommer till stånd, 20. att riksdagen ger Kungl.
            Maj:t till känna vad som i övrigt anförs i motionen om världshandeln
            och åtgärdar för att främja u-ländernas export, 21. att riksdagen
            hos Kungl. Maj:t begär förslag till årets riksdag om ett vidgat
            investeringsgarantisystem i enlighet med vad som anförs i motionen,
            22. att riksdagen ger Kungl. Maj:t till känna vad som i motionen
            anförs om inrättande av ett uvecklingsbolag och främjande av förinvesteringsundersökningar
            med svensk medverkan, 23. att riksdagen ger Kungl. Maj:t till
            känna vad i motionen anförs under avsnittet Biståndsförvaltningen.
          </p>
          <p xml:id="i-JbmmHGkvF2ygRPveg9wQj4">
            Stockholm den 25 januari GUNNAR HELÉN (fp)
          </p>
          <p xml:id="i-8294bXnmy4bQ48fMyqKBWT">
            ERIC ENLUND (fp) INGEGÄRD FRAENKEL (fp) KARL ERIK ERIKSSON (fp)
            SVEN GUSTAFSON (fp) i Arvika i Göteborg CECILIA NETTELBRANDT INGEMAR
            MUNDEBO OLA ULLSTEN ROLF WIRTÉN
          </p>
          <p xml:id="i-RmQyGQASm1SYDwYTE3oN3J">
            ANDERS JONSSON
          </p>
          <p xml:id="i-DCoqq9ySSLrLLrJNg3Qs49">
            i Mora
          </p>
          <p xml:id="i-UjYB56HtqM1pC6hC9YjNoB">
            Gätaharas Offsattruckari AR Stack halm 5707
          </p>
        </div>
      </div>
    </body>
  </text>
</TEI>
