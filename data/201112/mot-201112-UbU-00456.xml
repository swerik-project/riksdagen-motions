<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201112-UbU-00456">
  <teiHeader>
    <fileDesc>
      <titleStmt>
        <title>Politik för förskolan</title>
        <author corresp="i-Spsbo7A5zikEeUY3JEYcNV">av Mikael Damberg m.fl. (S)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Politik för förskolan</title>
          <idno type="rdwebb">GZ02Ub456</idno>
          <rs type="number">Ub456</rs>
          <orgName type="comitteeAbbreviation">UbU</orgName>
          <ref type="dokument_url_text">http://data.riksdagen.se/dokument/GZ02Ub456/text</ref>
          <ref type="dokument_url_html">http://data.riksdagen.se/dokument/GZ02Ub456</ref>
          <ref type="dokumentstatus_url_xml">http://data.riksdagen.se/dokumentstatus/GZ02Ub456</ref>
          <ref type="doc">http://data.riksdagen.se/fil/1334F725-7E03-473C-8F55-EF77636E59EE</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-Spsbo7A5zikEeUY3JEYcNV</idno>
            <name>Mikael Damberg</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-7AB63eqvrGXGCT1mpkEM3J</idno>
            <name>Louise Malmström</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-N5iuULmv8oTkuJcr1C9SFD</idno>
            <name>Håkan Bergman</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-YG3se2hZeuEdiGKSwKyaKF</idno>
            <name>Caroline Helmersson Olsson</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-8AtQfc4p9Hm5yajEXEHtE5</idno>
            <name>Thomas Strand</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-6Y7QyEzZ7gFrVaMjjyMzXk</idno>
            <name>Gunilla Svantorp</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-WjFt6fTSYNFkhwrZDFYPM4</idno>
            <name>Adnan Dibrani</name>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-7BCog25dzwepH6aSp8ECXn" type="signed"/>
        <correspContext corresp="i-7BCog25dzwepH6aSp8ECXn">
          <note type="signatory" corresp="i-Spsbo7A5zikEeUY3JEYcNV"/>
          <note type="signatory" corresp="i-7AB63eqvrGXGCT1mpkEM3J"/>
          <note type="signatory" corresp="i-N5iuULmv8oTkuJcr1C9SFD"/>
          <note type="signatory" corresp="i-YG3se2hZeuEdiGKSwKyaKF"/>
          <note type="signatory" corresp="i-8AtQfc4p9Hm5yajEXEHtE5"/>
          <note type="signatory" corresp="i-6Y7QyEzZ7gFrVaMjjyMzXk"/>
          <note type="signatory" corresp="i-WjFt6fTSYNFkhwrZDFYPM4"/>
        </correspContext>
        <correspAction xml:id="i-XW7brUjEH5fPQLJwZT3LhT" type="numbering">
          <date when="2011-10-10"/>
        </correspAction>
        <correspAction xml:id="i-4oqsFgdgvFemE2ENewEevr" type="submission">
          <date when="2011-10-05"/>
        </correspAction>
        <correspAction xml:id="i-GxyMG9puXwVfAF3YGarxVQ" type="transfer">
          <date when="2011-10-05"/>
        </correspAction>
        <correspAction xml:id="i-UYQgT2HxT97uuHeGpjWpRY" type="assigned"/>
        <correspContext corresp="i-UYQgT2HxT97uuHeGpjWpRY">
          <ref type="assignedTo">Utbildningsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="motProposal" subtype="förslag">
          <head xml:id="i-EpSPDD89Ry5ocyNBLAcHqB">
            Förslag till riksdagsbeslut
          </head>
          <list style="ol">
            <item xml:id="i-LUGxU2zuE7CjcPMLoqHr4y">
              Riksdagen tillkännager för regeringen som sin mening vad som
              anförs i motionen om en kvalitetsprogram för förskolan.
            </item>
            <item xml:id="i-ENuMGsJ65Q9zEzivDgbpKN">
              Riksdagen tillkännager för regeringen som sin mening vad som
              anförs i motionen om vikten av att utveckla det pedagogiska ledarskapet
              och personalens kompetens.
            </item>
            <item xml:id="i-7MLKwfMuYHDHYgi1KMRskF">
              Riksdagen tillkännager för regeringen som sin mening vad som
              anförs i motionen om resurser efter behov.
            </item>
            <item xml:id="i-5VSjUY7yHWpK1Xsw3QYSwY">
              Riksdagen tillkännager för regeringen som sin mening vad som
              anförs i motionen om en översyn av platsgarantin.
            </item>
            <item xml:id="i-BWoj2nTFP3VtBCcs7wymtv">
              Riksdagen tillkännager för regeringen som sin mening vad som
              anförs i motionen om barnomsorg på kvällar, nätter och helger.
            </item>
            <item xml:id="i-UQyaQx2SCDiXkiduUFjBx5">
              Riksdagen tillkännager för regeringen som sin mening vad som
              anförs i motionen om syskonförtur.
            </item>
            <item xml:id="i-Rx4oVpYENfyCMGteGFfx9E">
              Riksdagen tillkännager för regeringen som sin mening vad som
              anförs i motionen om vikten av att värna den svenska förskolan
              som en start på och en del i ett livslångt lärande.
            </item>
            <item xml:id="i-87MSbrqDDqaiDvHuhe35fn">
              Riksdagen tillkännager för regeringen som sin mening vad som
              anförs i motionen om att prioritera förskolan och avskaffa barnomsorgspeng
              och vårdnadsbidrag.
            </item>
            <item xml:id="i-DojNjY6aQhPeNRXfzgHVi3">
              Riksdagen tillkännager för regeringen som sin mening vad som
              anförs i motionen om familjedaghem och öppna förskolan.
            </item>
          </list>
        </div>
        <div type="motContent">
          <head xml:id="i-2i1Pag68mHzpZKEuJis5r3" type="h1">
            Förskolans roll
          </head>
          <p xml:id="i-Y14Z7w1WhYMu7G3GaQKkdU">
            En förskola för alla barn med omsorg och lärande på lekens grund
            är starten på det livslånga lärandet. Förskolans roll måste stärkas
            för att nå en mer likvärdig skolstart för alla barn. Förskolan
            är i första hand till för barnen men är samtidigt en grundläggande
            förutsättning för att både kvinnor och män ska kunna arbeta och
            studera. En förskola av hög kvalitet har aktivt bidragit till
            sysselsättning och tillväxt. Tillsammans med en bra föräldraförsäkring
            är förskolan det viktigaste skälet till att andelen sysselsatta
            kvinnor i Sverige är bland de högsta i världen.
          </p>
          <p xml:id="i-xmoqgNsnZBbMfnB2Cddpz">
            Förskolans uppgift är att bedriva en pedagogisk verksamhet. Det
            ska finnas personal med sådan utbildning eller erfarenhet att
            barnens behov av omsorg och en god pedagogisk verksamhet kan tillgodoses.
            Läroplanen anger den värdegrund förskolan ska vila på. Den handlar
            om alla människors lika värde oavsett ursprung, bakgrund eller
            kön. Jämställdhet mellan könen och solidaritet med utsatta och
            svaga ska prägla förskolans värderingar.
          </p>
          <head xml:id="i-P8iD6wAtPLXohZzD7ymBg5" type="h1">
            Kvalitetsprogram för svensk förskola
          </head>
          <p xml:id="i-FtLww9Ekc9MwsJBLu6aNT6">
            Förskolans centrala roll kräver ett ständigt pågående kvalitets-
            och utvecklingsarbete detta för att kunna erbjuda barn och föräldrar
            en pedagogisk och trygg verksamhet. Därför måste ett långsiktigt
            kvalitetsprogram för förskolan upprättas. Det bör bygga på följande
            fyra punkter:
          </p>
          <list style="ul">
            <item xml:id="i-LqNkj5KVLXoqrRKkKVVAh5">
              Satsa på personalens pedagogiska kompetens. Personalen inom förskolan
              ska omfattas av en pedagogisk satsning som riktar sig till såväl
              förskollärare som barnskötare. Detta är en mycket viktig del i
              förskolans kvalitetsarbete.
            </item>
            <item xml:id="i-4RYgGnrdjyFf9VEYYCTSQz">
              Stärka förskolans kunskapsuppdrag. Förskolan och grundskolan
              är delar av en gemensam skola där olika yrkesgrupper samverkar
              med varandra. Förskolans kunskapsuppdrag, där barns språkutveckling
              både vad gäller svenska och modersmål är ett prioriterat område,
              ska stärkas. Ett medvetet språkarbete är oerhört viktigt för att
              ge alla barn en bra start i sin skolgång. Det ska också finnas
              möjlighet att pröva på främmande språk redan i förskolan.
            </item>
            <item xml:id="i-PdYW68Jx8JWHHsXgYs1EEh">
              Kvalitetssäkra all förskoleverksamhet. All förskoleverksamhet
              oavsett form och huvudman måste följa läroplanen och ha utbildad
              personal. Samma kriterier för service, tillgänglighet, föräldrainflytande
              och kompetensutveckling ska gälla oavsett huvudman.
            </item>
            <item xml:id="i-CC2FFCzyAHaKNjKAcuF5BJ">
              Utöka rätten till förskola. Möjligheterna till barnomsorg på
              kvällar, nätter och helger måste öka. Det är ett absolut krav
              med tanke på alla yrkesarbetande föräldrar som arbetar på dessa
              tider.
            </item>
          </list>
          <head xml:id="i-RGtiHAbJP8iGEP7NfwbVps" type="h1">
            Personal och utbildning
          </head>
          <p xml:id="i-8u13QX6XDtGFoJo6s5LSZQ">
            För att bibehålla och öka kvaliteten måste förskolan ständigt
            utvecklas. Det gäller främst det pedagogiska arbetet. I enlighet
            med läroplanens mål ska förskolan skapa en grund för skolans undervisning.
            Samarbetet mellan förskola och skola behöver utvecklas. Ett starkt
            pedagogiskt ledarskap är lika viktigt i förskolan som i skolan.
          </p>
          <p xml:id="i-Xu4qdmGsDd5HTJpPza2TtW">
            I en jämställd förskola trivs, utvecklas och lär sig både flickor
            och pojkar mycket. Förskolan ska motverka traditionella könsmönster
            och könsroller. Svårigheterna att rekrytera män till förskolan
            är ett stort problem. Det är viktigt att personalen består av
            både män och kvinnor. Då jämställdhet är ett kunskapsområde krävs
            kompetensutveckling för personalen och genuspedagoger bör engageras
            i verksamheten.
          </p>
          <p xml:id="i-K6hadpxwTh3PyjBXf83MsT">
            Sverige behöver en samlad nationell it-strategi för förskola
            och skola och använda den nya teknologin för att utveckla den
            pedagogiska verksamheten, finna nya former för lärande och motverka
            uppkomsten av digitala klyftor bland barn och ungdomar.
          </p>
          <head xml:id="i-JeuuTitMbrZjgimKiKoQPc" type="h1">
            Resurser efter behov
          </head>
          <p xml:id="i-QZXt9SDr3rLmh6dyhcDd1V">
            Resurser ska fördelas till förskolor och barnen efter förutsättningar
            och behov. Det kan te sig som en självklarhet men är inte det.
            De flesta kommuner fördelar pengar till förskolor huvudsakligen
            utifrån hur många barn de har utan att ta hänsyn till behoven
            i barngruppen. Enligt Skolverkets rapport Resursfördelning utifrån
            förutsättningar och behov från 2009 så finns det bara i ungefär
            var femte kommun en generell tilläggsresurs som förskolor får
            utifrån sin socioekonomiska struktur. Resurser differentieras
            inte tillräckligt mycket med tanke på de stora skillnader som
            finns i förskolors förutsättningar för sin verksamhet. Skolverket
            menar att det här systemet bidrar till att öka ojämlikheten i
            den svenska skolan. Det kan inte få fortsätta. Resurserna måste
            fördelas efter förskolors och barns behov.
          </p>
          <head xml:id="i-6FWKUA3tVKNogGwaGZeTFB" type="h1">
            Rätten till förskola
          </head>
          <p xml:id="i-YGXLVnoT9DryGrkcHFfYK7">
            Det är viktigt att föräldrar kan lita på att de verkligen får
            en förskoleplats inom fyra månader som platsgarantin utlovar.
            Antalet kommuner som inte lever upp till platsgarantin har ökat
            kraftigt de senaste åren. Därför är det viktigt att kommunerna
            har både tydliga krav på sig och goda förutsättningar att klara
            platsgarantin. Föräldrarnas möjlighet att hävda sin rätt till
            förskoleplats gentemot kommunen skulle troligen behöva stärkas.
            Vi vill se en bred översyn som analyserar frågan i dess olika
            delar.
          </p>
          <p xml:id="i-C4N7KhFKP95fBMetNPRs16">
            Vår syn är att förskolan är det första steget i det livslånga
            lärandet, och vår långsiktiga strävan är därför att den ska vara
            avgiftsfri.
          </p>
          <p xml:id="i-DFxVivNRntq4K2ByoFeW2i">
            Människor som arbetar skift, helger och nätter har i dag inte
            möjlighet att i alla kommuner under trygga former få sitt behov
            av barnomsorg tillgodosett. Vi vill stimulera kommunerna att i
            ökad utsträckning erbjuda barnomsorg på kvällar, nätter och helger.
          </p>
          <p xml:id="i-SZie59HffZKBN2YZF5QCUH">
            Förskolan är till både för föräldrars möjlighet till arbete och
            studier och för barnen. Barnens behov av förskola blir inte mindre
            av att deras föräldrar är arbetslösa eller föräldralediga tvärtom
            kan det vara minst lika viktigt för ett barn att inte stängas
            ute från förskolans sociala sammanhang under dessa tider. Förutsättningarna
            för förskolans pedagogiska uppdrag försämras när barn är frånvarande
            under större delen av dagen. När det finns ett varaktigt reformutrymme,
            vill vi därför ändra skollagen så att alla kommuner uppdras att
            utöka förskoleverksamheten också för barn med föräldralediga eller
            arbetslösa föräldrar.
          </p>
          <head xml:id="i-URew3s8VBhW6CYHScKDtbG" type="h1">
            Förstärk principen om syskonförtur
          </head>
          <p xml:id="i-LAXjqQBGEuHu7p3CWMi9QR">
            På många håll har kommunerna förändrat reglerna för intagning
            till förskolor och skolor. Närhetsprincipen tunnas ur och syskonförturen
            tas bort. I stället förekommer det att svårbegripliga system införs,
            system som möjligen är bra för skoladministrationen men som skapar
            oro bland föräldrar och barn. Vi vill verka för förändringar så
            att syskonförtur gäller vid landets förskolor.
          </p>
          <head xml:id="i-EJgYKKd43iqjimQNTs8Yv9" type="h1">
            Prioritera förskolan
          </head>
          <p xml:id="i-EcWoYXHSExtLoW5NaTy2QU">
            I såväl nationell som internationell forskning har ett positivt
            samband mellan förskola av god kvalitet och senare skolprestationer
            fastslagits 1 . Särskilt gynnsamma har verksamheterna varit för
            barn från svåra uppväxtmiljöer, fattiga barn och barn med en annan
            etnisk bakgrund än majoritetsbefolkningens. Barn blir bättre förberedda
            för skolan, har bättre språkkunskaper och visar större social
            kompetens jämfört med barn som inte haft denna typ av barnomsorg.
            Folkhälsoinstitutet menar att sambandet är tillräckligt starkt
            för att man ska kunna konstatera att tidig förskola av hög kvalitet
            har en positiv inverkan på skolprestationerna. Förskolan har också
            en förebyggande betydelse för barn från resurssvaga hem. Förskolan
            kan därmed bidra till att minska framtida klyftor.
          </p>
          <p xml:id="i-GmePczkwgJ3rYvUvHqg6V7">
            Det är viktigt att förskolan håller hög kvalitet. I länder där
            förskoleverksamheten drivs med mindre personalresurser syns enligt
            Folkhälsoinstitutet rent av negativa effekter av att barnen börjar
            tidigt i förskolan. Reformer som vårdnadsbidrag och barnomsorgspeng
            är därför problematiska då de dränerar förskolan på resurser.
          </p>
          <p xml:id="i-4qY3U4sKq8eafhNSmgNc9q">
            Vi är aldrig nöjda med bara barnpassning. Men just barnpassning
            av närmaste granne eller av helt outbildad personal är vad vi
            riskerar att få med regeringens barnomsorgspeng. Den tar barn
            ur en verksamhet med omfattande kvalitetskrav och offentlig insyn,
            och dränerar förskolan på resurser. Vi anser istället att skattepengar
            i första hand ska gå till förskolor med hög kvalitet och välutbildad
            personal.
          </p>
          <p xml:id="i-WkqoV7GJXk4d9cJ7r7Ep6V">
            Vad gäller vårdnadsbidrag så visar en studie från SCB att 90
            procent av dem som fått vårdnadsbidrag är kvinnor och kvinnor
            med utländsk bakgrund är också något överrepresenterade. Vårdnadsbidraget
            motverkar således jämställdhet i arbetslivet.
          </p>
          <p xml:id="i-JNbB7nmopk382VB3u4GcQm">
            Riksdagens beslut om att införa vårdnadsbidrag och barnomsorgspeng
            måste ses i en helhet, även om reformerna skiljer sig åt: dels
            minskar de möjligheten för kommunerna att erbjuda god tillgänglighet
            i förskolan, då resurserna till förskolan blir mindre, dels överför
            regeringens beslut medel från en kvalitetssäkrad förskola till
            olika former av omsorgslösningar som inte har samma krav på utbildad
            personal och på att följa en läroplan med mera.
          </p>
          <p xml:id="i-AwdJT9YxGzveBxg3UA9a8J">
            Vårdnadsbidraget och barnomsorgspengen kan bidra till att försämra
            barnens framtida skolprestationer och bör därför avskaffas.
          </p>
          <head xml:id="i-KPkhJEB7qpn4UodYWc5br3" type="h1">
            Familjedaghem och öppna förskolan
          </head>
          <p xml:id="i-3iRuZKMacnHBJGwXFHwW1m">
            Familjedaghem och öppen förskola är goda komplement till förskolan.
            Verksamhet drivs i olika former och med olika inriktningar för
            att passa barns och barnfamiljers behov. Det kan handla om geografiska
            skäl, att tillgodose behov av omsorg på kvällar, nätter och helger
            eller för barn som behöver vara i mindre grupper av fysiska eller
            psykiska skäl eller av valfrihetsskäl, när föräldrar och barn
            föredrar familjedaghemmet som omsorgsform. Öppen förskola är ett
            viktigt komplement till förskoleverksamheten. Den tar emot barn
            och föräldrar som är hemma om dagarna, till exempel under föräldraledigheten,
            och fungerar som en resurs för familjedaghemmen. I öppna förskolan
            har dagbarnvårdarna och barnen en mötesplats som, ofta under ledning
            av förskollärare, fungerar som ett pedagogiskt utvecklande stöd
            för familjedaghemmen. Den öppna förskolan bör synliggöras som
            en egen pedagogisk verksamhet. Även om efterfrågan på platser
            i familjedaghem och öppen förskola minskat, får dessa barnomsorgsformer
            inte glömmas bort i politiken. Personalen måste ha samma möjlighet
            till fortbildning och validering av sina kunskaper som personal
            i den reguljära förskolan, och kvalitetssäkring och offentlig
            insyn måste finnas på motsvarande sätt.
          </p>
        </div>
        <div type="motSignatures">
          <list>
            <item xml:id="i-F2UveRQVpnyHpjmRBSj6X4" who="i-Spsbo7A5zikEeUY3JEYcNV">
              Mikael Damberg (S)
            </item>
            <item xml:id="i-93EjjL6suYA79NcvjxrHj2" who="i-7AB63eqvrGXGCT1mpkEM3J">
              Louise Malmström (S)
            </item>
            <item xml:id="i-E2a5u71v9mVj68hiEYZah5" who="i-N5iuULmv8oTkuJcr1C9SFD">
              Håkan Bergman (S)
            </item>
            <item xml:id="i-RexvKc2Bfs1S7erZdaGc61" who="i-YG3se2hZeuEdiGKSwKyaKF">
              Caroline Helmersson Olsson (S)
            </item>
            <item xml:id="i-JLRv41JttDqfzuwFqxa2vA" who="i-8AtQfc4p9Hm5yajEXEHtE5">
              Thomas Strand (S)
            </item>
            <item xml:id="i-LDrPXeGw8AeKxbKvWycsMk" who="i-6Y7QyEzZ7gFrVaMjjyMzXk">
              Gunilla Svantorp (S)
            </item>
            <item xml:id="i-Du17tTSUjPbzPq9sipYF43" who="i-WjFt6fTSYNFkhwrZDFYPM4">
              Adnan Dibrani (S)
            </item>
          </list>
        </div>
      </div>
    </body>
  </text>
</TEI>
