<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-197778--01038">
  <teiHeader>
    <fileDesc>
      <titleStmt>
        <title>om gemensamt personalutnyttjande inom totalförsvaret</title>
        <author>av Hans Lindblad m. fl.</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>om gemensamt personalutnyttjande inom totalförsvaret</title>
          <idno type="rdwebb">G1021038</idno>
          <rs type="number">1038</rs>
          <ref type="dokument_url_text">http://data.riksdagen.se/dokument/G1021038/text</ref>
          <ref type="dokument_url_html">http://data.riksdagen.se/dokument/G1021038</ref>
          <ref type="dokumentstatus_url_xml">http://data.riksdagen.se/dokumentstatus/G1021038</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-M5bH1LxYTuWEQR2jm6YTKq</idno>
            <name>HANS LINDBLAD</name>
            <state type="partyAffiliation" ref="Q110857">
              <desc>fp</desc>
            </state>
          </person>
          <person gender="woman">
            <idno>i-95F4sSt2W2tyXAwECzMBoc</idno>
            <name>BONNIE BERNSTRÖM</name>
            <state type="partyAffiliation" ref="Q110857">
              <desc>fp</desc>
            </state>
          </person>
          <person gender="man">
            <idno>i-5aLm2cJRWeExysRXuewS8Y</idno>
            <name>KARL BENGTSSON</name>
            <state type="partyAffiliation" ref="Q110857">
              <desc>fp</desc>
            </state>
          </person>
          <person gender="woman">
            <idno>i-DDBp1Uv1xUyCgUST4Mk7Ub</idno>
            <name>KARIN AHRLAND</name>
            <state type="partyAffiliation" ref="Q110857">
              <desc>fp</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-16vDyNQzZ9WScXbEx28cc4" type="signed"/>
        <correspContext corresp="i-16vDyNQzZ9WScXbEx28cc4">
          <note type="signatory" corresp="i-M5bH1LxYTuWEQR2jm6YTKq"/>
          <note type="signatory" corresp="i-95F4sSt2W2tyXAwECzMBoc"/>
          <note type="signatory" corresp="i-5aLm2cJRWeExysRXuewS8Y"/>
          <note type="signatory" corresp="i-DDBp1Uv1xUyCgUST4Mk7Ub"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/197778/mot_197778__1038/mot_197778__1038-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Motion
          </p>
          <p>
            1977/78:1038
          </p>
          <p>
            av Hans Lindblad m. fl. om gemensamt personalutnyttjande inom
            totalförsvaret
          </p>
          <p>
            Totalförsvaret har funnits som begrepp sedan 1940-talet. Betydelsen
            av en samlad syn på dess militära och civila delar har betonats
            allt starkare. 1977 års beslut om totalförsvarets fortsatta utveckling
            kan betecknas som genom- brottet för tanken på en samordnad planering
            och inriktning av hela totalförsvaret. Beslutet gällde militärt
            försvar, civilförsvar, ekonomiskt försvar, psykologiskt försvar
            och tidigare tämligen obeaktat ”övrigt totalför- svar”, bl. a.
            sjukvård i krig och kommunal beredskapsplanering. Den största
            och mycket påfallande bristen i fråga om totalförsvarstänkande
            finns inom personalområdet. Fördelningen av människor mellan olika
            delar av totalförsvaret är utomordentligt stel och traditionell.
            Vi är övertygade om att detta är till stor skada för både det
            militära försvaret och de civila delarna av totalförsvaret. Vådorna
            av det nuvarande systemet synes också tillta genom ökade obalanser.
            En samlad personalplanering skulle göra att totalförsvaret på
            ett mer rationellt sätt kunde nyttja individernas kapacitet och
            kunskap. Genom att militärt försvar har praktiskt taget monopol
            på nyttjandet av män i åldern 19-47 år skapas stora svårigheter
            för civila totalförsvarsgrenar. Samtidigt skadas det militära
            försvaret genom en tilltagande obalans mellan numerär och kvalitet.
            Man har helt enkelt för mycket folk att utbilda i förhållande
            till de förband som kan ges en modern utrustning. Följden har
            blivit en stark årlig ökning av den andel av det militära försvarets
            resurser som går till drift och underhåll. Andelen för materiell
            förnyelse minskar oroväckande snabbt. Därmed blir möjligheterna
            att upprätthålla allsidigt användbara förband allt sämre.
          </p>
          <p>
            Liberala krav
          </p>
          <p>
            Folkpartiets ungdomsförbund, folkpartiets kvinnoförbund och folkpartiet
            har sedan flera år fört fram förslag om en samordnad personalplanering
            och könsneutral uttagning för hela totalförsvaret. Den nuvarande
            värnpliktslagen bör slås samman med lagarna om civilförsvarsplikt
            och allmän tjänsteplikt till en lag om totalförsvarsplikt. Därmed
            skulle myndigheterna få möjlighet att för varje individ se var
            vederbörande kunde göra bästa nyttan i förhållande till det samlade
            personalbehovet inom totalförsvaret. I en riksdagsmotion år 1975
            (nr 746 av Gabriel Romanus och Billy Olsson) krävdes bl. a. att
            riksdagen ”begär att regeringen utan dröjsmål tillsätter en utredning
            för att belysa reformer som skulle undanröja könsbunden uttag-
          </p>
          <pb facs="riksdagen-motions-pdf/data/197778/mot_197778__1038/mot_197778__1038-002.pdf"/>
          <p>
            Mot. 1977/78:1038 6
          </p>
          <p>
            ning inom totalförsvaret och i stället ta till vara individuella
            kvalifikationer; belysning av frågan skall avse verkningar såväl
            på totalförsvaret som på möjligheterna att ge kvinnor och män
            samma villkor i allt samhällsliv”. Motionärerna hänvisade till
            folkpartiets landsmöte år 1974 där samma krav ställts. Ett år
            senare förstärkte 1975 års landsmöte dessa argument genom att
            uttala sig för att de civila delarna av totalförsvaret får större
            andel av personalen, medan andelen i det militära försvaret bör
            minska. Landsmötet noterade att det svenska militära försvaret
            har en internationellt sett mycket stor numerär, samtidigt som
            de ekonomiska möjligheterna att ge vapen och militär utbildning
            till så stor numerär torde bli allt mindre. Landsmötet ansåg att
            kvalitetsaspekten har stor betydelse och uttalade därför att ”balansen
            i försvaret får inte äventyras genom försök att vidmakthålla en
            tidigare numerär som i olika avseenden inte kan ges nödvändigt
            kvalitativt inne- håll”.
          </p>
          <p>
            Bätte balans
          </p>
          <p>
            Folkpartiets landsmöte år 1977 ansåg att det är viktigt att få
            en bättre balans mellan personal inom den militära och civila
            delen av totalförsvaret så att uppgifter kan lösas på bästa sätt.
            Om t. ex. krigssjukvården skall få en rimlig kapacitet behövs
            både män och kvinnor. Varje tanke på att i denna verksamhet söka
            göra en uttagning efter kön i stället för efter lämplighet visar
            hur orimligt ett könstänkande är. Landsmötet ansåg att alla som
            skall ingå i totalförsvaret bör utbildas för sin uppgift. Var
            och en bör dessutom ha en grundkunskap om självskydd, katastrofhjälp,
            kanske också självförsvar. Den enskilde måste veta vilka lagar
            och regler som gäller i krigstid. I nuläget är kvinnorna väsentligt
            sämre informerade än männen när det gäller frågor av denna art.
            En reform av detta slag skulle alltså inte innebära att fler personer
            än i dag utbildades för det militära försvarets behov. Tvärtom
            skulle det kunna bli lättare att fatta beslut om minskning av
            det militära försvarets numerär, genom att man kom ifrån hittillsvarande
            låsning till antalet män i årsklassen. Man kunde mer förutsättningslöst
            än nu väga militära och civila delar av totalförsvaret mot varandra
            i fråga om personalbehov, uttalade landsmö- tet. För ett år sedan
            föreslog Hans Lindblad i en riksdagsmotion (1976/77:343) att civilförsvaret
            borde få direktrekrytera värnpliktiga. Att civilförsvaret får
            sin huvudsakliga personal som 48-49-åringar (män som lämnat värnplikts-
            åldern) leder till betydande svårigheter. Det är en klar erfarenhet
            att den övre åldersgränsen på 65 år är alltför hög. De krav som
            ställs på civilförsvarets personal, fysiskt och psykiskt, blir
            mycket stora om man t. ex. skall släcka bränder, rädda människor
            under hoprasade hus och arbeta sig fram till instängda i skyddsrum.
            Om fler yngre personer ingick i civilförsvaret skulle
          </p>
          <pb facs="riksdagen-motions-pdf/data/197778/mot_197778__1038/mot_197778__1038-003.pdf"/>
          <p>
            Mot. 1977/78:1038 7
          </p>
          <p>
            möjligheterna att klara de mest fysiskt krävande uppgifterna
            bli betydligt bättre. Avgångar av hälsoskäl blir stora i en organisation
            som har sin hvudusakliga personal i åldrarna över 50 år. Omloppstiden
            blir därför kort, dvs. det årliga behovet av rekrytering och utbildning
            för att ersätta de avgångna blir stort. Civilförsvaret skulle
            bli billigare och effektivare om det fick rekrytera yngre personal.
          </p>
          <p>
            Bättre och billigare
          </p>
          <p>
            Vissa civila grupper, främst brandmän, borde helt avdelas för
            civilförsva- ret, som därmed fick en betydligt bättre beredskap
            och en höjd kvalitet på befälen. Man bör alltså undvika att ta
            ut sådan personal för militär grundutbildning. Men med den nuvarande
            värnpliktslagen åläggs män en militär utbildning, och det är en
            så benhård princip att inget undantag görs ens för personer med
            sådan utbildning att de kan göra en långt mer effektiv insats
            för totalförsvaret inom någon civil del. Att ge en brandman utbildning
            till skyttesoldat är ett drastiskt exempel på resursslöseri och
            visar i ett nötskal vådorna av att totalförsvaret inte har en
            samordnad personalplanering. Sjukvården, kommunikationsväsendet
            och flera delar av det ekonomiska försvaret kan ge exempel på
            hur felaktigt det blir från totalförsvarssynpunkt om man helt
            bortser från vad en individ betyder inom det civila försvaret.
            Det är nödvändigt att ändra en lagstiftning som i dag ger det
            militära försvaret totalt företräde när det gäller att utbilda
            män för en krigsuppgift. Menar man allvar med talet om totalförsvar
            måste personalområdet få en gemensam planering, där olika krav
            vägs mot varandra. Det skulle ge betydande effektivitetshöjningar
            och därmed möjliggöra besparingar. Att låta civilförsvaret direktrekrytera
            vissa värnpliktiga så att dessa endast utbildades för civilförsvarsuppgifter
            kan inte rimligen avvisas med argu- mentet att det skulle strida
            mot värnpliktstanken. Tvärtom vore det ett erkännande av att civilförsvaret
            — liksom andra civila delar av totalförsvaret — nu äntligen skulle
            anses ha en sådan betydelse att det militära försvaret inte längre
            skall få lägga beslag på samtliga värnpliktiga. Och fullt genomslag
            för tanken om totalförsvaret skulle vi alltså få därest de nuvarande
            pliktlagarna för olika delar av totalförsvaret ersattes med en
            gemensam totalförsvars- lag.
          </p>
          <p>
            Olycklig trend
          </p>
          <p>
            Det militära försvaret är i skriande behov av minskad årlig värnpliktsut-
            bildning för att kunna hålla tillbaka de nu starkt ökande driftkostnaderna.
            Antalet kvalificerade förband har minskat drastiskt. Allt mindre
            del av de värnpliktiga kan alltså få en utbildning för allsidigt
            användbara förband. Fortsätter nuvarande trend med ökning av driftkostnaderna
            finns stor risk för
          </p>
          <pb facs="riksdagen-motions-pdf/data/197778/mot_197778__1038/mot_197778__1038-004.pdf"/>
          <p>
            Mot. 1977/78:1038 8
          </p>
          <p>
            att materielanskaffningen fortsätter att reduceras så att antalet
            kvalificerade enheter halveras ytterligare en gång. Budgetåret
            1972/73 gick 65,8 ?6 av arméns budget till vad som kallas ledning
            och förbandsverksamhet. (Se bilaga.) 27,8 96 gick till materielanskaff-
            ning (inkl. forskning och utveckling) och 6,5 96 gick till byggnader.
            1976/77 hade andelen som gick till driftsidan ökat till 73 96,
            medan materielsidan minskat till 21,7 96. Driftsidan ökade alltså
            ungefär med två procentenheter om året. Om 10-12 år skulle materielanslaget
            vara nere i noll om denna utveckling fortsätter. En del lokala
            besparingar — det s. k. OLLI-projektet — har genomförts under
            denna tid. Man har tagit bort något eller några tiotal tjänster
            på olika lokala myndigheter, sedan Fo-staber och regementen slagits
            ihop medan andra regementen upphört att syssla med förvaltning
            och mobilisering. Några förbandsindragningar har inte förekommit.
            Den kraftiga ökningen av driftsidan illustreras av att denna under
            1976/77 tog praktiskt taget hela arméns tillskott för s. k. priskompensation.
            Alltså även de pengar som avsåg att möta prisstegringar på materielen
            överfördes till driftsidan. Det är mot den bakgrunden inte förvånande
            att arméns materiel- anskaffning kommit i en kris (låt vara att
            det inte förklarar varför ett överskridande på en kvarts miljard
            blev känt först under löpande budgetår 1977/78). För marinen är
            ökningen av driftkostnaderna ännu värre. Där har andelen för drift
            sedan 1972/73 ökat från 52,5 till 62,1 26. Materielanskaffningen
            har minskat från 39 till 30,8 26. Också där skulle materielanslaget
            vara helt borta om något årtionde om driftkostnaderna stiger som
            under senare år. Det synes helt nödvändigt att reducera marinens
            fredsorganisation. Kommendör Bengt O'Konor har i en tankeväckande
            artikel i Tidskrift i sjöväsendet (nr 4 1977) visat att en målmedveten
            integration av utbildning, mobilisering och förvaltning mellan
            flottan och kustartilleriet skulle kunna ge betydande besparingar.
            Sådana åtgärder bör snabbt genomföras. Flygvapnet har bättre kunnat
            hålla nere driftkostnaderna. Sedan 1972/73 har de ökat från 39,1
            till 41,9 96. Andelen för materiel har minskat från 55,7 till
            54,2 926. Redan denna omfördelning är olycklig. Att den ändå är
            långt mindre än vid de två övriga försvarsgrenarna hänger rimligen
            samman med statsmakternas beslut om minskad fredsorganisation
            vid flygvapnet. Under perioden drogs tre enheter in, nämligen
            F 2 (Hägernäs), F 3 (Malmslätt) och F 8 (Barkarby). För flygvapnet
            är beslut också fattade om indragning av F 11 (Nyköping) och F
            12 (Kalmar), vartill skall komma indragning av ytterligare en
            flottilj. Denna reduktion ger alltså lägre driftkostnader än man
            annars skulle ha.
          </p>
          <pb facs="riksdagen-motions-pdf/data/197778/mot_197778__1038/mot_197778__1038-005.pdf"/>
          <p>
            Mot. 1977/78:1038 9
          </p>
          <p>
            Färre fredsförband
          </p>
          <p>
            Riksdagen skall snart behandla förslagen om indragning av förband
            inom armén. Försvinner enheterna i Sundsvall och Malmö utöver
            den redan beslutade nedläggningen i Uppsala minskas driftkostnaderna.
            Men tyvärr tillkommer väsentligt ökade kostnader genom det nya
            förbandet i Arvidsjaur. Även om en stor del av den investeringen
            betalats utanför försvarsramen ökas de årliga hyreskostnaderna
            kraftigt. Vidare innebär etableringen i Arvidsjaur att K 4 måste
            få en rad servicefunktioner som inte behövs i dag när förbandet
            kan nyttja anläggningarna hos I 20 i Umeå. Vad som sker går stick
            i stäv mot OLLI-principen om ökad samordning mellan förband. Tillkomsten
            av förbandet i Arvidsjaur drar alltså kostnader — inte minst ökade
            kostnader för värnpliktigas resor — som äter upp vad som sparas
            vid samtliga förbandsindragningar. En samordnad personalplanering
            för totalförsvaret skulle rimligen leda till att det militära
            försvaret utbildade färre nya soldater. Det ger stora möjligheter
            till väsentliga besparingar i fredsorganisationen. Försvarets
            fredsorganisationsutredning har visat att bara tämligen små besparingar
            kan göras om man lägger ned ett förband men samtidigt bygger ut
            på något eller några andra ställen för att ta emot värnpliktiga
            från nedläggningsförbandet. Minskas värnpliktsantalet blir besparingsmöjligheterna
            radikalt förbätt- rade.
          </p>
          <p>
            Utbildningstiden
          </p>
          <p>
            Ett alternativ eller ett komplement i fråga om besparingar vore
            att ha kvar nästan lika många värnpliktiga men i stället för vissa
            av dem reducera utbildningstiden så långt att ett fredsförband
            kan utbilda två omgångar per år. Den lösningen skisserades — främst
            av Sven Wedén — inför 1972 års försvarsbeslut. Den väckte mycket
            energiska protester från militärt håll, och 1972 års värnpliktsutredning
            avvisade tanken att ens värnpliktiga med uppgifter enbart inom
            lokalförsvar skulle kunna klara sig med en sådan reducerad utbildning.
            Från militärt håll har man i flera år riktat energisk kritik mot
            folkpartiets tankar om kortare utbildningstid. Det är därför positivt
            — om än förvånande — att den nye överbefälhavaren spontant tagit
            upp Sven Wedéns krav på 5,5 månaders utbildning för vissa — eller
            rent av de flesta — värnpliktiga. Men beredvilligheten på militärt
            håll att nu överge tidigare uppfattningar får inte tas till intäkt
            för att avstå från att söka besparingar också genom att reducera
            antalet värnpliktiga. Organisatoriskt är det en betydligt lättare
            väg, och det kan snabbare ge besparingar. Och framför allt innebär
            den senare vägen att man får loss fler unga människor för t. ex.
            civilförsvaret.
          </p>
          <pb facs="riksdagen-motions-pdf/data/197778/mot_197778__1038/mot_197778__1038-006.pdf"/>
          <p>
            Mot. 1977/78:1038 10
          </p>
          <p>
            Färre krigsförband
          </p>
          <p>
            Redan vid försvarsbeslutet år 1972 stod det klart att pengarna
            inte skulle räcka till att modernisera mer än en del av brigaderna.
            Enligt detta utgår två av sex pansarbrigader. Baa tio av de dåvarande
            tjugo infanteribrigaderna kan moderniseras. De resterande tio
            får successivt allt sämre prestanda. De förlorar infanterikanonvagnarna
            och terrängbilarna. Eldkraft och rörlighet minskas, samtidigt
            som de moderniserade brigaderna får väsentliga förbätt- ringar
            i dessa avseenden för att om möjligt komma upp i nivå med dem
            som finns i omvärlden. De nedväxlade brigaderna har på senare
            år — tvärtemot riksdagsbeslutet år 1972 — kallats ”skytteregementen”.
            Nu föreslås i budget- propositionen att dessa förband skall återfå
            benämningen ”infanteribrigad”. De moderniserade brigaderna kallas
            infanteribrigad 77, medan skytterege- mentena föreslås kallas
            infanteribrigad 66R. Det ger lätt missförstånd, eftersom benämningen
            66R hittills har avsett förband som har infanteri- kanonvagnar
            och terrängbilar. Det viktiga är dock att det på 1980-talet inte
            synes finnas möjligheter att modernisera dessa förband. Man får
            vara glad om det går att hålla uppe kvaliteten på de tio infanteribrigader
            (plus fyra Norrlandsbrigader) som beslutats. Dessa moderniserade
            förband måste förses med ytterligare mate- riel, bl. a. för pansarvärn,
            spaning och samband. Ammunitionsuthålligheten för försvaret ser
            ut att bli dramatiskt försämrad, vilket är ytterst anmärk- ningsvärt
            i ett läge då det talats om att förbättra ”uthålligheten”. Krigssjuk-
            vården måste förbättras, bl. a. genom fler helikoptrar för denna
            uppgift. För pansarbrigaderna kommer moderniseringsbehovet allt
            närmare. En summering av det anförda synes alltså mycket klart
            peka på att det är nödvändigt att hålla uppe den andel som går
            till materielanskaffning inom det militära försvaret. Det kan
            inte ske på annat sätt än genom minskning av den andel som går
            till drift. Antalet värnpliktiga inom försvaret bör därför minskas,
            vilket ofrånkomligen leder till att antalet fredsförband måste
            reduceras.
          </p>
          <p>
            Bättre arbetsmiljö
          </p>
          <p>
            Vid en reducering av antalet fredsförband kan antalet utbildningsbefäl
            vid de kvarvarande förbanden öka. Det skulle möjliggöra en effektivare
            utbild- ning vid dessa förband. Det finns mycket alarmerande rapporter
            om hur sliten personalen blir med nuvarande stora antal värnpliktiga
            i förhållande till antalet befäl. Det är orealistiskt att öka
            antalet befäl, men genom en minskning av antalet värnpliktiga
            går det att få balans. Här går det att nå betydande resultat i
            form av bättre arbetsmiljö och ökad arbetstillfredsstäl- lelse
            för både värnpliktiga, befäl och andra anställda vid kvarvarande
            förband. Dessa positiva effekter inom det militära försvaret skulle
            komma jämsides
          </p>
          <pb facs="riksdagen-motions-pdf/data/197778/mot_197778__1038/mot_197778__1038-007.pdf"/>
          <p>
            Mot. 1977/78:1038 1
          </p>
          <p>
            med en väsentlig förbättring för civilförsvaret, som kunde få
            övergå till att utbilda yngre människor. Dessa skulle stanna mångdubbelt
            längre i organi- sationen än merparten av dem som utbildas i dag,
            och därmed kunde det årliga utbildningsbehovet inom civilförsvaret
            minska. Man fick möjligheter att ge varje individ en bättre utbildning.
            Också för det ekonomiska försvaret och övriga delar av totalförsvaret
            skulle en totalförsvarslag ge helt andra möjligheter än i dag
            att verkligen göra en rationell personalplanering. Genomförs en
            reform med en totalförsvarsplikt och könsneutral uttagning i stället
            för nuvarande olika pliktlagar skulle totalförsvarsprincipen bli
            verklighet på ett långt bättre sätt än hittills. Det skulle öka
            totalförsvarets förankring hos allmänheten. Inför omvärlden skulle
            Sverige kunna visa ett väl integrerat totalförsvar där personella
            och andra resurser kunde nyttjas effektivare än i dag. Frågan
            om övergång till en samlad personalplanering inom totalförsvaret
            baserad på könsneutral uttagning bör studeras av den kommande
            försvars- utredningen inför nästa försvarsbeslut. Parallellt med
            arbetet i försvarsutred- ningen bör man kunna överväga att ge
            möjlighet till grundutbildning av värnpliktiga till civilförsvarsuppgifter
            som en delreform mot en samlad personalplanering.
          </p>
          <p>
            Hemställan
          </p>
          <p>
            Med hänvisning till det anförda hemställs att riksdagen hos regeringen
            begär att frågan om en för hela totalförsvaret gemensam personalplanering
            inom ramen för en totalförsvarslag blir belyst inför nästa försvarsbeslut.
          </p>
          <p>
            Stockholm den 24 januari 1978 HANS LINDBLAD (fp)
          </p>
          <p>
            BONNIE BERNSTRÖM (fp) KARL BENGTSSON (fp) KARIN AHRLAND (fp)
          </p>
          <pb facs="riksdagen-motions-pdf/data/197778/mot_197778__1038/mot_197778__1038-008-001.pdf"/>
          <p>
            12
          </p>
          <p>
            Bilaga
          </p>
          <pb facs="riksdagen-motions-pdf/data/197778/mot_197778__1038/mot_197778__1038-008.pdf"/>
          <p>
            Procentuell uppdelning av utnyttjade betalningsmedel 1969/70-1976/77
          </p>
          <p>
            1972/73 1973/74 1974/75 1975/76 1976/77
          </p>
          <p>
            (Ledning och drift) Marinen
          </p>
          <p>
            Armén
          </p>
          <p>
            65,78 68,13 69,44 71,04 73,07
          </p>
          <p>
            52,51 53,92 59,24 62,26 62,06
          </p>
          <p>
            Flyg- vapnet
          </p>
          <p>
            39,11 39,46 39,73 41,63 41,88
          </p>
          <p>
            (Materiel) Armén
          </p>
          <p>
            27,12 27,21 25,90 24,02 21,66
          </p>
          <p>
            Marinen — Flyg- vapnet 39,00 55,73 38,23 56,20 34,09 56,98 30,68
            54,68 30,80 54,19
          </p>
          <p>
            (Byggnader) Marinen — Flyg-
          </p>
          <p>
            Armén
          </p>
          <p>
            6,50 4,66 4,66 4,94 527
          </p>
          <p>
            8,49 7,85 6,67 7,06 7,14
          </p>
          <p>
            vapnet
          </p>
          <p>
            5,16 4,34 3,29 3,69 3,93
          </p>
          <p>
            Källa: RRV Budgetredovisning
          </p>
          <p>
            8E01:8L/LL6I ”IJOW
          </p>
        </div>
      </div>
    </body>
  </text>
</TEI>
