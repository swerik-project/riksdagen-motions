<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200910-KrU-00268">
  <teiHeader>
    <fileDesc>
      <titleStmt>
        <title>Resurscentrum 1814 för fred och global utveckling</title>
        <author corresp="i-2EZPhWWR7yHztg3zN2aNvh">av Peter Rådberg m.fl. (mp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Resurscentrum 1814 för fred och global utveckling</title>
          <idno type="rdwebb">GX02Kr268</idno>
          <rs type="number">Kr268</rs>
          <orgName type="comitteeAbbreviation">KrU</orgName>
          <ref type="dokument_url_text">http://data.riksdagen.se/dokument/GX02Kr268/text</ref>
          <ref type="dokument_url_html">http://data.riksdagen.se/dokument/GX02Kr268</ref>
          <ref type="dokumentstatus_url_xml">http://data.riksdagen.se/dokumentstatus/GX02Kr268</ref>
          <ref type="doc">http://data.riksdagen.se/fil/48A75AC6-5EA1-400D-BBE9-D370646B899D</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-2EZPhWWR7yHztg3zN2aNvh</idno>
            <name>Peter Rådberg</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-34FRvyXQKUigF3Qr9AwKJe</idno>
            <name>Bodil Ceballos</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-2GE534P2Foy3WpqKPVNeW8</idno>
            <name>Mats Pertoft</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-EhLLCEQRFEbUxQko6QDBoF" type="signed"/>
        <correspContext corresp="i-EhLLCEQRFEbUxQko6QDBoF">
          <note type="signatory" corresp="i-2EZPhWWR7yHztg3zN2aNvh"/>
          <note type="signatory" corresp="i-34FRvyXQKUigF3Qr9AwKJe"/>
          <note type="signatory" corresp="i-2GE534P2Foy3WpqKPVNeW8"/>
        </correspContext>
        <correspAction xml:id="i-4rR3KwxSQsJzKwKke4aMBN" type="numbering">
          <date when="2009-10-06"/>
        </correspAction>
        <correspAction xml:id="i-QhiUfxsPjNyyndp4HF2eBs" type="submission">
          <date when="2009-10-02"/>
        </correspAction>
        <correspAction xml:id="i-7XCbXyPUjqsyKeSqrqQhY1" type="transfer">
          <date when="2009-10-02"/>
        </correspAction>
        <correspAction xml:id="i-3p4E8j9MMYspKUcW3zHxLc" type="assigned"/>
        <correspContext corresp="i-3p4E8j9MMYspKUcW3zHxLc">
          <ref type="assignedTo">Kulturutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-AFiZk7RoDjqBCoUC4NQt1z" type="motBody">
        <div xml:id="i-Wx77H2fZFptBbvESiESG43" type="motProposal" subtype="förslag">
          <head xml:id="i-CD1pBQw3S4uugso5Tky9YE">
            Förslag till riksdagsbeslut
          </head>
          <list xml:id="i-GYtxFqJsRTYdFvxjjW3R3n" style="ol">
            <item xml:id="i-2GpRryunbqKh7NQC39PtLe">
              Riksdagen tillkännager för regeringen som sin mening vad som
              anförs i motionen om behovet av ett resurscentrum för fred och
              global utveckling, kallat Resurscentrum 1814.
            </item>
            <item xml:id="i-FfzRViMyEDyE9tKTq5GUDX">
              Riksdagen tillkännager för regeringen som sin mening vad som
              anförs i motionen om Resurscentrum 1814 och uppdrar åt regeringen
              att ta initiativ till en utredning om uppbyggnad och finansiering
              av ett sådant resurscentrum.
            </item>
          </list>
        </div>
        <div xml:id="i-58An9NHj3LQUPYQqoJvom8" type="motContent">
          <head xml:id="i-Dno1ZVV9tcEi6eoKZg5e9p" type="h1">
            1814 ingången till en ny tid
          </head>
          <p xml:id="i-9b1q9koFxega15YFMjQrFh">
            År 1814 är det år Sverige senast hade stridsberedda trupper på
            främmande mark utan internationellt uppdrag. I internationella
            sammanhang uppfattas 200 år av fred som något fullständigt unikt.
            Särskilt i konfliktområden kan detta ge människor en strimma av
            hopp: att fred också ska kunna bli möjligt i deras eget land,
            i deras egen region. Utmaningen för Sverige sett ur ett nationellt
            perspektiv är hur Sverige tillsammans med andra länder ska kunna
            skapa ytterligare 200 år av fred efter 2014, och möta hot mot
            säkerheten i globaliseringens och klimatkonflikternas tid.
          </p>
          <p xml:id="i-QehKM2wM5No838ZoWwp2Bg">
            Sveriges fredshistoria visar att det framför allt är det civila
            samhällets idéburna organisationer, inte minst kvinnor och kvinnoorganisationer,
            som haft en avgörande betydelse för att Sverige år 2014 förhoppningsvis
            ska kunna fira 200 år av fred. Sverige kan och bör också utnyttja
            200 år av fred som en exportvara och visa hur de varit möjligt,
            t.ex. bondefreder, övergång från stormaktsambitioner till utveckling
            av ett industrisamhälle, utveckling av demokratin, det civila
            samhällets roll, folkligt agerande i konflikter, kvinnornas roll,
            stöd till fredsrörelsen, samarbete mellan det civila samhällets
            organisationer och regering och myndigheter.
          </p>
          <head xml:id="i-E7ddiggVSW4kkk8wwsuzHe" type="h1">
            Behov av lokala och nationella resurser för förebyggande åtgärder
          </head>
          <p xml:id="i-5BbZBJbKcUKpiDicLKE1oY">
            Sedan det kalla krigets slut 1989 äger de flesta konflikter rum
            inom stater, inte mellan stater. De två traditionella metoderna,
            diplomati och militär intervention, är därför otillräckliga i
            dagens värld. Ett samarbete mellan ett stort antal organisationer,
            näringsliv och myndigheter skapar däremot förutsättningar att
            förebygga och möta säkerhetshot med icke-militära medel i såväl
            närområdet som i världens konfliktområden. Det civila samhällets
            organisationer har helt andra förutsättningar än tidigare att
            bidra till att förebygga våld och krig genom att använda de redskap
            och konflikthanteringsmetoder som utvecklats under senare årtionden.
          </p>
          <p xml:id="i-MJAQS5WmB93amyRh2hbrWU">
            Både när det gäller konflikter mellan stater och inom stater
            är nyckeln att utrusta stater och samhällen för att klara av sina
            egna konflikter. Frihet, rättvisa, demokrati, tolerans, solidaritet,
            samarbete, pluralism, kulturell mångfald, dialog och förståelse
            är viktiga element för att förebygga väpnad konflikt enligt FN:s
            generalförsamling (resolution 57/337). En sådan fredskultur utgör
            en grund för utvecklingen av en infrastruktur med institutioner
            och processer som stödjer fred och global utveckling.
          </p>
          <p xml:id="i-DiiiuuTWBDmUA8jZXXJ4TX">
            År 2006 efterlyste FN:s dåvarande generalsekreterare, Kofi Annan,
            lokala och nationella resurser för förebyggande åtgärder (local
            and national capacities for prevention): Om vi ska kunna förbättra
            effekterna av våra insatser och behandla grundorsakerna till konflikter,
            så måste styrkan i förebyggande arbete förflyttas som det verkligen
            har påbörjats från reaktiva externa interventioner med begränsad
            och i slutändan ytlig påverkan till internt drivna initiativ med
            syftet att utveckla lokala och nationella resurser för förebyggande
            åtgärder. Det här arbetssättet främjar inhemska, självbärande
            infrastrukturer för fred. Dess syfte är att utveckla en kapacitet
            i samhällen att lösa tvister i internt accepterade former, som
            innefattar en vittomfattande konstellation av aktörer inom regeringen
            och det civila samhället. (Progress report on the prevention of
            armed conflict, A/60/891.)
          </p>
          <head xml:id="i-HfM77bvjFe13YYGWZDsx4o" type="h1">
            Sveriges freds- och utvecklingspolitik under 2000-talet
          </head>
          <p xml:id="i-2qf5zSjvS8DBHWnGPnpxWG">
            Sveriges riksdag beslöt redan 2001 att tonvikten i arbetet bör
            ligga på de två första stegen i en konflikthanteringsprocess Utmaningen
            för det internationella samfundet i det konfliktförebyggande arbetet
            är att bidra till att konflikterna hanteras så att våldsanvändning
            och mänskligt lidande kan undvikas. Konfliktförebyggande syftar
            enligt utskottets mening till att på ett konstruktivt sätt kanalisera
            konflikter, i betydelsen samhällsmotsättningar, genom fredliga
            procedurer och strukturer och förhindra att de tar sig väpnade
            uttryck. Här bör även, enligt utskottets mening, de största ansträngningarna
            göras. (En säkerhetsordning för 2000-talet, 2000/01 UU4.)
          </p>
          <p xml:id="i-KgkxCVLejTJnqHx732J4qU">
            Sverige ska alltså lägga tonvikten på och satsa de största ansträngningarna
            på att förhindra att konflikter tar sig väpnade uttryck. Sverige
            ska också enligt riksdagen 2001 fortsätta att vara i fronten i
            arbetet för att förebygga väpnad konflikt: Den roll Sverige kan
            och bör ta på sig, tillsammans med andra likasinnade, är att vara
            konstruktivt pådrivande för att ett konfliktförebyggande perspektiv
            successivt skall genomsyra politiken.
          </p>
          <p xml:id="i-2f2URwqpHUJTt4EoLiYo4w">
            Sveriges utvecklingspolitik (enligt bl. a Sveriges politik för
            global utveckling, 2003/04:UU3) ska omfatta alla relevanta politikområden.
            Några av de viktigaste områdena är kultur och utbildning, som
            båda har en nyckelroll i arbetet för att uppnå millenniemålen.
            Utvecklingspolitiken innebär också en samlad politik med många
            aktörer: Vid sidan av regeringen, olika myndigheter samt andra
            offentliga aktörer är enskilda organisationer, näringsliv och
            fackföreningar, kooperativ och kyrkor viktiga aktörer när utvecklingspolitiken
            ska genomföras. Samarbetet med dessa bör stärkas och politiken
            för global utveckling ska utformas i en nära dialog med dem. Samarbetet
            mellan svenska offentliga aktörer, t.ex. kommuner, landsting och
            länsstyrelser, och deras motsvarigheter i utvecklingsländerna
            bör vidareutvecklas som en del av det internationella utvecklingssamarbetet.
          </p>
          <head xml:id="i-519TjkwTkmQzLnXLcrcsd1" type="h1">
            Resurscentrum 1814
          </head>
          <p xml:id="i-C6N8LEPXwy18kqKRkhaXMB">
            I enlighet med FN:s generalförsamling, FN:s generalsekreterares
            förslag och svensk freds- och utvecklingspolitik bör Sverige satsa
            på en uppbyggnad av lokala och nationella resurser för förebyggande
            åtgärder med syftet att utbilda och utrusta de lokala aktörerna
            det civila samhällets organisationer, myndigheter, näringsliv,
            medier så att de kan bidra till en demokratisk, hållbar och fredlig
            utveckling.
          </p>
          <p xml:id="i-PdURwrGn2M1sB3bujxeLFN">
            Under två århundraden har Sverige varit förskonat från krig:
            från tragiska förluster av människoliv, materiell förstörelse
            och digra ekonomiska kostnader. Jubileet 2014 är en anledning
            att både tacksamt minnas och fira vår fredshistoria och samtidigt
            manifestera viljan att kraftfullt och kreativt bidra till en rimligare
            värld. Resurscentrum 1814 (arbetsnamn), så som det här skisseras,
            kan bli en resurs för både människors strävanden för en fredskultur
            lokalt och för arbetet med att förebygga väpnade konflikter lokalt,
            nationellt och internationellt. Det kan ge erfarenheter och inspiration
            till liknande initiativ i andra länder.
          </p>
          <p xml:id="i-QDwaH6KK2tsXMCh9n1Bakv">
            Centrumets övergripande syfte är:
          </p>
          <list xml:id="i-6g2VpqeS32n9aEqpTuqtBk" style="ul">
            <item xml:id="i-6KS2ke6JG7B2K9uCdr7whx">
              att bidra till att många olika aktörer får en förståelse för
              vår tids möjligheter att förebygga våld och väpnade konflikter
              och en vilja att medverka till arbetet mot våld och krig och för
              icke-våld och fred i sin närmaste omgivning, nationellt och internationellt.
            </item>
          </list>
          <p xml:id="i-XwVwvHfWZkvKi9nKo4bmZn">
            Centrumet bör innefatta flera olika verksamhetsdelar:
          </p>
          <list xml:id="i-8NvtK5coRocf6dqc4iyEBf" style="ol">
            <item xml:id="i-KywMPy3ddGPKKEPVq5K92u">
              Ett aktivt framtidsinriktat fredsmuseums funktioner, bibliotek
              eller medi atek, arkiv, dokumentation, utställningar, seminarier,
              butik, kafé etc.; svensk och internationell fredshistoria; exempel
              på formella och informella fredsprocesser; popularisering av forskning;
              filmvisningar med digitalteknik; dataspel; filmer och dokumentärer
              att hyra eller låna; produktion av vandringsutställningar, som
              också kan spridas genom medarbetare, som tar vara på centrumets
              resurser i lokala projekt i Sverige och i samarbete med ambassader
              och biståndskontor i andra länder, särskilt konfliktområden. Utställningar
              och andra produktioner bör översättas till olika språk vid sidan
              av svenska och engelska.
            </item>
            <item xml:id="i-UMvSwKmhUF9svcCJqDMb9V">
              Mötesplats/forum; reflektion och dialog; kulturverksamhet med
              musik, konst, film, dikt, drama, dans etc.; religionsdialog; trosgrundat
              samarbete över religionsgränser; andaktsrum för alla religioner.
            </item>
            <item xml:id="i-6vTBgs5o9qYAMfUWEps7oL">
              Interaktiv elektronisk information och kommunikation; vital hemsida;
              stort arkiv; användning av ny informationsteknik med film-on-demand;
              kontinuerlig information genom nyhetsbrev för olika målgrupper
              (t ex barn och ungdomar) och olika ämnesområden; bloggar; stort
              adressregister; kalendrar för olika regioner och kommuner; länkar;
              språk: svenska, engelska, ryska, arabiska, kinesiska.
            </item>
            <item xml:id="i-5UfzsLmfFm4qjziVaSobfC">
              Utbildning, kompetensutveckling/empowerment; och en resurs för
              utbildningar på olika nivåer workshopar i icke-våld och konflikthantering
              för dagisbarn liksom utbildning av professionella freds- och utvecklingsarbetare;
              kursplaner; material för kortare och längre kurser; pool med professionella
              handledare/facilitators.
            </item>
            <item xml:id="i-FUvQ38g8oiKK9Pc8Xo2gkR">
              Sambandscentral för gränsöverskridande samarbete för fred och
              säkerhet i Sverige och internationellt; register och resursbanker
              med enskilda resurspersoner från olika yrkesgrupper för olika
              arbetsinsatser; resurser för samordning och för särskilda gemensamma
              program (jfr. fredsövervakning i Sydafrika, 199394, genomförd
              av 16 svenska organisationer och samfund). Centrumets möjligheter
              att bidra till fredliga relationer med Ryssland bör särskilt beaktas.
            </item>
          </list>
          <p xml:id="i-FtyiYam94rptMQjPqABZ9G">
            Resurscentrumet ska särskilt inrikta sig på barn och ungdom,
            och utöva dragningskraft på skolklasser från Sverige och andra
            delar av världen. Det bör därför ligga på en central plats i Stockholm,
            lätt tillgängligt för olika målgrupper, t.ex. också utländska
            besökare hos riksdag, myndigheter, näringsliv eller på konferenser
            samt turister. Förslag på en tänkbar plats som diskuteras så sent
            som i juni 2009, är S:t Jacobs kyrka vid Kungsträdgården i Stockholm,
            församlingshuset och kyrkans närområde.
          </p>
          <p xml:id="i-T5yNW5SBEyqWaDuLrmVf5b">
            En satsning på arkitektonisk förnyelse och skönhet kommer dessutom
            att göra ett centralt beläget Resurscentrum 1814 till en mycket
            attraktiv destination för gästande politiker, opinionsbildare
            och andra yrkesgrupper, liksom för turister.
          </p>
          <p xml:id="i-Qt19svSAtffusryC61MTkd">
            Många städer och länder i världen har byggt upp fredsmuseer,
            bland annat åtta städer i Japan. Sverige har särskilda förutsättningar
            att skapa en nationell och global resurs för fred och säkerhet.
            Resurscentrets olika verksamhetsdelar kan ha olika organisations-
            och ägarformer (myndighet, stiftelse, företag, förening). De bör
            också ha olika finansieringsformer: anslag från stat och kommun,
            intäkter från fonder, näringsliv, sponsorer, särskilda evenemang
            och insamlingar, enskilda givare.
          </p>
          <p xml:id="i-5avnxhuPkDHuMQMhLtKy4k">
            Mobilisering, planering, finansiering och uppbyggnad av Resurscentrum
            1814, på plats senast 2014, bör ske i ett brett och förtroendefullt
            samarbete mellan berörda myndigheter, det civila samhällets organisationer
            och näringsliv. Sveriges regering och riksdag bör ta ett kraftfullt
            initiativ för att detta ska komma till stånd.
          </p>
        </div>
        <div xml:id="i-JsfmJEdbjUqeG6opSbhkbW" type="signatureBlock">
          <list xml:id="i-Nkr3NTUBKP6ZrFbXv4bUmu">
            <item xml:id="i-PoH8aovwvLwq9yXuMJHiew" who="i-2EZPhWWR7yHztg3zN2aNvh" type="signature">
              Peter Rådberg (mp)
            </item>
            <item xml:id="i-8BAuTVV2Tvcr2WrLbL56xA" who="i-34FRvyXQKUigF3Qr9AwKJe" type="signature">
              Bodil Ceballos (mp)
            </item>
            <item xml:id="i-NvrpHivoR9KY7rW6KsLWx" who="i-2GE534P2Foy3WpqKPVNeW8" type="signature">
              Mats Pertoft (mp)
            </item>
          </list>
        </div>
      </div>
    </body>
  </text>
</TEI>
