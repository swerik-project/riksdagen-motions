<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-198081--01385">
  <teiHeader>
    <fileDesc>
      <titleStmt>
        <title>om specialstålsindustrins råvaruförsörjning</title>
        <author>av Sven Andersson och Christer Eirefelt </author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>om specialstålsindustrins råvaruförsörjning</title>
          <idno type="rdwebb">G4021385</idno>
          <rs type="number">1385</rs>
          <ref type="dokument_url_text">http://data.riksdagen.se/dokument/G4021385/text</ref>
          <ref type="dokument_url_html">http://data.riksdagen.se/dokument/G4021385</ref>
          <ref type="dokumentstatus_url_xml">http://data.riksdagen.se/dokumentstatus/G4021385</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-4RXtdePQij5UMYC7P4zsCe</idno>
            <name>SVEN G. ANDERSSON</name>
            <state type="partyAffiliation" ref="Q110857">
              <desc>fp</desc>
            </state>
          </person>
          <person gender="man">
            <idno>i-TUvkLNfgGDFH5c5z5RL7Kw</idno>
            <name>CHRISTER EIREFELT</name>
            <state type="partyAffiliation" ref="Q110857">
              <desc>fp</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-PaVwk3ZMqFun6jT3vFHuPw" type="signed"/>
        <correspContext corresp="i-PaVwk3ZMqFun6jT3vFHuPw">
          <note type="signatory" corresp="i-4RXtdePQij5UMYC7P4zsCe"/>
          <note type="signatory" corresp="i-TUvkLNfgGDFH5c5z5RL7Kw"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/198081/mot_198081__1385/mot_198081__1385-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Mot. 1980/81
          </p>
          <p>
            1385-1391 Motion
          </p>
          <p>
            1980/81:1385
          </p>
          <p>
            av Sven Andersson och Christer Eirefelt om specialstålsindustrins
            råvaruförsörjning
          </p>
          <p>
            Stålindustripolitik
          </p>
          <p>
            Svensk stålindustri befinner sig sedan ungefär ett år tillbaka
            i en intensiv diskussion inom industrin och med industridepartementet
            om råvaruförsörj- ningen. Diskussionen gäller skrottillgången.
            Den privata stålindustrin är skrotba- serad till skillnad från
            SSAB, Svenskt Stål AB, som är ett malmbaserat stålföretag. Enligt
            stålföretagens egna prognoser kommer skrotförbrukningen nästan
            att fördubblas under de närmaste åren. Den stora strukturella
            förändringen är att SSAB går in i marknaden och blir en stor skrotköpare
            efter att tidigare knappast ha köpt något skrot alls. Man kan
            med god säkerhet förutsäga tillgången på svenskt köpskrot. Man
            är också relativt överens om hur stor skrotimport som kommer att
            vara möjlig. Resultatet är en ofrånkomlig skrotbrist. Skrotbristen
            drabbar i första hand specialstålsindustrin, som i dag är helt
            beroende av skrotet som råvara. Innan det är för sent bör regeringen
            engagera sig i skrotfrågan och ta det branschansvar man iklädde
            sig i samband med satsningen på SSAB. Statens satsning på SSAB
            är en naturlig följd av det politiska beslutet att vi skall behålla
            en handelsstålsindustri i Sverige. Statens stora ekonomiska insats
            i SSAB har möjliggjort den största strukturförändring som någon
            gång har genomförts i svensk stålindustri. Denna förändring påverkar
            även förutsättningarna för hela den övriga stålindustrin. Därför
            skrev man också in i SSAB-propositionen 1977/78:87 att SSAB skall
            ”undvika att åtgärder som Bolaget vidtager förorsakar väsentliga
            problem för andra svenska produktionsenheter i branschen”. Den
            skrotbrist som uppkommer orsakas huvudsakligen av SSAB som en
            följd av statens satsning på detta företag. Det är alltså inget
            tvivel om ”att åtgärder som Bolaget vidtager förorsakar väsentliga
            problem för andra svenska produktionsenheter i branschen”. Därmed
            inte sagt att SSAB:s planerade åtgärder skulle vara felaktiga.
            Tvärtom — SSAB:s planer när det gäller råvaruförsörjningen är
            helt riktiga sett från detta företags synpunkt. Specialstålsindustrins
            export består av högförädlade produkter med ett kraftigt inslag
            av know-how och mantimmar. Sveriges export av specialstål var
            6,5 miljarder svenska kronor 1979.
          </p>
          <p>
            1 Riksdagen 1980/81. 3 saml. Nr 1385-1391
          </p>
          <pb facs="riksdagen-motions-pdf/data/198081/mot_198081__1385/mot_198081__1385-002.pdf"/>
          <p>
            Mot. 1980/81:1385 2
          </p>
          <p>
            Specialstålsindustrin sysselsätter 28 500 personer och exporterar
            80 96 av sin produktion. När Sveriges ekonomi befinner sig i akut
            kris är det förvånande att man vill riskera en stor del av denna
            specialstålsexport. Vi behöver ju som nation snarare uppmuntra
            den exportintensiva och högförädlande industrin än förstöra förutsättningarna
            för den. Om man måste räkna med råvarubrist, måste dessutom investeringarna
            bromsas. Vi kan ju inte satsa pengar i en verksamhet som kommer
            att stå utan råvara. Investeringsstoppet kommer att urholka konkurrenskraften
            med risk för nedläggning som långsiktig följd.
          </p>
          <p>
            SSAB har flexibilitet
          </p>
          <p>
            I en bristsituation undersöker man handlingsalternativen. De
            två alterna- tiven till skrot är järnsvamp och i viss utsträckning
            tackjärn. Den installerade järnsvampkapaciteten i Sverige är ytterst
            begränsad. Tackjärn framställs i masugnar, som är typiska storskaleanläggningar.
            För att ett stålföretag skall kunna bedriva tackjärnsbaserad stålproduktion
            effektivt krävs dels tillräckligt stora enheter, dels syrgasstålverk.
            SSAB är det enda stålföretaget med så stor stålvolym att man kan
            basera sin tillverkning på masugnar. Dessutom tillkommer att SSAB
            har en redan installerad, stor överkapacitet inom detta område.
            Det är alltså fullständigt klart att det enda stålföretaget i
            Sverige som har flexibilitet i valet mellan skrot och tackjärn
            är SSAB. Detta är ett faktum som måste beaktas när stålindustripolitiken
            formu- leras. Industriministern har tillsatt en utrednings- och
            förhandlingsgrupp under ledning av ordföranden för Jernkontoret
            och med representanter från de största skrotförbrukande stålverken.
            Det är utomordentligt svårt för gruppen att komma fram till en
            lösning, eftersom varje accepterande från de övriga stålverkens
            sida av att SSAB skall få öka användningen av svenskt köpskrot
            innebär industrinedläggningar och friställningar. Omfattande MBL-förhandlingar
            måste föregå sådana beslut. Dessutom kan inget av de övriga stålverken
            bryta förhandlingen, eftersom detta stålverk då skulle anklagas
            för att ha skapat problem i den svenska stålindustrin genom att
            inte medverka i förhandlingen. Lika naturligt är det att SSAB
            driver sitt krav på skrot. Detta har strategisk betydelse bl.
            a. i konkurrensen med övriga svenska handelsstålverk. Den viktigaste
            åtgärden för att få balans på råvarusidan är att SSAB minskar
            andelen skrot vid kylning i konvertrarna i Luleå och Oxelösund
            och i stället kyler med malm. Det finns gott om erfarenhet inom
            det området, så några tekniska problem föreligger inte. Den andra
            nödvändiga åtgärden är att tidigare diskuterade stålämnesle- veranser
            från SSAB blir en realitet. Denna lösning är ett sätt att minska
          </p>
          <pb facs="riksdagen-motions-pdf/data/198081/mot_198081__1385/mot_198081__1385-003.pdf"/>
          <p>
            Mot. 1980/81:1385 3
          </p>
          <p>
            skrotbristen. Kvalitetsmässigt kan hela den skrotbaserade handelsstålsindu-
            strin starta detta samarbete relativt omgående. På sikt bör även
            ett samarbete komma till stånd mellan SSAB och specialstålsindustrin
            för uppbyggnaden av en tackjärnsbaserad specialstål- ämnestillverkning
            i SSAB. Sverige måste ha en stålindustripolitik som innebär att
            de ugnar som är i drift kan köras rationellt; annars faller hela
            verksamheten ihop. Därför är en tillräcklig tillgång på skrot
            ett livsvillkor såväl för specialstålsindustrin som för de mindre
            handelsstålverken. Branschproblemen kan inte lösas utan att rimliga
            övergripande spelregler läggs fast. Den nuvarande politiken kommer
            att leda till helt onödig utslagning av framgångsrik, exportintensiv
            specialstålsindustri och till export av extremt lågförädlat handelsstål
            till förlustbringande priser för svenska företag och skattebetalare.
          </p>
          <p>
            Hemställan
          </p>
          <p>
            Med hänvisning till det ovan anförda hemställs att riksdagen
            hos regeringen begär en fördelningsplan av skrot så att specialstålsindustrins
            och de mindre handelsstålverkens råvarubas tryggas.
          </p>
          <p>
            Stockholm den 27 januari 1981
          </p>
          <p>
            SVEN G. ANDERSSON (fp) CHRISTER EIREFELT (fp)
          </p>
        </div>
      </div>
    </body>
  </text>
</TEI>
