<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200708-UU-00336">
  <teiHeader>
    <fileDesc>
      <titleStmt>
        <title>Bistånd för stärkande av demokrati och fattigdomsbekämpning</title>
        <author corresp="i-24CbHNwsRznss4Yas6HseU">av Anita Brodén (fp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Bistånd för stärkande av demokrati och fattigdomsbekämpning</title>
          <idno type="rdwebb">GV02U336</idno>
          <rs type="number">U336</rs>
          <orgName type="comitteeAbbreviation">UU</orgName>
          <ref type="dokument_url_text">http://data.riksdagen.se/dokument/GV02U336/text</ref>
          <ref type="dokument_url_html">http://data.riksdagen.se/dokument/GV02U336</ref>
          <ref type="dokumentstatus_url_xml">http://data.riksdagen.se/dokumentstatus/GV02U336</ref>
          <ref type="doc">http://data.riksdagen.se/fil/817EB0DF-E7F6-49D6-B9BB-FED9BBA4C5CF</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-24CbHNwsRznss4Yas6HseU</idno>
            <name>Anita Brodén</name>
            <state type="partyAffiliation" ref="Q110857">
              <desc>FP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-YCC8oJK2khvH96zh5un77A" type="signed"/>
        <correspContext corresp="i-YCC8oJK2khvH96zh5un77A">
          <note type="signatory" corresp="i-24CbHNwsRznss4Yas6HseU"/>
        </correspContext>
        <correspAction xml:id="i-DiXATQe1DNasWLJYswRSuf" type="referral">
          <date when="2007-10-16"/>
        </correspAction>
        <correspAction xml:id="i-CstcWtW7YjqwMmhtBCNLhe" type="dismissal">
          <date when="2007-10-16"/>
        </correspAction>
        <correspAction xml:id="i-RqjmtaYwtt3eMouMmbLuYe" type="numbering">
          <date when="2007-10-09"/>
        </correspAction>
        <correspAction xml:id="i-58yXbuqA9AVnxe8KSbrW1W" type="submission">
          <date when="2007-10-05"/>
        </correspAction>
        <correspAction xml:id="i-5a1Po8fhW1t9h4aK97ccJh" type="transfer">
          <date when="2007-10-04"/>
        </correspAction>
        <correspAction xml:id="i-2EcCJ2yBLJj7VAXTRs5teF" type="assigned"/>
        <correspContext corresp="i-2EcCJ2yBLJj7VAXTRs5teF">
          <ref type="assignedTo">Utrikesutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-TMAhu86f2eCR96kYqxN6VB" type="motBody">
        <div xml:id="i-PRRHFDz1m3f4pEBdCgHxUZ" type="motProposal" subtype="förslag">
          <head xml:id="i-AVJwWnLouoSx6zuQe7mWxD">
            Förslag till riksdagsbeslut
          </head>
          <list xml:id="i-CUuuc9uDYX5BSwdFDwNUjE" style="ol">
            <item xml:id="i-VUa4YchzRdjq95VsrdUHc4">
              Riksdagen tillkännager för regeringen som sin mening vad som
              anförs i motionen om vikten av att det blir en framgång i fortsatta
              WTO-förhandlingar för att säkerställa de fattigaste ländernas
              marknadstillträde.
            </item>
            <item xml:id="i-VW3ce1JGEc8WPFUdbSZXQB">
              Riksdagen tillkännager för regeringen som sin mening vad som
              anförs i motionen om att Sverige, som ett föregångsland i biståndssammanhang,
              bör stimulera andra givarländer att också ta sitt ansvar, infria
              givna löften och därmed höja biståndsambitionerna.
            </item>
            <item xml:id="i-8Mi5s8ZNt6Ry3tx25G5jv7">
              Riksdagen tillkännager för regeringen som sin mening vad som
              anförs i motionen om tydliga krav på kontinuerlig utvärdering
              för att kunna uppvisa resultat vad gäller stärkande av demokrati
              och mänskliga rättigheter.
            </item>
            <item xml:id="i-7FaJAu9Ea3S4VNbZVSw3T3">
              Riksdagen tillkännager för regeringen som sin mening vad som
              anförs i motionen om att Sveriges politik för global utveckling
              (PGU), utifrån ett fattigdoms- och rättighetsperspektiv, bör i
              större utsträckning ges en central roll i alla politikområden.
            </item>
            <item xml:id="i-GcKtFPXRXU1ufkYP75JLnC">
              Riksdagen tillkännager för regeringen som sin mening vad som
              anförs i motionen om nödvändigheten av och möjligheterna att genom
              miljöbistånd medverka till en tekniköverföring, tillvaratagande
              av förnybara resurser samt därmed bidra till bättre miljö och
              hälsa.
            </item>
          </list>
        </div>
        <div xml:id="i-5DNBsiYRcc1yHc1mchqK8T" type="motContent">
          <head xml:id="i-4o9CXyEqJkWXV9CdZdWD7T" type="h1">
            Motivering
          </head>
          <p xml:id="i-4vv8CMJTEc3A579LyC2uJ7">
            Regeringen har tagit ett stort steg för att effektivisera biståndsinsatser
            samt också tydliggöra vikten av demokratisering, mänskliga rättigheter,
            miljö och jämställdhet i samband med biståndsinsatser. Det är
            ett bra grepp och kommer att kunna leda till en positiv utveckling.
          </p>
          <p xml:id="i-FFdPC8iXaFdegn18Pn6oJU">
            Ett av de viktigaste verktygen för att uppnå en välståndsökning
            och därmed minskad fattigdom handlar om ökat tillträde till de
            lokala marknaderna men också genom frihandel till en global marknad.
            Den protektionistiska jordbrukspolitik, med exportbidrag och tullar,
            som förts inom EU men också i övriga västländer har slagit ut
            möjligheter för de allra fattigaste ländernas bönder att få avsalu
            för sina produkter. Det är därför av allra största vikt att det
            blir en framgång i fortsatta WTO-förhandlingar, något som Sverige
            bör arbeta mycket hårt för.
          </p>
          <p xml:id="i-NEpyMsMwNJ8es586TuM2A6">
            Fattigdomen skördar fortfarande offer och skapar lidande för
            miljontals människor runtom i världen. Fortfarande lever knappt
            en miljard människor i extrem fattigdom, d v s på mindre än en
            dollar om dagen. I juli 2007 presenterade FN en halvtidsrapport
            för att granska utvecklingen för att uppnå FN:s millenniemål.
            Rapporten visar att framsteg gjorts för att halvera andelen människor
            som lever i extrem fattigdom. Detta mål är inom räckhåll i de
            flesta regioner förutom Afrika söder om Sahara, där möjligheterna
            att uppnå målet är minimala. Rapporten visar också på framgångar
            vad gäller andelen barn som går i skola, även i Afrika söder om
            Sahara.
          </p>
          <p xml:id="i-YQGq5C1xiEzfhrKEi2464h">
            Ett tydligt budskap i rapporten är att bristen på ökat bistånd
            omöjliggör att uppnå målen och att rika länder inte levt upp till
            sina åtaganden i millenniemål 8. Biståndet har sjunkit i verkliga
            tal med 5,1 procent mellan 2005 och 2006 (UNDP, 2007). Löftet
            från G 8-länderna att dubblera biståndet till Afrika söder om
            Sahara till år 2010 ser inte ut att infrias.
          </p>
          <p xml:id="i-7Hm5SuzLA1AfxqPKRoCzqQ">
            Sverige har ett generöst bistånd med 1 % av BNI. Sverige har
            också vidtagit konkreta åtgärder för att stärka effektiviteten
            i biståndet. Sverige är därmed ett ledande land i biståndssammanhang,
            inte minst inom EU som nyligen lagt fast en plan för att öka medlemsländernas
            bistånd till 0,7 % av BNI för de länder som inte redan ligger
            över detta mål.
          </p>
          <p xml:id="i-DqeCT4VPf6qVJvuBA3YSDF">
            Sverige, som ett föregångsland i biståndssammanhang, bör stimulera
            andra givarländer att också ta sitt ansvar och infria givna löften
            och därmed leva upp till ett högt biståndsmål.
          </p>
          <p xml:id="i-3soPzztrPNmzkT9o8KvQmr">
            Ytterligare steg kan tas för att säkra att biståndet stödjer
            fattigdomsbekämpning och en demokratisk utveckling i samarbetsländerna
            i enlighet med målsättningarna i svensk politik för global utveckling
            (PGU).
          </p>
          <p xml:id="i-EKrktJEmcARwgFuyQSyDkw">
            I samband med den nya inriktning som regeringen nu gör vad gäller
            biståndet förutsätter jag att biståndet i större utsträckning
            fokuserar på att bidra till FN:s millenniemål och att stärka demokratiutveckling
            i utvecklingsländer. Idag går stora summor av biståndet förlorat
            hela en tredjedel av EU-ländernas bistånd år 2006 (CONCORD, 2007)
            genom att det används till utgifter i Europa för andra ändamål,
            bland annat exportkrediter.
          </p>
          <p xml:id="i-GHVtUSQ7YqBm5APGAL6Vr">
            En central uppgift för biståndet är att stärka demokratiutveckling
            i samarbetsländerna. Bistånd bör ges med tydliga krav på att uppvisa
            resultat vad gäller stärkande av demokrati och mänskliga rättigheter.
            Resultaten bör utvärderas kontinuerligt.
          </p>
          <p xml:id="i-DVQHJ4LowWvYyJRkh3aiLk">
            Sveriges politik för global utveckling (PGU), och dess målsättning
            om att politiken ska genomsyras av ett fattigdoms- och ett rättighetsperspektiv,
            bör i större utsträckning ges en central roll för i alla politikområden.
            Mekanismer, däribland konsekvensanalyser, utvärderingar och bred
            dialog med olika aktörer i Sverige, bör stärkas för säkra att
            PGU genomsyrar alla politikområden.
          </p>
          <p xml:id="i-HaFTTmfgPGRhVLZmmMVL3y">
            Klimatproblematiken har tagits på ett allt större allvar i många
            länder tack vare senaste årets rapporter, där FN:s klimatpanels
            rapport IPCC samt den så kallade Sternrapporten speciellt kan
            nämnas. De väntade klimatförändringarna kommer att innebära extrema
            vädersituationer vad gäller torka, väta, blåst och temperaturer.
            De som kommer att drabbas allra hårdast är många människor i utvecklingsländerna.
          </p>
          <p xml:id="i-A3zDk9XCqNPrxpRbgXKz5w">
            Det är därför både nödvändigt och kan skapa nya möjligheter med
            miljöbistånd. Miljöbistånd kan medverka till en tekniköverföring,
            tillvaratagande av förnybara resurser samt bidra till en gemensam
            satsning att förhindra de svåraste klimatscenarierna och därmed
            skapa en bättre miljö och hälsa.
          </p>
        </div>
        <div xml:id="i-RmJY5QxAy9ttD4VzKZNcJw" type="signatureBlock">
          <list xml:id="i-2RwEaBvg5ELqXy27v7bjUU">
            <item xml:id="i-E3dwPGFuFKk5AFe11x4Cqx" who="i-24CbHNwsRznss4Yas6HseU" type="signature">
              Anita Brodén (fp)
            </item>
          </list>
        </div>
      </div>
    </body>
  </text>
</TEI>
