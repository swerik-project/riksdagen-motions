<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1968/mot_1968__ak__103/mot_1968__ak__103-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Motioner i Andra kammaren, nr 103 år 1968 5
          </p>
          <p>
            Nr 103
          </p>
          <p>
            Av herrar Lindberg och Johansson i Skärstad, om rätt till avdrag
            vid beskattningen för kostnad för hemhjälp
          </p>
          <p>
            Vårt samhälle befinner sig alltjämt i en snabb utveckling, så
            snabb att bristen på kvalificerad arbetskraft ofta gör sig påmind.
            Stängda avdelningar på våra lasarett med till följd härav ökad
            väntetid för vårdbehövande sjuka hör till bilden. Man har skyndat
            alltför fort med utvecklingen, menar somliga, men verkligheten
            är kanske snarare den att samhället dåligt utnyttjar sin kva-
            lificerade arbetskraft — exempelvis på sjukvårdens område. Det
            finns många hemmafruar med sjuksköterskeutbildning, vilka gärna
            skulle ta anställning åtminstone på halvtid, om bara kostnaderna
            för hemhjälp vore avdragsberättigade i självdeklarationen. Eftersom
            så inte är fallet, blir utgifterna för inkomstens förvärvande
            ofta större än den reala merin- komst som ett förvärvsarbete på
            halvtid innebär. Heltidstjänst kan kanske inte ifrågakomma, om
            familjen har minderåriga barn både före och i skol- åldern. Den
            dubbelarbetandes börda blir alltför tung eftersom lejd arbets-
            kraft i regel endast delvis kan ersätta en husmor. Dessa omständigheter
            torde synnerligen väsentligt bidraga till den nu- varande bristen
            på sjuksköterskor och en hel del annan utbildad arbets- kraft.
            Och vad värre är, bristen är ofta onödig. Det är dålig samhällsekonomi
            att inte utnyttja utbildad arbetskraft i det arbete vartill utbildning
            erhållits, och det måste betraktas som orim- ligt att begära att
            enskilda människor skall ikläda sig ekonomiska uppoff- ringar
            för sin yrkesutövning och samhällstjänst. Det vackra talet om
            valfrihet mellan hemarbete och förvärvsarbete är en tom fras så
            länge som ej legor för inkomstens förvärvande berättigar till
            avdrag i själv- deklarationen. Naturligtvis må kvinnans förvärvsavdrag
            fråndragas utgif- terna för inkomstens förvärvande, om avdragsrätt
            skulle beviljas. En annan omständighet som om möjligt än starkare
            motiverar en för- ändring i avdragsbestämmelserna vid självdeklaration
            rör den sociala sek- torn. Social trygghet hör till de förmåner
            som flertalet medborgare värderar mycket högt. Denna folkvilja
            har även regering och riksdag i ord och handling beaktat, men
            det finns dock vissa samhällsgrupper som blivit påtagligt eftersatta.
            Det gäller inte minst mödrar med hemmavarande min- deråriga barn.
            Deras ekonomiska situation kan vara brydsam nog i »nor- mala»
            fall, men när sjukdom stöter till blir förhållandena närmast ka-
          </p>
          <pb facs="riksdagen-motions-pdf/data/1968/mot_1968__ak__103/mot_1968__ak__103-002.pdf"/>
          <p>
            6 Motioner i Andra kammaren, nr 103 år 1968
          </p>
          <p>
            tastrofala. En faktor som därvidlag i hög grad bidrar till de
            ekonomiska trångmålen är utgifterna för lejd arbetskraft, som
            måste anlitas, och fram- för allt den omständigheten att dessa
            utgifter ej är avdragsgilla vid upp- rättandet av självdeklaration.
            Det är desto mer egendomligt som den del av inkomsten som åtgår
            till avlöning åt hemhjälp blir föremål för beskatt- ning en andra
            gång. Det rimmar illa med vårt samhälles sociala reformer att
            en av sjuk- dom drabbad vårdnadshavare eller en familj där husmor
            insjuknar blir straffbeskattad, om hemhjälp anlitas. Snarare borde
            väl bidrag utgå till att ge sysselsättning åt en som kanske annars
            är arbetslös. Vad här sagts beträffande legor vid sjukdom må även
            gälla vid fall av svag hälsa eller alltför tung arbetsbörda, om
            läkare på grund av dessa omständigheter ordinerar hemhjälp. Såväl
            behovet av utbildad arbetskraft som omsorgen om vår sociala trygghet
            talar för att en förändring av bestämmelserna för avdrag vid själv-
            deklaration är nödvändig i riktning mot generellt avdrag för de
            kostnader lejd arbetskraft betingar vid fall av förvärvsarbete,
            sjukdom, svaghet eller för stor arbetsbörda för vårdnadshavare
            av hemmavarande minderåriga barn.
          </p>
          <p>
            Med anledning av vad som ovan anförts hemställes,
          </p>
          <p>
            att riksdagen i skrivelse till Kungl. Maj:t måtte anhålla om
            snar utredning i syfte att förbättra möjligheten till avdrag för
            lejd arbetskraft vid fall av förvärvsarbete, sjukdom, svag- het
            eller för stor arbetsbörda för vårdnadshavare av hemma- varande
            minderåriga barn.
          </p>
          <p>
            Stockholm den 17 januari 1968
          </p>
          <p>
            Arne Lindberg (cp) Sven Johansson (cp) i Skärstad
          </p>
        </div>
      </div>
    </body>
  </text>
</TEI>
