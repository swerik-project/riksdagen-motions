<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202122-MJU-04568">
  <teiHeader>
    <fileDesc>
      <titleStmt>
        <title>med anledning av prop. 2021/22:168 En ökad differentiering av strandskyddet</title>
        <author corresp="i-3N8PrwPitEAyTqU29LRaim">av Jakob Olofsgård m.fl. (L)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2021/22:4568 av Jakob Olofsgård m.fl. (L)</title>
          <idno type="rdwebb">H9024568</idno>
          <rs type="number">4568</rs>
          <orgName type="comitteeAbbreviation">MJU</orgName>
          <ref type="dokument_url_text">http://data.riksdagen.se/dokument/H9024568/text</ref>
          <ref type="dokument_url_html">http://data.riksdagen.se/dokument/H9024568</ref>
          <ref type="dokumentstatus_url_xml">http://data.riksdagen.se/dokumentstatus/H9024568</ref>
          <ref type="docx">http://data.riksdagen.se/fil/9DD96FFB-CB07-4A41-9B60-32319BAE184E</ref>
          <ref type="pdf">http://data.riksdagen.se/fil/201C5608-467F-4AC1-9506-923E6F25CA91</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-3N8PrwPitEAyTqU29LRaim</idno>
            <name>Jakob Olofsgård</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="man">
            <idno>i-PyYxwdbw2KYpXyCWKWHmmT</idno>
            <name>Johan Pehrson</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="woman">
            <idno>i-Af4Qh6NyHu5cGbpwa97J5Y</idno>
            <name>Maria Nilsson</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="woman">
            <idno>i-HzxR5drvvumXGW3Fi7DiXX</idno>
            <name>Lina Nordquist</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="woman">
            <idno>i-UJJVMVCt6SsjV39Hi1tTYi</idno>
            <name>Gulan Avci</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="man">
            <idno>i-U6F8gqiuV2DEZN1aMhyDnJ</idno>
            <name>Christer Nylander</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="man">
            <idno>i-VBA6eUH2CpmPZFgqzCpt9N</idno>
            <name>Mats Persson</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="man">
            <idno>i-BUYvEhrSc9gnHcd6iS4eDJ</idno>
            <name>Allan Widman</name>
            <state type="partyAffiliation" ref="Q110857">
              <desc>L</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-AZnJiWhcoJfd2neiFo6DuD" type="basedOn"/>
        <correspContext corresp="i-AZnJiWhcoJfd2neiFo6DuD">
          <ref>Proposition 2021/22:168</ref>
        </correspContext>
        <correspAction xml:id="i-TXEgEYMbxMQiZH2rvXaLW5" type="signed"/>
        <correspContext corresp="i-TXEgEYMbxMQiZH2rvXaLW5">
          <note type="signatory" corresp="i-3N8PrwPitEAyTqU29LRaim"/>
          <note type="signatory" corresp="i-PyYxwdbw2KYpXyCWKWHmmT"/>
          <note type="signatory" corresp="i-Af4Qh6NyHu5cGbpwa97J5Y"/>
          <note type="signatory" corresp="i-HzxR5drvvumXGW3Fi7DiXX"/>
          <note type="signatory" corresp="i-UJJVMVCt6SsjV39Hi1tTYi"/>
          <note type="signatory" corresp="i-U6F8gqiuV2DEZN1aMhyDnJ"/>
          <note type="signatory" corresp="i-VBA6eUH2CpmPZFgqzCpt9N"/>
          <note type="signatory" corresp="i-BUYvEhrSc9gnHcd6iS4eDJ"/>
        </correspContext>
        <correspAction xml:id="i-KhR9SwQuCdcVqHxs9x3Hh8" type="submitted">
          <date when="2022-04-06"/>
          <time when="17:18:10"/>
        </correspAction>
        <correspAction xml:id="i-RDYCJSfmqYoGYUgymQSFfP" type="reviewed">
          <date when="2022-04-08"/>
          <time when="15:24:34"/>
        </correspAction>
        <correspAction xml:id="i-VVnc1arypmLPV46hzSeeV2" type="dismissed">
          <date when="2022-04-13"/>
        </correspAction>
        <correspAction xml:id="i-KPNSs3y1gtMLqpWFbZpmEC" type="referred">
          <date when="2022-04-19"/>
        </correspAction>
        <correspAction xml:id="i-NRzuFaPbGsLiFtSUnz28hm" type="assigned">
          <date when="2022-10-12"/>
          <time when="11:36:29"/>
        </correspAction>
        <correspContext corresp="i-NRzuFaPbGsLiFtSUnz28hm">
          <ref type="assignedTo">Miljö- och jordbruksutskottet</ref>
        </correspContext>
        <correspAction xml:id="i-CSpWADsorJW26EzdHyi8Xf" type="behandlas_i"/>
        <correspContext corresp="i-CSpWADsorJW26EzdHyi8Xf">
          <ref type="uppgift">2021/22:MJU27</ref>
          <ref type="ref_dok_id">H901MJU27</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">MJU27</ref>
          <ref type="ref_dok_titel">En ökad differentiering av strandskyddet</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div xml:id="i-VUdbNC2tHKUCBame8Mxfq9" type="motHeader">
        <div xml:id="i-4EE1ftVhXyL9Es4HaJfq82" type="motTitle">
          Motion till riksdagen 2021/22:4568 av Jakob Olofsgård m.fl. (L)
          med anledning av prop. 2021/22:168 En ökad differentiering av
          strandskyddet
        </div>
      </div>
      <div xml:id="i-JnJPWXGpkdXPsRifgwyH9n" type="motBody">
        <div xml:id="i-5btopyzcfwP13RZZnZFArt" type="motProposal" subtype="förslag">
          <head xml:id="i-Mv6DPbG8DWukad4paNnCtJ">
            Förslag till riksdagsbeslut
          </head>
          <list xml:id="i-Q6yxVpza5ze3sD82kQh8va" style="ol">
            <item xml:id="i-WnmzCtrTVWQ4f3aDgL5QXF">
              Riksdagen beslutar att 7 kap. 13 a § miljöbalken (1998:808) ges
              den lydelse som anges i motionens bilaga.
            </item>
            <item xml:id="i-3okCnvDj27pRiPSvTkqVuB">
              Riksdagen beslutar att 7 kap. 18 c § miljöbalken (1998:808) ges
              den lydelse som anges i motionens bilaga.
            </item>
            <item xml:id="i-MrTvxL3cALg6X96Wea9bLC">
              Riksdagen avslår den föreslagna ändringen i 19 kap. 3 b § miljöbalken
              (1998:808).
            </item>
          </list>
        </div>
        <div xml:id="i-S67WrRgdm3i6Ed6RNGnBaa" type="motContent">
          <head xml:id="i-JcEezYjp7notNCqjGgwuE9" type="h1">
            Motivering
          </head>
          <p xml:id="i-WHhKhccbRt4zGYzFt5H7fL">
            Liberalerna har länge arbetat för en modernisering av strandskyddet.
            Strandskyddet är viktigt för att värna den biologiska mångfalden
            och allmänhetens tillgång till stränder. Men dagens utformning
            fungerar inte väl, och hindrar byggande och landsbygdsutveckling.
            Strandskyddet måste bli mer flexibelt och bättre anpassat efter
            de lokala förhållandena. I områden med lågt exploateringstryck
            finns goda möjligheter att mjuka upp strandskyddet utan att detta
            motverkar naturvården och friluftslivet. Samtidigt behöver ett
            strikt strandskydd fortsatt tillämpas i områden där exploateringstrycket
            bedöms som mycket högt eller där andra synnerliga skäl föreligger.
          </p>
          <p xml:id="i-4ASZzBsLk46HreEypmQahe">
            Liberalerna anser därför att det finns skäl att öka möjligheten
            att bygga strandnära i glest befolkade delar av landet där en
            försiktig ökning av bebyggelsen längs stränderna kan ske utan
            egentlig inverkan på något av strandskyddets syften. Samtidigt
            kan vi konstatera att trots att den befintliga strandskyddslagstiftningen
            i praktiken förbjuder byggnation längs stränderna så är utvecklingen
            för flera av de miljömål som kopplar till stränderna otillfredsställande.
            Det är också viktigt att strandskyddet utformas på ett förnuftigt
            sätt så att det inte hindrar en varsam utveckling av levande samhällen
            också längs våra kuster och stränder.
          </p>
          <p xml:id="i-NVJGYYd3h4p8uVecCKPPV3">
            Propositionen lämnar i dessa avseenden en del att önska. Möjligen
            kan ett strikt strandskydd i områden med högt bebyggelsetryck
            förbättra situationen. Men som Svea hovrätt påpekar i sitt remissvar
            behöver oönskad exploatering i känsliga områden inte nödvändigtvis
            bero på att domstolarna tillämpat den hittillsvarande lagstiftningen
            alltför generöst. Det kan också vara så att den fortsatta exploateringen
            av stränderna beror på att områden bebyggs utan att dispens söks,
            att enskilda får felaktiga besked om behovet av dispens för en
            viss åtgärd och att felaktiga dispensbeslut inte överprövas. Om
            så är fallet skulle det behövas andra åtgärder än de som föreslås
            i propositionen för att åstadkomma en förbättring avseende miljömålen.
          </p>
          <p xml:id="i-6xNigyEnynyVbTEsUdf83X">
            Liberalernas bedömning är sammanfattningsvis att det finns oklarheter
            i propositionen. Dessa behöver utredas i samband med utskottets
            behandling. Konsekvenserna av diffusa skrivningar för de människor
            som lever och verkar i små lokalsamhällen längs kusten riskerar
            annars att bli långtgående. Under förutsättning att de oklarheter
            som finns i propositionen kan utredas på ett acceptabelt sätt
            lägger vi fram förslag för att göra ytterligare förenklingar i
            områden där strandskyddsintressena inte behöver förhindra ny bebyggelse.
          </p>
          <p xml:id="i-PojmGqNxddsPZVCd9AUHgs">
            Det är likaså viktigt att den utvärdering som regeringen föreslår
            ska redovisas senast fem år efter att de nya reglerna har trätt
            i kraft faktiskt genomförs.
          </p>
          <head xml:id="i-TshHfFisLiBH1J1ac6bQCZ" type="h2">
            Våtmarker som klimatåtgärd
          </head>
          <p xml:id="i-3Xdci684nSkameNCfmjPMV">
            Regeringen föreslår en ny bestämmelse, 7 kap. 13 a §, genom vilken
            regeringen skulle få rätt att meddela föreskrifter som undantar
            vissa insjöar och vattendrag från strandskydd. Det gäller våtmarker
            som anlagts för att minska näringsläckage till sjöar och hav.
            Det gäller dammar och våtmarker som anlagts för att förbereda
            jordbruket för torrperioder och för att öka ekosystemens resiliens
            mot torka. Det gäller också dammar och våtmarker som anlagts för
            att gynna den biologiska mångfalden.
          </p>
          <p xml:id="i-KqFH6US8QsnbBFyQidGBPr">
            Det som saknas i uppräkningen är våtmarker på tidigare utdikad
            torvmark som återställts för att minska utsläppen av koldioxid
            från marken. Att återväta utdikad torvmark är rätt genomfört en
            mycket kostnadseffektiv klimatåtgärd, särskilt på improduktiv
            skogsmark som är aktuell för slutavverkning. Återvätningen gynnar
            ofta den biologiska mångfalden och jordbrukets resiliens, men
            huvudskälet till att den genomförs kan likväl vara att minska
            koldioxidutsläppen från marken.
          </p>
          <p xml:id="i-RRNkLj3QRb6Ma48rPKeSUs">
            För att även dessa våtmarker ska omfattas av regeringens föreskriftsrätt
            och därmed säkerställa att inte strandskyddet blir ett hinder
            för återvätningen bör ordet ”klimatåtgärd” införas i den föreslagna
            paragrafen i 7 kap. Liberalernas förslag till lagtext återfinns
            i bilagan till denna motion.
          </p>
          <head xml:id="i-6NXG5vmcmHpJrWAk1QExWL" type="h2">
            Fritidshus utgör en del av bebyggelsetrycket
          </head>
          <p xml:id="i-F3skQzsEj5sWkh2gbAoCEK">
            Propositionen innehåller resonemang om bebyggelsetryckets betydelse
            för möjligheten att bevilja dispens från strandskyddet. En skärpning
            föreslås införas i 7 kap. 18 c § vad gäller möjligheten att bevilja
            dispenser ”inom områden av särskild betydelse för djur- och växtlivet
            eller inom områden där bebyggelsetrycket är högt eller efterfrågan
            på mark för fritidshusbebyggelse är mycket stor”.
          </p>
          <p xml:id="i-Lwve52sGUK76T9JYmS82JJ">
            Propositionens förslag till lagtext pekar alltså särskilt ut
            efterfrågan på mark för fritidshusbebyggelse. Denna efterfrågan
            bör mot bakgrund av de resonemang som förs i propositionen anses
            ingå i begreppet ”bebyggelsetrycket”. Regeringen skriver i propositionen
            (s. 51) att man gör bedömningen att efterfrågan på mark för fritidshusbebyggelse
            är en del av det totala bebyggelsetrycket. Att i 7 kap. 18 c §
            göra denna distinktion blir inkonsistent med propositionens föreslagna
            7 kap. 18 e § där fritidshusen får anses ingå i det totala bebyggelsetrycket.
          </p>
          <p xml:id="i-Co5RV1avJQpAMK8Nmi6Nh2">
            Även Lagrådet har framfört synpunkten att 7 kap. 18 c § och 7
            kap. 18 e § bör utformas likadant då tanken är att samma faktorer
            ska ha betydelse vid prövning enligt de två bestämmelserna.
          </p>
          <p xml:id="i-6ZTqXrXuAvD6rKtwhPgkF8">
            Orden ”eller efterfrågan på mark för fritidshusbebyggelse” bör
            strykas ur den föreslagna 7 kap. 18 c §.
          </p>
          <head xml:id="i-YXEwL4J3y122H9BDEFBLs7" type="h2">
            Kärnöar och mindre samhällen måste kunna utvecklas
          </head>
          <p xml:id="i-DCXY2PWD3vXdFS1Q9s39r5">
            Propositionen föreslår att strandskyddet, genom den nya 7 kap.
            18 c §, ska skärpas i stora delar av Sverige. Detta kan som nämnts
            ovan vara motiverat med tanke på den illavarslande utvecklingen
            för de naturskyddsintressen och miljömål som har koppling till
            strandskyddet.
          </p>
          <p xml:id="i-5zAhYAFLRsLsa9cq25afRv">
            Inom de områden som omfattas av den föreslagna skärpningen finns
            områden som är glest befolkade och delar problematik med andra
            glest befolkade delar av landet. Det rör framför allt öar med
            fast befolkning men även en del små samhällen på fastlandets kust.
            Från de här samhällena tar det lång tid att nå samhällsservice
            och man har höga kostnader för transporter. Flera av de här områdena
            ligger nära tätbefolkade områden, såsom flera av skärgårdarna
            på ost- och västkusten, men man är trots det avskuren från stadens
            service och utbud genom flera timmars resväg.
          </p>
          <p xml:id="i-4deS3B3BzzkqpDxVDLVL2u">
            De små lokalsamhällena på öar och längs kuster har stor betydelse
            för möjligheten att över huvud taget bo och verka i dessa områden.
            Små kustsamhällen liksom skärgårdarnas kärnöar måste kunna utvecklas.
            Det måste vara möjligt för butiken att bygga ut lagret. Det måste
            vara möjligt att bygga en gymnastiksal intill byskolan, företagen
            måste kunna bygga sådant som behövs för verksamheten och det måste
            vara möjligt att bygga nya bostadshus även i ett kustsamhälle
            som helt och hållet ligger mindre än 300 meter från stranden.
          </p>
          <p xml:id="i-9ai9FgfBUxqdM9HxxFwgXg">
            Det finns i dag ett antal särskilda skäl som kan vara skäl att
            upphäva eller bevilja dispens från bestämmelser i strandskyddslagstiftningen.
            Det första är att området som upphävandet eller dispensen avser
            ”redan har tagits i anspråk på ett sätt som gör att det saknar
            betydelse för strandskyddets syften”. I skärgårdarnas och kusternas
            småsamhällen är det här skälet i allra högsta grad tillämpligt.
            Om ett skydd inte går att motivera utifrån strandskyddets syften
            finns det ingen rimlighet i att göra de omfattande ingrepp i möjligheten
            att bedriva verksamhet eller använda sin mark som strandskyddet
            innebär.
          </p>
          <p xml:id="i-ELSVbb92nAGQs3dWGHewVk">
            Det är därför besynnerligt att de skärpningar som föreslås i
            7 kap. 18 c § andra stycket ska omfatta alla de särskilda skäl
            som följer av första stycket 1–4. Det första skälet handlar om
            de fall där en dispens eller ett upphävande inte på något sätt
            skadar strandskyddets syften. Det finns ingen anledning att inkludera
            det i skärpningen av prövningen.
          </p>
          <p xml:id="i-CChuPdGyMbRNXZViqVc2NC">
            Precis som Skärgårdarnas Riksförbund och Sveriges Kommuner och
            Regioner skriver i sina remissvar är det orimligt att vattennära
            områden som redan är bebyggda och ianspråktagna inte ska kunna
            få fortsätta att utvecklas.
          </p>
          <p xml:id="i-x5S5j5g4DMWCutDxb8c78">
            Propositionen markerar öppningar (s. 50) för att kunna utveckla
            de här samhällena, men det blir aldrig konkret. Genom att skäl
            1 är inkluderat i den skärpta prövningen i den föreslagna 7 kap.
            18 c § omöjliggörs i praktiken all utveckling av dessa för en
            levande kust och skärgård så viktiga samhällena.
          </p>
          <head xml:id="i-9t2MULHZFwU3i8ft5iXrhq" type="h2">
            Förslaget om att länsstyrelsen måste överpröva vissa dispenser
          </head>
          <p xml:id="i-MfWEgoxiam3njxDYx88CWE">
            Regeringen föreslår i den föreslagna 19 kap. 3 b § (miljöbalken)
            att länsstyrelserna alltid ska överpröva kommuners beslut om dispens
            från eller upphävande av strandskyddet i områden med lättnader
            i strandskyddet om de ligger inom de områden i södra Sverige och
            vid Höga kusten där propositionen föreslår att strandskyddet generellt
            ska skärpas. I övrigt ska länsstyrelsen bara överpröva beslut
            i fall där det finns skäl att anta att det saknas förutsättningar
            för ett undantag från strandskyddet eller det finns brister i
            handläggningen som haft betydelse för beslutet.
          </p>
          <p xml:id="i-BYsfStRF3gBBnDx2WMfRmX">
            Det är svårt att se varför det senare inte skulle räcka även
            för de få områden i södra Sverige och vid Höga kusten som eventuellt
            kan ha fått lättnader i strandskyddet. Ett läge där länsstyrelserna
            regelmässigt överprövar kommunernas beslut skulle innebära en
            längre och mer kostsam process till nackdel för den sökande. Det
            i kombination med att det inte skulle behövas några skäl för överprövningen
            gör att den föreslagna bestämmelsen får anses skulle utgöra ett
            oproportionerligt ingrepp för den sökande.
          </p>
          <p xml:id="i-L1DWK1XoT8mrPZP4aAc1DV">
            Vi noterar (prop. s. 112) att det saknas tillräckliga beredningsunderlag
            till förslaget. Det är inte en del av utredningen som föregått
            propositionen och det har inte varit på remiss. Propositionen
            bör i denna del avslås.
          </p>
          <head xml:id="i-QuEdkxhP6ETjMxyctVC96A" type="h2">
            Länsstyrelsens överprövning vid misstanke om fel
          </head>
          <p xml:id="i-MuDpUtXH9vnxTsBFRyqzqd">
            Länsstyrelsen ska redan enligt gällande lagstiftning ta ställning
            till om det finns något skäl att misstänka att en kommuns beslut
            att meddela dispens från eller upphäva strandskyddet vilar på
            felaktig grund och i så fall besluta om överprövning av kommunens
            beslut. Länsstyrelsen har tre veckor på sig att ta ställning till
            om det finns skäl att överpröva beslutet.
          </p>
          <p xml:id="i-5F5i6PGqZfMewJC3rhUk5f">
            Tyvärr förekommer det att länsstyrelser inte har möjlighet att
            undersöka ordentligt om det finns skäl att anta att kommunens
            beslut varit felaktigt.
          </p>
          <p xml:id="i-3bx1w3jrAEpGWkGf9JCgLy">
            Då länsstyrelsens beslut att överpröva innebär en förlängning
            av processen för den sökande och dessutom inte får överklagas
            är det viktigt att länsstyrelsen på något sätt kan styrka sin
            misstanke om att fel begåtts.
          </p>
          <head xml:id="i-X3YLHEK8sNEM1chksCiQL9" type="h3">
            Bilaga
          </head>
          <head xml:id="i-26ruVUdUCfYvMeVHc7ypsL" type="h1">
            Förslag till lag om ändring i miljöbalken (1998:808)
          </head>
          <p xml:id="i-CS4Soz2kf1ULMU1AzqKEok">
            Härigenom föreskrivs att 7 kap. 13 a §, 7 kap. 18 c §
            <ref xml:id="i-TapkdcxYefEJCPSLeNhnN2" target="i-956SykB6q3rXg3iT5ZdwV8">
              [1]
            </ref>
            och 19 kap. 3 b §
            <ref xml:id="i-9F3vXzoHo9qcvmH9MQzFvv" target="i-L2A7zWK2AHJSA7RLAKCqUj">
              [2]
            </ref>
            miljöbalken (1998:808) ska ha följande lydelse:
          </p>
          <table xml:id="i-McGtWSRZXYHiC2kvsja5nf">
            <row xml:id="i-Mu5wSpcm1VgXbjhrH7bqHK">
              <cell>
                Propositionens förslag
              </cell>
              <cell>
                Liberalernas förslag
              </cell>
            </row>
            <row xml:id="i-BBCkdyzhDmL7iX84khJHcn">
              <cell>
                7 kap. 13 a § Regeringen får meddela föreskrifter om att strandskydd
                inte ska gälla vid insjöar eller vattendrag som har anlagts eller
                restaurerats i huvudsakligt syfte att 1. minska näringsbelastningen
                på den lokala vattenmiljön, 2. genomföra en klimatanpassningsåtgärd,
                eller 3. skapa bättre förutsättningar för djur- och växtlivet.
              </cell>
              <cell>
                7 kap. 13 a § Regeringen får meddela föreskrifter om att strandskydd
                inte ska gälla vid insjöar eller vattendrag som har anlagts eller
                restaurerats i huvudsakligt syfte att 1. minska näringsbelastningen
                på den lokala vattenmiljön, 2. genomföra en klimatåtgärd eller
                en klimatanpassningsåtgärd, eller 3. skapa bättre förutsättningar
                för djur- och växtlivet.
              </cell>
            </row>
            <row xml:id="i-Ug4kASApr9wca1DBLBb3ff">
              <cell>
                7 kap. 18 c § Som särskilda skäl vid prövningen av en fråga om
                upphävande av eller dispens från strandskyddet får man beakta
                endast om det område som upphävandet eller dispensen avser 1.
                redan har tagits i anspråk på ett sätt som gör att det saknar
                betydelse för strandskyddets syften, 2. genom en väg, järnväg,
                bebyggelse, verksamhet eller annan exploatering är väl avskilt
                från området närmast strandlinjen, 3. behövs för en anläggning
                som för sin funktion måste ligga vid vattnet och behovet inte
                kan tillgodoses utanför området, 4. behövs för att utvidga en
                pågående verksamhet och utvidgningen inte kan genomföras utanför
                området, 5. är strandskyddat för att det ligger vid en liten insjö
                eller ett smalt vattendrag, om inte länsstyrelsen har beslutat
                att utvidga strandskyddsområdet på platsen, 6. behöver tas i anspråk
                för att tillgodose ett angeläget allmänt intresse som inte kan
                tillgodoses utanför området, eller 7. behöver tas i anspråk för
                att tillgodose ett annat mycket angeläget intresse. Inom områden
                av särskild betydelse för djur- och växtlivet eller inom områden
                där bebyggelsetrycket är högt eller efterfrågan på mark för fritidshusbebyggelse
                är mycket stor ska det, vid bedömningen av om det finns särskilda
                skäl enligt första stycket 1–4, beaktas att ett upphävande av
                eller en dispens från strandskyddet i ett sådant område inte får
                innebära att den långsiktiga tillgången till eller förutsättningarna
                för att bevara värdefulla strand- och vattenområden försämras.
                I 18 d § finns bestämmelser om vad man får beakta som särskilda
                skäl utöver det som anges i första stycket, om prövningen gäller
                ett sådant strandnära utvecklingsområde som avses i 18 e §.
              </cell>
              <cell>
                7 kap. 18 c § Som särskilda skäl vid prövningen av en fråga om
                upphävande av eller dispens från strandskyddet får man beakta
                endast om det område som upphävandet eller dispensen avser 1.
                redan har tagits i anspråk på ett sätt som gör att det saknar
                betydelse för strandskyddets syften, 2. genom en väg, järnväg,
                bebyggelse, verksamhet eller annan exploatering är väl avskilt
                från området närmast strandlinjen, 3. behövs för en anläggning
                som för sin funktion måste ligga vid vattnet och behovet inte
                kan tillgodoses utanför området, 4. behövs för att utvidga en
                pågående verksamhet och utvidgningen inte kan genomföras utanför
                området, 5. är strandskyddat för att det ligger vid en liten insjö
                eller ett smalt vattendrag, om inte länsstyrelsen har beslutat
                att utvidga strandskyddsområdet på platsen, 6. behöver tas i anspråk
                för att tillgodose ett angeläget allmänt intresse som inte kan
                tillgodoses utanför området, eller 7. behöver tas i anspråk för
                att tillgodose ett annat mycket angeläget intresse. Inom områden
                av särskild betydelse för djur- och växtlivet eller inom områden
                där bebyggelsetrycket är högt ska det, vid bedömningen av om det
                finns särskilda skäl enligt första stycket 2–4, beaktas att ett
                upphävande av eller en dispens från strandskyddet i ett sådant
                område inte får innebära att den långsiktiga tillgången till eller
                förutsättningarna för att bevara värdefulla strand- och vattenområden
                försämras. I 18 d § finns bestämmelser om vad man får beakta som
                särskilda skäl utöver det som anges i första stycket, om prövningen
                gäller ett sådant strandnära utvecklingsområde som avses i 18
                e §.
              </cell>
            </row>
          </table>
        </div>
        <div xml:id="i-9VS35Dz4Pd2qUHdsB3wnb5" type="signatureBlock">
          <list xml:id="i-9bkkyAFQwcMW27oqzDLPMT">
            <item xml:id="i-wipgRqccnpJD5Czvi8KtQ" who="i-3N8PrwPitEAyTqU29LRaim" type="signature">
              Jakob Olofsgård (L)
            </item>
            <item xml:id="i-T6i9UWV3XbjBtpaKt8v3Pu" who="i-PyYxwdbw2KYpXyCWKWHmmT" type="signature">
              Johan Pehrson (L)
            </item>
            <item xml:id="i-N34aewVPvf6zGeiu1CTW7i" who="unknown" type="signature">
              Maria Nilsson (L)
            </item>
            <item xml:id="i-NN2nUkk3Ga8BT72Yu7Nd6H" who="i-HzxR5drvvumXGW3Fi7DiXX" type="signature">
              Lina Nordquist (L)
            </item>
            <item xml:id="i-NFEtAjAHnnMRHsBBV69xhE" who="i-UJJVMVCt6SsjV39Hi1tTYi" type="signature">
              Gulan Avci (L)
            </item>
            <item xml:id="i-VPBoXdHN9QHftha3Aa1gjK" who="i-U6F8gqiuV2DEZN1aMhyDnJ" type="signature">
              Christer Nylander (L)
            </item>
            <item xml:id="i-6fT5Chc4b9kKFxnboAy6mj" who="i-VBA6eUH2CpmPZFgqzCpt9N" type="signature">
              Mats Persson (L)
            </item>
            <item xml:id="i-BGBJs9FaUkdzLQkGW3B5o7" who="i-BUYvEhrSc9gnHcd6iS4eDJ" type="signature">
              Allan Widman (L)
            </item>
          </list>
        </div>
        <div xml:id="i-StJk82w6H5PFbskTwoVCZ6" type="motNotes">
          <noteGrp xml:id="i-FVRt6k89GFqAF3qRXRBq94">
            <note xml:id="i-956SykB6q3rXg3iT5ZdwV8">
              [1] Senaste lydelse 2009:532.
            </note>
            <note xml:id="i-L2A7zWK2AHJSA7RLAKCqUj">
              [2] Senaste lydelse 2018:1407.
            </note>
          </noteGrp>
        </div>
      </div>
    </body>
  </text>
</TEI>
