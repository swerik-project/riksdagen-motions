<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1961--ak--00231">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1961/mot_1961__ak__231/mot_1961__ak__231-001.pdf"/>
      <fw xml:id="i-chiU4AZ9FyoGTxwHxLA1x">
        N7r 231—240 Motioner i Andra kammaren, nr 231 år 1961 1
      </fw>
      <div xml:id="i-HvSaeq7SbWjo2Fti2Xh2zt" type="motHeader">
        <div xml:id="i-2tj1yKP2Uqy7zyfox5XSwX" type="motTitle"/>
        <div xml:id="i-DmvWDb4poP7UUbKPbyHwU5" type="motSubmissionInfo"/>
      </div>
      <div xml:id="i-L7Din8hS8EytebYrwJEFcv" type="motBody">
        <div xml:id="i-VNFMYUHcxeyJjVqGEES3EC">
          <p xml:id="i-HzQns13499jyniC39gfXfb">
            Nr 231
          </p>
          <p xml:id="i-SJBw5SBmb82oTjv3Em4rx3">
            Av herr Hamilton, angående omarbetning i vissa hänseenden av
            27 $ värnpliktslagen.
          </p>
          <p xml:id="i-WC7FrVnVwNabjjNV5Q4ysw">
            Bestämmelserna om de värnpliktigas tjänstgöringstid finnas intagna
            i värnpliktslagen. I 27 $ 1 mom. nämnda lag återfinnas sålunda
            reglerna om den del av tjänstgöringstiden som betecknas som de
            värnpliktigas utbild- ningstid. Detta moment i lagen har fr.o.m.
            den 1 juli 1960 erhållit ny lydelse (se SFS 1960: 354). Reglerna
            rörande utbildningstiden för de vanliga värnpliktiga ävensom för
            de värnpliktiga, som uttagits till underbefäls- och underofficersutbild-
            ning, äro tvingade och det även i så måtto att uttagning till
            värnpliktig resp. till värnpliktigt underbefäl och värnpliktig
            underofficer sker tvångs- vis. Uttagningen till officersutbildning
            skall däremot ske först efter frivil- ligt åtagande. Detta senare
            förhållande framgår emellertid icke på något sätt av själva lagen.
            I denna angives (under B. andra stycket) blott, att den som uttagits
            till officersutbildning är skyldig att fullgöra viss ytterligare
            utbildning. Samma lagstiftningsteknik tillämpas även beträffande
            värnplik- tiga, som antagits för utbildning till reservofficer
            vid armén. Även dessa äro enligt lagen skyldiga att fullgöra viss
            tjänstgöring utöver den som den officersuttagne har att fullgöra.
            Beträffande vissa värnpliktiga vid flottan angives däremot uttryckligen
            i lagen (under C. andra stycket) att de endast efter frivilligt
            åtagande må undergå officersutbildning. I den mån sådant åtagande
            gjorts inträder emellertid skyldighet att underkasta sig den förlängda
            tjänstgöringen. Be- träffande värnpliktiga, som anmält sig till
            reservofficersutbildning vid ma- rinen eller flygvapnet, finnas
            inga regler i värnpliktslagen, liksom icke hel- ler beträffande
            sådan värnpliktig, som eljest anmält sig till utbildning för fast
            anställning, t.ex. till officer på aktiv stat. Den lagtekniska
            lösning, som här valts, måste betecknas som synnerligen otillfredsställande.
            Till att börja med bör utbildningstiden för den, som sökt fast
            anställning vid krigsmakten — det må vara som underbefäl, under-
            officer eller officer i reserven eller på aktiv stat — icke regleras
            i värn- pliktslagen. Att tvångsmässigt i lag bestämma utbildningstiden
            för per- soner, som Önska erhålla fast anställning i statstjänst,
            torde icke förekom- ma på något område. Den som påbörjat militär
            utbildning men vill byta lev- nadsbana bör rimligen ha möjlighet
            att avbryta sin på fast militär anställ- ning inriktade utbildning
            och förbereda annat yrkesval. Han blir självfallet därvid underkastad
            värnpliktslagens regler.
          </p>
          <p xml:id="i-BW3LDvSWdnoGoUqJUAtJpN">
            Bihang till riksdagens protokoll 1961.4 saml. Nr 231—240
          </p>
          <pb facs="riksdagen-motions-pdf/data/1961/mot_1961__ak__231/mot_1961__ak__231-002.pdf"/>
          <fw xml:id="i-TcAncBDiREPMPbNaonDSLK">
            2 Motioner i Andra kammaren, nr 231 år 1961
          </fw>
          <p xml:id="i-HK5AKBVUpLsTnV3gB3qV6y">
            Den här angivna principen har också iakttagits av lagstiftaren
            ehuru med det anmärkningsvärda undantaget att gruppen sökande
            till reservoffi- cer vid armén blivit särskilt utmärkt och fått
            sin utbildningstid lagreglerad. Denna sistnämnda bestämmelse bör
            med det snaraste utgå ur värnplikts- lagen, där den ej hör hemma.
            Lagen bör emellertid även omarbetas med avseende å reglerna beträffan-
            de de grupper, vilka frivilligt åtagit sig längre utbildning.
            Bestämmelserna böra så utformas, att — om vederbörande själv finner
            sig ej vilja fortsätta utbildningen eller han av överordnade av
            en eller annan orsak blir avförd från utbildningen — han icke
            skall vara nödsakad att gå kvar tjänstgörings- tiden ut i militär
            tjänst. De nuvarande reglerna synas vara i hög grad irra- tionella.
            Vidare måste de ha allvarligt rekryteringshämmande verkningar.
            Den som en gång anmält sig till utbildning vet, att han — oavsett
            vad som händer — icke kan räkna med annat än att få kvarstanna
            hela den för den ifrågavarande utbildningen i lagen bestämda tiden.
            Dylika stadganden måste verka avskräckande på den tveksamme. Vidare
            måste lagen så omformas, att det av den tydligt framgår att ut-
            tagning till officersutbildning sker endast efter frivilligt åtagande.
            Nu- varande avfattning synes möjliggöra tvångsuttagning. Värnpliktslagen
            är för närvarande under omarbetning. De här anmärkta inadvertenserna
            synas lämpligen kunna korrigeras i samband härmed. Under åberopande
            av det anförda hemställes, att riksdagen ville i skrivelse till
            Kungl. Maj:t anhålla att 27 $ värnpliktslagen måtte bliva föremål
            för omarbetning i de avseenden som ovan angivas.
          </p>
          <p xml:id="i-8SAScsP8GiNMzUzsiPAJbH" type="date">
            Stockholm den 25 januari 1961
          </p>
          <p xml:id="i-VuDzBGUqxYzipEvP7Ny2yk" type="signatureBlock">
            Fredrik-Adolf Hamilton
          </p>
        </div>
      </div>
    </body>
  </text>
</TEI>
