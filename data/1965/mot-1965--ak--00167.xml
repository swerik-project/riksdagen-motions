<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1965--ak--00167">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1965/mot_1965__ak__167/mot_1965__ak__167-001.pdf"/>
      <fw xml:id="i-WdvNPv6jStEAzDTHW8PRZR">
        8 Motioner i Andra kammaren, nr 167 år 1965
      </fw>
      <div xml:id="i-kreSftSSxAXiPXDHsxf14" type="motHeader">
        <div xml:id="i-PTtoP3kTvx2Be3SG7kPAYo" type="motTitle"/>
        <div xml:id="i-t2cZXudV1dbVQVkNJobkB" type="motSubmissionInfo"/>
      </div>
      <div xml:id="i-TCeyqFYVzTpuupxNd7MsSq" type="motBody">
        <div xml:id="i-Jhek3toYRg2a2j8sYGjV8D">
          <p xml:id="i-XbiMwTUF29zpCaPWpz9dp7">
            Nr 167
          </p>
          <p xml:id="i-5gYiEA388y5dDBAbSTBB6R">
            Av herr Källstad m. fl., angående det studiesociala stödet. (Lika
            lydande med motion nr 129 i Första kammaren)
          </p>
          <p xml:id="i-QdcorpFmrChj4dUKWafD6n">
            Vid förra årets riksdag fattades beslut om en omfattande upprustning
            av det studiesociala stödet till den studerande ungdomen. Vi har
            inte för av- sikt att f. n. på nytt ta upp den studiesociala frågan
            i hela dess vidd, vilken bl. a. omfattar det viktiga problemet
            om rätt till avdrag vid beskattning för amortering av studieskuld.
            Vi vill dock fästa uppmärksamheten på några viktiga delområden
            i problemkomplexet.
          </p>
          <p xml:id="i-7VbvycL9pgGmrqcgv9FcUj">
            Fria läroböcker
          </p>
          <p xml:id="i-BH2PtbueXSUPs1VFtwNLdo">
            Reformen på det direkta studiestödets område bör snarast kompletteras
            med en förbättring av det indirekta studiestödet och främst då
            införandet av fria läroböcker på gymnasium och fackskola. Ett
            införande av fria läro- böcker i samband med övergången till det
            nya gymnasiet och fackskolan skulle bidraga till att rasera de
            socialt betingade studiehinder som fortfa- rande föreligger. I
            diskussionen om fria läroböcker bör ihågkommas att lärobokskostna-
            derna för närvarande inte är jämnt fördelade över hela en gymnasists
            studie- tid. De är störst när eleven börjar i första ring och
            är även i fortsättningen i huvudsak koncentrerade till terminsstarterna.
            Det rör sig också om rätt stora belopp som den studerandes familj
            tvingas att betala. Kostnaderna för de läroböcker (exkl. lexika)
            som måste anskaffas vid studier i gymnasiets första ring har t.
            ex. beräknats till ca 175 kr. Vi vill uttala ett kraftigt principiellt
            förord för införandet av fria läro- böcker på fackskola och gymnasium.
            Emellertid måste viktiga problem som avvägning mellan s. k. gåvo-
            och läroböcker samt statsbidragens storlek bli föremål för utredning
            innan det är möjligt att genomföra en sådan reform. I samband
            med reformeringen av de gymnasiala skolorna uttalade särskilda
            utskottet med anledning av motioner från vårt håll att frågan
            om en sådan utredning bör prövas i lämpligt sammanhang. Vi vill
            understryka vikten av att en sådan utredning snarast kommer till
            stånd. I jämförelse med de stora belopp som samhället satsar på
            det direkta stu- diestödet (1965/66 förslagsanslag 415 milj. kr.)
            skulle införandet av fria läroböcker vara en relativt sett väsentligt
            mindre kostnadskrävande reform.
          </p>
          <p xml:id="i-PwXEc8QJrvrxn59uU7qQSX">
            Resebidrag för inackorderade elevers hemresor
          </p>
          <p xml:id="i-H693U5MVYMgjvp3yjC38nt">
            Det nu gällande studiehjälpsreglementet innefattar — till skillnad
            från de bestämmelser som gällde tidigare — inte någon möjlighet
            att ge bidrag
          </p>
          <pb facs="riksdagen-motions-pdf/data/1965/mot_1965__ak__167/mot_1965__ak__167-002.pdf"/>
          <fw xml:id="i-Nkue8AtKyevF8rGRkuU1M4">
            Motioner i Andra kammaren, nr 167 år 1965 9
          </fw>
          <p xml:id="i-E15ABXhfL2SsJm4cM82Cqa">
            till inackorderade elevers hemresor under terminen. Den kategori
            som stu- diehjälpsreglementet omfattar består till största delen
            av så unga människor att kontakten med hemmet och det stöd som
            föräldrarna utgör i de flesta fall är av utomordentligt stor betydelse.
            även de inackorderade eleverna bör därför enligt vår uppfattning
            beredas tillfälle att regelbundet besöka sina hem. Tyvärr är det
            inte möjligt för oss att nu ta ställning till frågan om hur ett
            resebidrag för här berörda grupp bör konstrueras. Vi anser dock
            att nästa års riksdag bör föreläggas förslag till bidragssystem
            som gör det möjligt för inackorderade elever att sex gånger per
            läsår besöka sina hem.
          </p>
          <p xml:id="i-HmEaDoE4MapupyM1PgMekU">
            Det inkomstprövade tillägget i studiehjälpsreglementet
          </p>
          <p xml:id="i-59j3xghSpL7HiCaW8p3vNS">
            Det inkomstprövade tillägget som regleras i $ 13 studiehjälpsreglementet
            har utformats så att en inkomstökning med något mer än 100 kr.
            i vissa fall leder till ett bortfall av 225 kr. i inkomstprövat
            tillägg. En så starkt mar- kerad tröskeleffekt är olycklig, och
            vi vill därför förorda införandet av supp- lementärbestämmelser
            av innebörd att reduktion av tillägget ej skall ske med mindre
            än att inkomsten ökat med minst 500 kr.
          </p>
          <p xml:id="i-TRWjeuJJM5FvBrDrpNyQD6">
            Studiestöd till studerande som kompletterar studentbetyg
          </p>
          <p xml:id="i-8B2s4WxU35ieBY5P5X52X9">
            En elevkategori har kommit att falla mellan studiehjälpsreglementets
            och studiemedelsförordningens tillämpningsområden, nämligen studerande
            som efter avlagd studentexamen eller motsvarande önskar komplettera
            sina studentbetyg före påbörjandet av de postgymnasiala studierna.
            För när- varande kan dessa inte komma i åtnjutande av vare sig
            studiemedel enligt studiemedelsförordningen eller studiehjälp
            enligt studiehjälpsreglementet. Komplettering av studentbetyg
            förekommer ofta för att korrigera ett linjeval i gymnasiet som
            inte leder fram till den av individen vid en se- nare tidpunkt
            önskade utbildningen. Av många skäl är det angeläget att samhället
            beredes rimliga möjligheter till förändring av studieinriktning
            vid övergång från gymnasiala till postgymnasiala studier. Respekten
            för individens rätt till önskad utbildning och samhällsnytta talar
            båda för detta. Sveriges förenade studentkårer har i skrivelse
            till ecklesiastikdeparte- mentet begärt att de kompletteringsstuderande
            skall infogas i något av de existerande studiesociala systemen,
            företrädesvis studiemedelssystemet. Härför talar bl. a. att kompletteringsstudierna
            i regel bedrivs på universi- tetsort och att de kompletteringsstuderande
            vad beträffar både ålder och studiesocial miljö oftast befinner
            sig i samma situation som studerande, vilka efter gymnasieutbildning
            fortsätter direkt till gymnasium eller hög- skola. Anknytningen
            till föräldraekonomien har i de flesta fall upphört. Vi ansluter
            oss till SFS uppfattning och föreslår att riksdagen i skrivelse
            till Kungl. Maj:t begär att nästa års riksdag föreläggs förslag
            till inordnande av de kompletteringsstuderande i något av de studiesociala
            systemen, före- trädesvis studiemedelssystemet.
          </p>
          <pb facs="riksdagen-motions-pdf/data/1965/mot_1965__ak__167/mot_1965__ak__167-003.pdf"/>
          <fw xml:id="i-PBsJaCDTaMazzhpB1yVjpb">
            10 Motioner i Andra kammaren, nr 167 år 1965
          </fw>
          <p xml:id="i-VGaEDaiEvc3B96fV4tV94F">
            Studiemedel till elever vid de fria kristna samfundens teologiska
            seminarier och liknande utbildningsanstalter Det nya studiemedelssystemet
            har konstruerats utifrån principen att sam- hällets stöd skall
            vara neutralt och att någon åtskillnad mellan olika grup- per
            av studerande inte bör göras efter försök till bedömning av utbildning-
            ens värde, förekomst av examina 0. d. Vi vill fästa uppmärksamheten
            på att skolöverstyrelsen enhälligt har förordat att det nya studiemedelssystemet
            även skall omfatta studerande vid de fria kristna samfundens teologiska
            seminarier och liknande utbild- ning med fast studiegång. Den
            prövning som här måste ske kan vara av samma slag som den som
            sker beträffande studieförbunden. Enligt vår mening bör elever
            vid de fria kristna samfundens teologiska seminarier erhålla studiemedel
            enligt studiemedelsförordningen.
          </p>
          <p xml:id="i-5FS8TdGHfABXSwiYR6enrL">
            Det inkomst- och behovsprövade tillägget för barn med frånskilda
            föräldrar De inkomst- och behovsprövade tilläggen i studiehjälpsreglementet
            är vad gäller barn till frånskilda föräldrar, där vårdnadshavaren
            ej är omgift, knutna till de frånskilda makarnas sammanlagda inkomster.
            I samband med införandet av det behovsprövade tillägget framhölls
            både från studiehjälps- utredningens och departementschefens sida
            att detta tillägg främst var av- sett för barn till ensamstående
            föräldrar. Mot denna bakgrund ter sig behandlingen av barn till
            frånskilda för- äldrar märklig. Trots att barnet endast tillhör
            vårdnadshavarens hushåll och oberoende av om något underhållsbidrag
            från den tidigare maken utgår anses barnets ekonomiska situation
            böra prövas med hänsyn tagen till båda föräldrarnas sammanlagda
            inkomst. Om modern t. ex. har vårdnaden om barnet och själv bara
            har en liten inkomst och därtill ett knappt tilltaget underhållsbidrag
            från fadern att leda och försörja sitt barn på, kan den frånskilde
            mannens inkomst beröva barnet rätt till inkomst- och behovs- prövad
            studiehjälp. Det nuvarande systemet skapar också administrativa
            problem. De tjänste- män som handlägger dessa ärenden får ägna
            stor tid åt att försöka utröna inkomsterna hos de frånskilda makar
            som inte har vårdnaden om barnen. Enligt vår mening bör — förutom
            vad som gäller den studerandes egna eller makes inkomster — endast
            vårdnadshavarens ekonomiska situation ligga till grund för inkomst-
            eller behovsprövat tillägg.
          </p>
          <p xml:id="i-TdBXGHqwXa2TMTspjHV5Kx">
            Resetillägg i studiehjälpssystemet Resetillägg enligt studiehjälpsreglementet
            utgår när avståndet mellan skolan och elevens bostad är mer än
            6 km fågelvägen alternativt 10 km färdvägen. Detta system är ett
            försök att mot varandra väga kraven på ad- ministrativ enkelhet
            och på rättvisa i stödet åt skolungdom med lång res-
          </p>
          <pb facs="riksdagen-motions-pdf/data/1965/mot_1965__ak__167/mot_1965__ak__167-004.pdf"/>
          <fw xml:id="i-LoNKgMymHnptDBBHLyRQaq">
            Motioner i Andra kammaren, nr 167 år 1965 11
          </fw>
          <p xml:id="i-EaSWjrnUELVvsex4CApEoP">
            väg. I den praktiska tillämpningen är det emellertid tveksamt
            om de nu gäl- lande bestämmelserna uppfyller dessa krav. Med nuvarande
            system måste i många fall både elevens färdväg och fågel- väg
            till skolan uträknas, vilket skapar administrativa problem. Vidare
            är de elever som bor på ett avstånd från skolan som fågelvägen
            är kortare än 6 km men ändå har relativt lång resväg, t. ex. 8
            km, missgynnade. Under riksdagsbehandlingen år 1964 av det studiesociala
            förslaget framkom — bl. a. från vårt håll — vissa farhågor för
            att resetilläggets konstruktion ej skulle tillgodose kraven på
            effektivitet och rättvisa. Vi vill därför betona vikten av att
            skolöverstyrelsen med särskild uppmärksamhet följer denna fråga
            under systemets inledningsskede. Under hänvisning till det ovan
            anförda hemställer vi, att riksdagen i skrivelse till Kungl. Maj:t
            måtte begära att nästa års riksdag föreläggs förslag till bidrag
            inom stu- diehjälpssystemets ram som gör det möjligt för inackorde-
            rade elever att sex gånger per läsår besöka sina hem, att riksdagen
            i skrivelse till Kungl. Maj:t måtte ge till känna vad i motionen
            anförts beträffande det inkomstprö- vade tillägget i studiehjälpssystemet,
            att riksdagen i skrivelse till Kungl. Maj:t begär att för- slag
            föreläggs riksdagen i syfte att inordna de komplette- ringsstuderande
            i något av de studiesociala systemen, före- trädesvis studiemedelssystemet,
            att riksdagen i skrivelse till Kungl. Maj:t begär att för- slag
            föreläggs riksdagen i syfte att inordna elever vid de fria kristna
            samfundens teologiska seminarier i studieme- delssystemet, att
            riksdagen i skrivelse till Kungl. Maj:t måtte begära utredning
            och förslag till 1965 års vårriksdag om sådan ändring av studiehjälpsreglementet
            att — i fall där vård- nadshavaren ej är omgift — rätten till
            inkomst- och be- hovsprövat tillägg för barn till frånskilda föräldrar
            icke påverkas av icke-vårdnadshavarens ekonomiska situation, att
            riksdagen i skrivelse till Kungl. Maj:t måtte ge till känna vad
            i motionen anförts beträffande resetillägg i stu- diehjälpssystemet.
          </p>
          <p xml:id="i-QKujvnKTQMWarqg3ZLHF1q" type="date">
            Stockholm den 25 januari 1965
          </p>
          <div xml:id="i-PEXnsecFDDSjjeavEUtD5w" type="signatureBlock">
            <p who="unknown" type="signature">
              Thorvald Källstad Sigvard Larsson Olle Westberg Cecilia Nettelbrandt
              Folke Nihlfors Brita Elmén Daniel Wiklund
            </p>
          </div>
        </div>
      </div>
    </body>
  </text>
</TEI>
