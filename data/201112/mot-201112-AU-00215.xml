<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201112-AU-00215">
  <teiHeader>
    <fileDesc>
      <titleStmt>
        <title>Långsiktigt och ambitiöst arbetsmiljöarbete</title>
        <author corresp="i-MMa2PA7yJ45qkfsEkcFqYb">av Christer Engelhardt (S)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Långsiktigt och ambitiöst arbetsmiljöarbete</title>
          <idno type="rdwebb">GZ02A215</idno>
          <rs type="number">A215</rs>
          <orgName type="comitteeAbbreviation">AU</orgName>
          <ref type="dokument_url_text">http://data.riksdagen.se/dokument/GZ02A215/text</ref>
          <ref type="dokument_url_html">http://data.riksdagen.se/dokument/GZ02A215</ref>
          <ref type="dokumentstatus_url_xml">http://data.riksdagen.se/dokumentstatus/GZ02A215</ref>
          <ref type="doc">http://data.riksdagen.se/fil/41F508F6-3886-4854-8013-93DF9A6CA8C0</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-MMa2PA7yJ45qkfsEkcFqYb</idno>
            <name>Christer Engelhardt</name>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-4r7fRRd1x77p1Rm8fBnsrC" type="signed"/>
        <correspContext corresp="i-4r7fRRd1x77p1Rm8fBnsrC">
          <note type="signatory" corresp="i-MMa2PA7yJ45qkfsEkcFqYb"/>
        </correspContext>
        <correspAction xml:id="i-64nzo8S953XZe7YcY4ZUf4" type="numbering">
          <date when="2011-09-30"/>
        </correspAction>
        <correspAction xml:id="i-GaYeQrQbdjj8zhiEsRr7zG" type="submission">
          <date when="2011-09-28"/>
        </correspAction>
        <correspAction xml:id="i-4p6qG6P4qFgXU9wwo3A5J8" type="transfer">
          <date when="2011-09-27"/>
        </correspAction>
        <correspAction xml:id="i-9tv1hLKQxc1Vn4DR2REto7" type="assigned"/>
        <correspContext corresp="i-9tv1hLKQxc1Vn4DR2REto7">
          <ref type="assignedTo">Arbetsmarknadsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="motProposal" subtype="förslag">
          <head xml:id="i-CKv7xKUVrig81dqg8oy9um">
            Förslag till riksdagsbeslut
          </head>
          <p xml:id="i-WAh2yUpNPApVZwLqdSm2Ha">
            Riksdagen tillkännager för regeringen som sin mening vad som
            anförs i motionen om att skapa förutsättningar för ett långsiktigt
            och ambitiöst arbetsmiljöarbete.
          </p>
        </div>
        <div type="motContent">
          <head xml:id="i-6xeFMREJmnvcv2TRgtwwoc" type="h1">
            Motivering
          </head>
          <p xml:id="i-8Fxuc3iRDZ8R5smLNSo23Y">
            En trygg och säker arbetsmiljö är en rättighet för var och en
            som är yrkesverksam i Sverige. Trots det så skadas eller dör ett
            stort antal människor varje år på sina arbetsplatser.
          </p>
          <p xml:id="i-H3ZVWq9zKGP6EftGPi9diy">
            För år 2010 har det till och med första kvartalet 2011 rapporterats
            och registrerats 104 000 arbetsskador, merparten av dessa arbetsolyckor,
            enligt statistik från Arbetsmiljöverket. Drygt 28 000 arbetsolyckor
            som medförde frånvaro från arbetet och nästan 52 000 som inte
            ledde till sjukfrånvaro har hittills anmälts. Till detta kommer
            13 500 olyckor på väg till eller från arbetet. Förutom olyckor
            har det anmälts 9 500 arbetssjukdomar. Jämfört med 2009 har antalet
            anmälningar gällande arbetsolyckor med frånvaro ökat med 11 procent
            och arbetssjukdomar med 3 procent.
          </p>
          <p xml:id="i-XjzmYPcAtWrFyJ38adsc1t">
            Flest olycksfall bland kvinnor orsakas av fall, medan förlorad
            kontroll leder till flest olyckor bland män. Den senare kategorin
            innebär att någon förlorat kontroll över en maskin, ett transportmedel,
            ett handverktyg, ett föremål eller ett tamdjur.
          </p>
          <p xml:id="i-L75qJ34J8iL8aLVTp9azz2">
            Av arbetssjukdomarna har ungefär hälften orsakats av belastningsfaktorer.
            Organisatoriska eller sociala faktorer svarar för var fjärde anmälan,
            en tredjedel bland kvinnor. Kemiska eller biologiska ämnen är
            orsaken i drygt en tiondel av anmälningarna.
          </p>
          <p xml:id="i-Vrbcbqzak3rMwi48k6HH5n">
            Under 2010 inträffade 54 dödsolyckor bland förvärvsarbetande,
            vilket kan jämföras med 40 dödsolyckor under 2009 och 68 under
            2008.
          </p>
          <p xml:id="i-QMfXLnZXLBvgNig1hPgsRN">
            För att bryta ner detta på länsnivå innebär det i ett län som
            mitt hemlän, Gotlands län, att antalet arbetsolyckor ökade i fjol
            enligt Arbetsmiljöverkets rapport. I fjol registrerades 164 arbetsolyckor
            bland anställda och egenföretagare som ledde till någon form av
            sjukfrånvaro, och det är 15 fler än året innan. Mest olyckor var
            det inom vård och omsorg (32 stycken), därefter följer tillverkning
            och utvinning (36 stycken) och sedan kommer byggverksamhet (21
            stycken).
          </p>
          <p xml:id="i-TXMFZUtRGrnqoCXFCbQZ6B">
            För ett litet län som Gotland kan sådana siffror vara negativa
            för samhällsutvecklingen och det är inte minst därför viktigt
            att det investeras bland annat i resurser till Arbetsmiljöverkets
            tillsyns- och informationsarbete, utbildning av skyddsombud, de
            regionala skyddsombudens verksamhet samt arbetslivs- och arbetsmiljöforskningen.
          </p>
          <p xml:id="i-9yTLUssgLDGfHuQHqwQfEz">
            Alla människor har rätt att arbeta i en trygg och säker arbetsmiljö
            som ger yrkesmässig och personlig utveckling och som främjar jämställdhet
            och en social gemenskap. Alla ska kunna avsluta ett långt yrkesverksamt
            liv med bibehållen fysisk och psykisk hälsa.
          </p>
          <p xml:id="i-Y1tzyF1npRDEK3tda96oS9">
            Därför är det viktigt att det skapas förutsättningar för ett
            långsiktigt och ambitiöst arbetsmiljöarbete, anpassat till ett
            föränderligt arbetsliv.
          </p>
          <p xml:id="i-Q9we7wMAwBY9CekkqhkEMM">
            En god arbetsmiljö handlar inte bara om fysisk miljö utan också
            om delaktighet i beslut på arbetsplatsen, inflytande över arbetstidens
            förläggning, ett gott partssamarbete, en väl fungerande arbetsorganisation,
            utvecklingsmöjligheter och tillgång till utbildning. En god arbetsmiljö
            gör det möjligt för fler att arbeta längre, vilket bidrar till
            en starkare gemensam välfärd. Friska arbetsplatser är positivt
            och avgörande för arbetstagarnas ställning i arbetslivet, för
            företagens utveckling och för samhällsekonomin.
          </p>
        </div>
        <div type="motSignatures">
          <list>
            <item xml:id="i-JiMceCeeyACGDzy6RsMyvL" who="i-MMa2PA7yJ45qkfsEkcFqYb">
              Christer Engelhardt (S)
            </item>
          </list>
        </div>
      </div>
    </body>
  </text>
</TEI>
