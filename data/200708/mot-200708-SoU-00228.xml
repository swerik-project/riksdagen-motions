<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200708-SoU-00228">
  <teiHeader>
    <fileDesc>
      <titleStmt>
        <title>Särskilt stöd till människor med psykisk sjukdom och missbruksproblem</title>
        <author corresp="i-HUjSZiwF294s3waLDaSH8f">av Agneta Berliner (fp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Särskilt stöd till människor med psykisk sjukdom och missbruksproblem</title>
          <idno type="rdwebb">GV02So228</idno>
          <rs type="number">So228</rs>
          <orgName type="comitteeAbbreviation">SoU</orgName>
          <ref type="dokument_url_text">http://data.riksdagen.se/dokument/GV02So228/text</ref>
          <ref type="dokument_url_html">http://data.riksdagen.se/dokument/GV02So228</ref>
          <ref type="dokumentstatus_url_xml">http://data.riksdagen.se/dokumentstatus/GV02So228</ref>
          <ref type="doc">http://data.riksdagen.se/fil/669EFCE3-51C8-4F16-8074-2CC269E03505</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-HUjSZiwF294s3waLDaSH8f</idno>
            <name>Agneta Berliner</name>
            <state type="partyAffiliation" ref="Q110857">
              <desc>FP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-HCgfrpN3wpDxcqoVxpt1WU" type="signed"/>
        <correspContext corresp="i-HCgfrpN3wpDxcqoVxpt1WU">
          <note type="signatory" corresp="i-HUjSZiwF294s3waLDaSH8f"/>
        </correspContext>
        <correspAction type="referral" xml:id="i-QKx5HeFErktx3K7ACKNxq8">
          <date when="2007-10-16"/>
        </correspAction>
        <correspAction type="dismissal" xml:id="i-DTPiggjksrHn6rHjr6CnPE">
          <date when="2007-10-16"/>
        </correspAction>
        <correspAction type="numbering" xml:id="i-AE1Ktxyoihghnp4q6KynKY">
          <date when="2007-10-02"/>
        </correspAction>
        <correspAction type="submission" xml:id="i-DidqYwjGVeYN339yFwadtR">
          <date when="2007-10-01"/>
        </correspAction>
        <correspAction type="transfer" xml:id="i-8Ytir2kGL3kEufay8amBag">
          <date when="2007-10-01"/>
        </correspAction>
        <correspAction type="assigned" xml:id="i-XGx4QrJtmcvABwJbFvNa3P"/>
        <correspContext corresp="i-XGx4QrJtmcvABwJbFvNa3P">
          <ref type="assignedTo">Socialutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="motProposal" subtype="förslag">
          <head xml:id="i-G7c6EbzhmDv1YVELDYRSBD">
            Förslag till riksdagsbeslut
          </head>
          <list style="ol">
            <item xml:id="i-K1WPfJ83vdvx8A3BX86K5e">
              Riksdagen tillkännager för regeringen som sin mening vad som
              anförs i motionen om att utreda behovet av en ansvarsgaranti för
              människor med psykisk sjukdom och missbruksproblem.
            </item>
            <item xml:id="i-DhND5ZsTJaw7QPuTpZcKH7">
              Riksdagen tillkännager för regeringen som sin mening vad som
              anförs i motionen om att ingen med psykiska problem och missbruk
              ska få avvisas från psykiatriska akutmottagningar.
            </item>
            <item xml:id="i-CY4ntWsonMtFGHchPdDoE9">
              Riksdagen tillkännager för regeringen som sin mening vad som
              anförs i motionen om att utbildning om missbruksberoende ska vara
              obligatorisk inom vårdyrkenas grundutbildning. 1
            </item>
          </list>
          <p xml:id="i-L9rgBNefWLKcvtz6oHKc2B">
            1 Yrkande 3 hänvisat till UbU.
          </p>
        </div>
        <div type="motContent">
          <head type="h1" xml:id="i-Tu5SpB5t4RRcD3uE4tcyUJ">
            Motivering
          </head>
          <p xml:id="i-8knAaALri24x9dHxqkFn9d">
            Människor som både lider av psykisk sjukdom och har missbruksproblem,
            så kallad dubbeldiagnos, tillhör antagligen de mest utsatta i
            vårt samhälle. 30 till 50 procent av psykiatrins patienter har
            någon form av missbruksproblem. Ofta är det de psykiatriska problemen
            som har föregått missbruket. Det finns också en hög förekomst
            av neuropsykiatriska funktionshinder bland tunga missbrukare.
            En stor del av dem som är hemlösa i vårt samhälle är också personer
            som lever med både missbruk och psykiatriska problem.
          </p>
          <p xml:id="i-NyouQyT7dCbBHHrCGaoRMZ">
            De kontaktpersoner som idag utses till hemlösa enligt LSS eller
            socialtjänstlagen gör en stor medmänsklig och samhällelig insats.
            Dessa kontaktpersoner ställs ofta inför många komplicerade situationer,
            både av mänsklig, administrativ och etisk karaktär. Därför är
            det viktigt att kommunerna uppmuntras att utse kontaktpersoner
            och att de erbjuds en bra introduktionsutbildning.
          </p>
          <p xml:id="i-LFgsEkEsqiUTdhrmyF9Wbp">
            Det var efter psykiatrireformen som det uppmärksammades att människor
            med dubbeldiagnos inte fick rätt vård. Efter det har flera projekt
            satts igång med fokus på denna problematik. Det har visat sig
            att satsningarna på många sätt fått bra resultat men att det stora
            problemet fortfarande är ansvarsfördelningen mellan kommuner och
            landsting. Skyddsnätet för personer med dubbeldiagnos är inte
            särskilt starkt idag och vården har svårt att tillgodose deras
            behov. Människor faller fortfarande mellan stolarna.
          </p>
          <p xml:id="i-VzMC6L46BaFezKa452a5BM">
            Det behövs därför en utarbetad strategi för att få samarbetet
            mellan landstingen och kommunerna att fungera. Ansvaret mellan
            de olika instanserna måste tydliggöras. Psykiatrisamordningen
            har uppmärksammat detta och föreslagit vård och stöd till personer
            med missbruk och psykisk sjukdom i integrerade former så att behandlingen
            av problemen sker på samma gång.
          </p>
          <p xml:id="i-MHFriNoQswYwY8QzJYvroz">
            Därutöver behöver en ansvarsgaranti införas som innebär att den
            verksamhet som upptäcker en person som lider av dubbeldiagnos
            har ansvar för att inom en vecka börja planera för behandlingen.
            Inom en månad ska behandlingen sedan sätta igång om behovet inte
            är akut. Om landstingen inte kan fullgöra sin uppgift bör en förstärkt
            vårdgaranti inträda så att patienten har rätt till vård inom ett
            annat landsting. Detta bör riksdagen ge regeringen tillkänna.
          </p>
          <p xml:id="i-Nc3pj7A3cb72svGvt94iBT">
            När någon söker sig till en psykiatrisk akutmottagning eller
            en enhet för missbruksvård ska enheten vara skyldig att ta emot
            patienten om inläggning behövs, alternativt se till att patienten
            får plats på annan klinik. Detta ska gälla oavsett om orsaken
            primärt är psykisk sjukdom eller beroende/missbruk. Detta bör
            riksdagen ge regeringen tillkänna.
          </p>
          <p xml:id="i-Af2v2YhDpsWuaY8HwNnXcA">
            Slutligen behövs mer kunskap generellt inom vården avseende missbruksberoende.
            Utbildning om missbruksberoende bör därför vara ett obligatoriskt
            kursmoment inom olika vårdyrkens grundutbildning. Detta bör riksdagen
            ge regeringen tillkänna.
          </p>
        </div>
        <div type="motSignatures">
          <list>
            <item xml:id="i-57PKSR5YrcEDYgD4zJXY1M" who="i-HUjSZiwF294s3waLDaSH8f">
              Agneta Berliner (fp)
            </item>
          </list>
        </div>
      </div>
    </body>
  </text>
</TEI>
