<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1973--01422">
  <teiHeader>
    <fileDesc>
      <titleStmt>
        <title>angående jordbrukspolitikens sidoeffekter inom andra samhällsområden.</title>
        <author>av herrar Olsson i Kil och Jonsson i Alingsås</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>angående jordbrukspolitikens sidoeffekter inom andra samhällsområden.</title>
          <idno type="rdwebb">FW021422</idno>
          <rs type="number">1422</rs>
          <ref type="dokument_url_text">http://data.riksdagen.se/dokument/FW021422/text</ref>
          <ref type="dokument_url_html">http://data.riksdagen.se/dokument/FW021422</ref>
          <ref type="dokumentstatus_url_xml">http://data.riksdagen.se/dokumentstatus/FW021422</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-XGgCQfA3Kci4uNfiMH5wvj</idno>
            <name>BILLY OLSSON</name>
            <state type="partyAffiliation" ref="Q110857">
              <desc>fp</desc>
            </state>
          </person>
          <person gender="man">
            <idno>i-Gcjbk3nJyjWXPaa2dm3MFR</idno>
            <name>ELVER JONSSON</name>
            <state type="partyAffiliation" ref="Q110857">
              <desc>fp</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-62haeMrGvZSmPzeThDBXUN" type="signed"/>
        <correspContext corresp="i-62haeMrGvZSmPzeThDBXUN">
          <note type="signatory" corresp="i-XGgCQfA3Kci4uNfiMH5wvj"/>
          <note type="signatory" corresp="i-Gcjbk3nJyjWXPaa2dm3MFR"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1973/mot_1973__1422/mot_1973__1422-001.pdf"/>
      <fw xml:id="i-3X9B6KVX4kWTsCDrED85uU">
        Mot. 1973:1422 4
      </fw>
      <div type="motHeader" xml:id="i-T3dX61Juop2jQeENC7jB8">
        <div type="motTitle" xml:id="i-BL8nVj8X62Gkq6WUU7n2Bo"/>
        <div type="motSubmissionInfo" xml:id="i-FBjFtBR75o7WAJDkyYLVZ8"/>
      </div>
      <div type="motBody" xml:id="i-9qsvJnLcwcMYB12Evuzsp4">
        <div xml:id="i-C7LzUR8fADMnFK27iTooDK">
          <p xml:id="i-EXrKprMg4Ske3PS56CgRqF">
            Nr 1422
          </p>
          <p xml:id="i-B2mKPnr8qFQaFaUGhe9MuP">
            av herrar Olsson i Kil och Jonsson i Alingsås angående jordbrukspolitikens
            sidoeffekter inom andra samhällsområden.
          </p>
          <p xml:id="i-QJKcpF6W7SnDLRWXLwfjZe">
            Enligt direktiven till 1972 års jordbruksutredning skall inte
            jordbruks- politikens sidoeffekter inom andra samhällsområden,
            t. ex. dess betydelse för miljö- och naturvård eller glesbygdens
            övriga näringsliv, behandlas av utredningen. Detta är enligt vår
            mening en brist. Genom det alltför snäva sektorstänkande som utmärker
            direktiven motverkas övergripande be- dömning av jordbrukets roll
            i samhället. Den svenska jordbruksnäringens utveckling är beroende
            av ett stort antal faktorer. Även om produktionens inriktning
            och avvägning i förhållande till konsumenternas behov är en av
            de viktigaste, torde det numera stå helt klart att jordbrukspolitikens
            målsättning måste diskute- ras under beaktande av ett flertal
            andra faktorer. Inhemsk produktion eller import är alternativ
            som måste granskas med hänsyn till de sidoeffekter som uppstår
            vid valet dem emellan och inte enbart med hänsyn till prisrelationerna.
            De stora olikheterna i fråga om produktionsbetingelserna mellan
            olika delar av vårt land måste mer än hittills beaktas. Om det
            t. ex. står klart att spannmålsproduktion ej kan göras lönsam
            på avsevärda arealer i norra Sverige, kan man ej därav utan vidare
            dra slutsatsen att åkermarken bör planteras med skog. En sådan
            slutsats kan dras först sedan det klarlagts att andra alternativ,
            t.ex. mjölk- eller köttproduktion, ej kan göras lönsamma. De senaste
            årens kraftiga nedgång i animalieproduktionen gör dessa bedömningar
            än mer motiverade. Om tyngdpunkten läggs på animalie- produktion,
            kan lönsamhet erhållas på relativt små åkerarealer. Därtill kommer
            att det s.k. deltidsjordbruket på många håll i vårt land är en
            naturlig driftsform, som av flera skäl är värd samhällets stöd.
            Vad händer om utglesningen av befolkningen nått ett läge, då inte
            heller andra yrkesutövare än bönder kan stanna kvar? Vi vet att
            rotvärde och lönsamhet i skogsbruket starkt påverkas av vägförhållanden
            och skogsmarkens belägenhet i förhållande till fast bebyggelse.
            Vi vet att skogens rotvärde sjunker till noll om avstånden blir
            för stora. En fortsatt nedläggning av jordbruksdriften — i och
            för sig välmotiverad på grund av driftens dåliga lönsamhet — kan
            följaktligen dra med sig att inte heller utnyttjandet av de stora
            skogstillgångarna i stora delar av vårt land i framtiden blir
            lönsamt. Detta är enligt vår mening en av de allvarligaste följderna
            av nu pågående befolkningsomflyttningar. Befolkningsomflyttningen
            orsakar emellertid i lika hög grad tätorts- problem. Vilka ekonomiska
            och sociala problem följer av befolkningens
          </p>
          <pb facs="riksdagen-motions-pdf/data/1973/mot_1973__1422/mot_1973__1422-002.pdf"/>
          <fw xml:id="i-33JgFAKjQxqQWy24v5Uzyu">
            Mot. 1973:1422 5
          </fw>
          <p xml:id="i-R4P2x2f68fQmMyL9fU9YTT">
            anhopning i storstäder och övriga tätorter? Tätortsbefolkningens
            krav på en dräglig miljö för den dagliga tillvaron har med all
            rätt under senare tid skjutits i förgrunden. Allt fler tätortsbor
            upplever veckoslutens och semesterns vistelse i en någorlunda
            ofördärvad och människovänlig natur som oumbärliga andningshål.
            Sverige har i detta hänseende ovärderliga tillgångar i jämförelse
            med de flesta andra industriländer. Men vi har all anledning att
            i tid fråga oss hur dessa tillgångar skall kunna utnyttjas om
            milsvida områden i framtiden helt kommer att sakna bofast befolkning.
            Den enligt prognoserna väntade igenläggningen av åkerjorden och
            minskningen av antalet brukningsdelar torde vara den starkast
            bidragande orsaken till den olyckliga utvecklingen. För dem som
            måste flytta innebär bytet av boendemiljö i regel en försämring.
            Även om stora svårigheter föreligger att i pengar värdera det
            öppna och naturliga landskapets betydelse för befolkningen i dess
            helhet — tätortsbefolknin- gen inräknad — bör enligt vår mening
            försök i den riktningen göras. Jordbruk och boskapsskötsel kanske
            rent av på längre sikt visar sig vara den billigaste formen för
            landskapsvård, även om de måste drivas i måttligt stora enheter.
            Mot den bakgrund vi nu tecknat finner vi det rimligt att bestämmelser-
            na för det statliga rationaliseringsstödet till jordbruket bör
            omprövas på två punkter. Dels bör kravet på en viss företagsstorlek
            mjukas upp, dels bör även s. k. deltidsjordbruk kunna få del av
            rationaliseringsstödet. Tar vi med den internationella livsmedelssituationen
            på litet längre sikt anmäler sig ännu fler frågor. Hur kommer
            lönsamhetsförhållandena mellan industriproduktion och livsmedelsproduktion
            att te sig när världens överbefolkade u-länder nått så långt i
            fråga om industrialisering och ekonomisk standard att befolkningen
            får råd att äta sig mätt? Hur kommer då träproduktionen på de
            skogsplanterade åkrarna att löna sig i jämförelse med livsmedelsproduktionen?
            Frågorna kan i dag inte ens antydningsvis besvaras. Men de bör
            mana till en viss försiktighet så att skogsplanteringen må förbehållas
            de marker, där man med säkerhet vet att maskinell jordbruksdrift
            över huvud taget inte är ekonomiskt försvarbar. Vi är medvetna
            om att betydande arealer av denna art fortfarande brukas, och
            vi har ingenting emot att dessa marker slås ut ur jordbruksdriften.
            Men när man tar sikte på en reducering av åkerarealen med en tredjedel,
            vilket skett i vissa mellansvenska län, då har man enligt vår
            mening gått för långt och glömt eller avstått ifrån att analysera
            slutresultatet av en sådan utveckling. De problem som i det föregående
            berörts kompliceras ytterligare av de omställningsförluster som
            uppstår då i jordbruket nedlagda kapital- resurser ej utnyttjas
            och då de nya arbetsplatserna kräver avsevärda kapitalinsatser,
            bl. a. för bostäder och service. Det måste mot bakgrunden av alla
            dessa problem vara fel att låta den framtida jordbrukspolitiken
            grundas huvudsakligen på bedömningar som gäller de svenska jordbrukdprodukternas
            konkurrenskraft gentemot produkter som på världsmarknaden bjuds
            ut till konstlade dumpingpriser.
          </p>
          <pb facs="riksdagen-motions-pdf/data/1973/mot_1973__1422/mot_1973__1422-003.pdf"/>
          <fw xml:id="i-CVGrorZUCrqYGoQWBP6VCk">
            Mot. 1973:1422 6
          </fw>
          <p xml:id="i-CyicnDxYWEE7oAFVA1jTy8">
            I den mån en mera allsidig bedömning, med hänsynstagande till
            ovan berörda faktorer, leder till slutsatser att ökat stöd bör
            ges till jordbruket uppstår en konflikt med konsumenternas berättigade
            krav på så billiga livsmedel som möjligt. Jordbrukets andel av
            de totala livsmedelskostna- derna har dock under senare år sjunkit
            kraftigt. Från 1960 till 1970 sjönk denna andel från 34,6 procent
            till 22,0 procent. Under samma tid har jordbrukets andel av konsumenternas
            totala utgifter för privat konsum- tion sjunkit från 10,2 procent
            till 6,1 procent. Nyssnämnda förändringar i jordbrukets andel
            av konsumenternas kostnader innebär att en viss prisförändring
            i jordbrukarledet har fått minskad effekt på konsumenternas kostnader.
            En så stor förändring som 10 procents höjning eller sänkning i
            jordbrukarledet påverkar således för närvarande levnadskostnaderna
            (konsumentprisindex) med ca 0,6 pro- cent. Under tiden 1950-1970
            har konsumentprisindex för alla varor och tjänster stigit med
            134 procent. Konsumentprisindex för alla livsmedel har stigit
            med 177 procent under samma tid, medan avräkningspriserna till
            jordbrukarna har stigit med endast 89 procent. Räknas dessa förändringar
            om i realpriser finner man att realpriserna för livsmedel i konsumentledet
            stigit med 18,4 procent, medan realpriser- na för jordbruksprodukter
            under samma tid sjunkit med 19,2 procent. De nu anförda siffrorna
            visar att jordbruksprisernas betydelse för konsumenternas totala
            levnadskostnader har reducerats ganska kraftigt under senare år.
            Under samma tid har de i denna motion berörda miljö- och naturvårdsproblemen
            ökat i aktualitet och styrka. Vårt land befinner sig ännu så länge
            i ett relativt gynnsamt läge. Men framtidsutsikterna för världen
            i stort, där världssvälten och industriproduktionens rovdrift
            på naturtillgångarna är de dominerande inslagen, gör det klart
            för oss att utvecklingen så snart som möjligt bör ledas in i nya
            banor. Av vad som här anförts bör enligt vår mening den slutsatsen
            dragas att den framtida jordbrukspolitiken måste utformas med
            större hänsyn än hittills till sina följdverkningar på längre
            sikt inom övriga samhälls- områden. Det är angeläget att jordbrukspolitikens
            sidoeffekter blir föremål för utredning. Med hänvisning till det
            anförda hemställer vi att riksdagen hos Kungl. Maj:t anhåller
            om att jordbruksutred- ningen ges tilläggsdirektiv om utredning
            angående jordbruks- politikens sidoeffekter inom andra samhällsområden,
            bl. a. glesbygdens övriga näringsliv, miljö- och naturvård samt
            livsmedelsberedskapen i ett globalt perspektiv.
          </p>
          <p xml:id="i-XffBDeD9rdUthQF6tsGfc6" type="date">
            Stockholm den 26 januari 1973
          </p>
          <p xml:id="i-Lp1MyvWDyYmoG7PK39qvFU">
            BILLY OLSSON (fp) ELVER JONSSON (fp) i Kil i Alingsås
          </p>
        </div>
      </div>
    </body>
  </text>
</TEI>
