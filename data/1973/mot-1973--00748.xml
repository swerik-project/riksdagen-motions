<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1973--00748">
  <teiHeader>
    <fileDesc>
      <titleStmt>
        <title>om ett program för ökad trafiksäkerhet.</title>
        <author>av herrar Helén och Fälldin</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>om ett program för ökad trafiksäkerhet.</title>
          <idno type="rdwebb">FW02748</idno>
          <rs type="number">748</rs>
          <ref type="dokument_url_text">http://data.riksdagen.se/dokument/FW02748/text</ref>
          <ref type="dokument_url_html">http://data.riksdagen.se/dokument/FW02748</ref>
          <ref type="dokumentstatus_url_xml">http://data.riksdagen.se/dokumentstatus/FW02748</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-Qz4kjjKSzCm5RwSxi2vkro</idno>
            <name>GUNNAR HELÉN</name>
            <state type="partyAffiliation" ref="Q110857">
              <desc>fp</desc>
            </state>
          </person>
          <person gender="man">
            <idno>i-PDvEfAmYAgGTBhkGvyY7F4</idno>
            <name>THORBJÖRN FÄLLDIN</name>
            <state type="partyAffiliation" ref="Q110832">
              <desc>c</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-LAXxzjLz5WzmKGVAK4hjsS" type="signed"/>
        <correspContext corresp="i-LAXxzjLz5WzmKGVAK4hjsS">
          <note type="signatory" corresp="i-Qz4kjjKSzCm5RwSxi2vkro"/>
          <note type="signatory" corresp="i-PDvEfAmYAgGTBhkGvyY7F4"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1973/mot_1973__748/mot_1973__748-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Motioner nr 748—750 år 1973 Mot. 1973 748-750
          </p>
          <p>
            Nr 748
          </p>
          <p>
            av herrar Helén och Fälldin om ett program för ökad trafiksäkerhet.
          </p>
          <p>
            Under tidsperioden 1950-1970 har en mycket snabb utveckling skett
            inom trafikområdet. Per tusen invånare har biltätheten ökat från
            49 år 1950 till 320 år 1970 eller i totalantal från 340 000 till
            2 500 000. Prognosen visar på en fortsatt ökning. Mellan åren
            1950 och 1970 har det totala godstransportarbetet i Sverige mer
            än tredubblats, från ca 15 miljarder till 54 miljarder tonkilometer.
            Persontransportarbetet har under perioden 1960-1969 ökat med i
            genomsnitt 4 miljarder personkilometer per år till ca 79 miljarder
            personkilometer år 1969. Den genomsnittliga trafikökningen beräknas
            under åren 1964—1970 ha uppgått till 55—60 Z på riksvägar, 40—50
            7 på genomgående länsvägar och 25—33 Z på övriga länsvägar. Den
            genomsnittliga ökningstakten på landsbygdens allmänna vägnät i
            dess helhet beräknas till knappt 6 76 per år. Samtidigt som trafikvolymen
            således ökat har relationerna mellan olika trafikslag visat en
            märkbar förändring. I 1957 års vägplan beräknades det totala inrikes
            persontrans- portarbetet 1965 till 40—45 miljarder personkilometer
            av vilket 30—35 miljarder skulle fördela sig på personbilar. I
            verkligheten uppgick totalsumman till 65 miljarder personkilometer
            1965 varav 55 miljarder på personbilar.
          </p>
          <p>
            Utvecklingen av trafikolyckor
          </p>
          <p>
            De senaste 10 åren har ca 1 200 personer dödats varje år genom
            trafikolyckor. Antalet skadade per år uppgår till minst 25 000.
            Det finns många undersökningar som tyder på att antalet skadade
            är mycket större. I detta sammanhang vill vi framhålla att den
            nuvarande statistiken beträffande trafikolyckor är synnerligen
            bristfällig. Det är nödvändigt att trafikolycksfallsstatistikkommittén
            påskyndar och utan dröjsmål slutför sitt arbete. Av samtliga manliga
            dödsfall år 1964 i ålderskategorin 20—24 år var 27 70 en följd
            av motorfordonsolyckor. För ålderskategorin 15—19 år var motsvarande
            siffra 42 Jo. I en av laborator Bertil Aldman utförd undersökning
            rörande åldersfördelningen för dödsfall inom olika trafikantgrupper
            beräknas för åren 1961—1966 3/4 av de trafikdödade i ålder 20—24
            år vara bilister. Bland de yngsta och de äldsta var fotgängarna
            vanligast. De svarade där för 3/4 av dödsfallen. Förutom de rent
            mänskliga lidanden som trafikolyckorna åstadkommer har de en samhällsekonomiskt
            stor bety- delse. Olika beräkningar av produktionsförluster, sjukvårdskostnader,
            materiella kostnader och administration visar en samhällsekonomisk
          </p>
          <p>
            1 Riksdagen 1973. 3 saml. Nr 748-750
          </p>
          <pb facs="riksdagen-motions-pdf/data/1973/mot_1973__748/mot_1973__748-002.pdf"/>
          <p>
            Mot. 1973:748 2
          </p>
          <p>
            förlust på 2,5 miljarder kronor per år på grund av trafikolyckor.
          </p>
          <p>
            Åtgärder för ökad trafiksäkerhet
          </p>
          <p>
            Samtidigt som trafiktätheten ökat och trafiken inom olika områden
            intensifierats har också trafiksäkerhetsarbetet ökat under de
            senaste åren. Nya metoder att komma till rätta med olycksutvecklingen
            har prövats såsom differentierade hastigheter, intensiva upplysningskampanjer,
            ökad utbildning etc. Även om dessa åtgärder i och för sig varit
            vällovliga och bidragit till att hålla olycksutvecklingen nere,
            har de dock inte på ett mera markant sätt kunnat sänka antalet
            trafikolyckor. Orsakerna till detta kan vara många. Enligt vår
            mening har de åtgärder som vidtagits på trafiksäkerhetsområdet
            inte varit tillräckligt planerade och samordnade för att ett fullgott
            resultat skulle kunna uppnås. Till en mycket stor del har de också
            varit alltför inriktade på enskilda faktorer i det komplexa system
            av komponenter som bidrar till trafikolyckornas uppkomst. Eftersom
            trafikolyckskostnaderna inte heller i debatten ställts i relation
            till de kostnader som är nödvändiga för att en effektiv bekämpning
            av trafikolyckorna skall kunna erhållas här de ekonomiska resurserna
            för trafiksäkerhetsarbetet alltid varit för små. Det förslag till
            målsättning för arbetet med ökad trafiksäkerhet som lades fram
            i en inom trafiksäkerhetsverket utarbetad promemoria anser vi
            är ett steg i rätt riktning på vägen mot ökad trafiksäkerhet.
            Under remissbehandlingen har emellertid från flera remissinstansers
            sida påvisats, att flera av förslagen inte är tillräckligt underbyggda
            och att därför ytterligare utredningar är erforderliga. Även om
            så är fallet anser vi att den parlamentariska arbetsgrupp som
            nu kommer att tillsättas bör kunna ta denna promemoria jämte remissutlåtandena
            som en utgångs- punkt för sitt arbete och göra de kompletterande
            utredningar som är nödvändiga. För att inte arbetet för ökad trafiksäkerhet
            skall försenas är det angeläget att arbetsgruppen successivt avger
            delbetänkanden. Gruppen bör i en första etapp behandla de åtgärder
            som inte behöver ett mera ingående utredningsarbete men ändå ter
            sig som lämpliga komponenter i ett trafiksäkerhetsprogram. I varje
            sådant sammanhang bör en bedömning göras av de resultat man kan
            förväntas uppnå genom förslagen i relation till kostnaderna för
            desamma.
          </p>
          <p>
            Trafikpolitiken
          </p>
          <p>
            Trafikpolitiken bör utformas så att de säkraste transportmedlen
            utvecklas kvantitativt på bekostnad av dem som innebär större
            risker i de delar av landet där det är praktiskt möjligt. Olycksfallsstatistiken
            visar att risken för passagerarna i kollektiva transportmedel
            är ca 1/10 av den för dem som färdas med enskilda trafikmedel.
            Kollektiva trafikmedlens andel av persontransportarbetet har sjunkit
            från 67,3 70 år 1950 till ca 15 1970.
          </p>
          <pb facs="riksdagen-motions-pdf/data/1973/mot_1973__748/mot_1973__748-003.pdf"/>
          <p>
            Mot. 1973:748 3
          </p>
          <p>
            En förutsättning för en övergång till ökad kollektivtrafik är
            att nya idéer vid utformning och konstruktion av kollektiva transportmedel
            prövas för att öka dessas attraktionskraft och ge möjlighet till
            jämställd konkurrens med individuella transportmedel. För att
            de kollektiva trafikmedlens konkurrenskraft skall stärkas och
            privatbilism i centrala stadsdelar motverkas, bör i större städer
            system med perifera, avgiftsfria parkeringsplatser vid kollektivtrafiklinjer
            och relativt höga parkeringsav- gifter i stadskärnorna tillämpas.
            Andra komponenter av trafikpolitisk art som arbetsgruppen behöver
            se över gäller tillåtna körtider för förare, maximilängder för
            lastbilar, bestämmelser om transportering av viss godstyp m. m.
            Här bör också frågor som gäller utformning av skatte- och försäkringssystemet
            och de möjligheter som finns att utforma detta, så att det premierar
            och stimulerar till varsam körning, undersökas.
          </p>
          <p>
            Trafikmiljön Redan nu kan man direkt peka på många åtgärder som
            kan vidtas för att förbättra trafikmiljön så att en trafiksäkerhetshöjande
            effekt erhålles. Vägens bredd, beläggning, vägens omgivning, belysning,
            anslutningar, skyltning etc. är faktorer där forskningen kan peka
            på insatser som innebär en trafiksäkrare miljö. När det gäller
            vägbredden vet man att olycksfallsfrekvensen, mätt i antal olyckor
            per miljon fordonskilometer, sjunker med ökad körbanebredd. I
            en svensk undersökning har den största skillnaden uppmätts beträffande
            vägar på 6 till 7 meters bredd. Motorvägarna har i regel 50—70
            7 lägre olycksfallsfrekvens än fyrfiliga vägar utan delade körbanor
            och korsningar i skilda plan. Den största delen av de svenska
            vägarna är vanliga, s. k. tvåfältsvägar. Undersökningar från dessa
            visar att olycksrisken minskar med ökad körbanebredd. Vägar med
            vägren visar också klart mindre olyckor än vägar utan vägren även
            om den är smal. En undersökning som statens vägverk, vägförvaltningen
            i Skaraborgs län gjort rörande trafikolyckor på riks- och genomgående
            länsvägar i Skaraborgs län åren 1968—1969 visar följande: På vägar
            med fullgod standard inträffade under åren 0,61 olyckor per miljoner
            fordonskilometer. På vägar med godtagbar standard inträffade 0,78
            olyckor per miljoner fordonskilometer och på vägar med icke godtagbar
            standard inträffade 1,03 olyckor per miljoner fordonskilome- ter.
            Siffrorna från Skaraborgsundersökningen bekräftas av andra liknande
            undersökningar. Vi anser därför att det är väsentligt att arbetsgruppen
            får möjlighet att systematiskt skaffa information och data om
            förhållandet mellan vägens standard och trafikolycksfallsriskerna.
            Dit här då inte bara vägens bredd utan också sådana faktorer som
            vägbeläggning, miljö i anslutning till vägen, stolpar, träd etc.
            Skärpta åtgärder i syfte att öka säkerheten i samband med skolskjutsar
            och att i övrigt skydda barn på väg till och från skolan måste
            komma till
          </p>
          <p>
            1" Riksdagen 1973. 3 saml. Nr 748-750
          </p>
          <pb facs="riksdagen-motions-pdf/data/1973/mot_1973__748/mot_1973__748-004.pdf"/>
          <p>
            Mot. 1973:748 4
          </p>
          <p>
            stånd. Det är också nödvändigt att säkerheten vid transport av
            miljöfar- liga produkter ökas. F.n: förekommer ofta kombinationen
            saltning och dubbdäck som halkbekämpningsmetod. Enligt vår mening
            är detta förenat med betydan- de trafiksäkerhetsrisker. Det forskningsarbete
            som påbörjats bör skynd- samt fullföljas. Ett väsentligt inslag
            i en förbättrad trafikmiljö är också att nya tätortsområden redan
            från början planeras så att de erfarenheter som föreligger från
            försök med separering och differentiering av trafiken tillvaratas.
            Gångtrafikanter skiljs från biltrafikanter och speciella cykel-
            trafikbanor anläggs. Olika trafikslag med olika mål och hastighet
            bör differentieras från varandra genom att fjärrleder skiljs från
            närleder. Liknande rekommendationer som de som gäller för nya
            bostadsområden bör också komma till användning då äldre områden
            saneras. Då nya trafikalstrande anläggningar av typ sjukhus, industrier
            och skolor skall anläggas, bör en förhandsgranskning från trafiksäkerhetssyn-
            punkt vara obligatorisk.
          </p>
          <p>
            Trafikövervakning
          </p>
          <p>
            De erfarenheter som föreligger från försök med utökad trafikövervak-
            ning är mycket positiva. Under de perioder då rikspolisstyrelsen
            under senare delen av 1960-talet fyrdubblade sina övervakningsinsatser
            gick olycksfallsfrekvensen ner med 3096. I samband med övergången
            till högertrafik och den intensiva trafikkontroll som då ägde
            rum sjönk också olyckstalen drastiskt. Målet för övervakningen
            måste vara att fortsätta trafikantutbildningen genom att nöta
            in riktiga körsätt. Dessutom skall trafikövervakningen identifiera
            och registrera olämpliga förare. De hastighetsbestämmelser som
            f. n. råder efterlevs i mycket liten utsträck- ning på grund av
            den bristfälliga övervakningen. På liknande sätt har det visat
            sig att respekten för rött ljus och kravet att släppa fotgängare
            före vid övergångsställen har avtrubbats i stor utsträckning på
            grund av bristande övervakning. Statistiken visar att hälften
            av de fotgängare som skadas i trafiken i Stockholm och Göteborg
            blir påkörda inom övergångsställena. Vid stickprovskontroller
            av utländska förares körningar genom Sverige och dessas fordon
            som då och då gjorts visar också att det förekommer i alltför
            hög grad brott mot både hastighetsbestämmelser och övrig trafiklagstiftning
            liksom att fordonen är i så undermåligt tekniskt skick att de
            inte skulle godkännas vid en svensk bilbesiktning. En effektivare
            övervakning skulle även inom detta område kunna leda till minskade
            trafikolyckor. Det är därför angeläget att arbetsgruppen får till
            uppgift att också se över i vilken utsträckning och under vilka
            former trafikövervakningen kan användas som ett led i bekämpandet
            av trafikolyckorna.
          </p>
          <pb facs="riksdagen-motions-pdf/data/1973/mot_1973__748/mot_1973__748-005.pdf"/>
          <p>
            Mot. 1973:748 5
          </p>
          <p>
            Fordonet
          </p>
          <p>
            Bilarna är ständigt föremål för förbättringar. Under de senaste
            åren har glädjande nog också säkerhetsdetaljer använts som försäljningsargu-
            ment. Fortfarande är dock högre hästkraftantal, större bagageutrymme
            osv. de dominerande inslagen i bilreklamen. I valet mellan en
            bilradio eller en strålkastarspolning för ungefär samma pris väljer
            de flesta bilköpare bilradion, Eftersom konsumenterna således
            inte i regel är villiga att betala för säkerhetsdetaljer på bilarna
            och bilfabrikanterna producerar för att tillfredsställa köparnas
            önskemål blir takten i bilarnas säkerhetsut- veckling alltför
            långsam. Här måste därför en hårdare lagstiftning till som kan
            föreskriva införandet av de detaljer och säkerhetskonstruktioner
            som bevisligen kan minska trafikolyckorna. Exempel på detta är
            de undersökningar som gjorts av Sveriges trafiksäkerhetsråd, vilka
            visar att säkerhetsbältet används endast av var tredje bilförare,
            Det råder stor enighet om att säkerhetsbälte i betydande utsträckning
            kan lindra verkningarna av en olycka. Därför måste åtgärder vidtas
            som leder till en allmän bältesanvändning. En lämplig metod kan
            då vara att utfärda bestämmelser som föreskriver tekniska anordningar
            i bilarna som förhindrar körning utan bälte eller påminner om
            detta på annat sätt. Den 1972 genomförda bilbälteskampanjen visar
            tyvärr att endast kortsiktiga vinster i form av ökad bältesanvändning
            kunde vinnas med den metoden. På liknande sätt måste frågan om
            obligatoriskt halvljus eller stadsljus prövas. Teoretiska diskussioner
            kan inte i längden få förhindra en lagstiftning om den säkerhetshöjande
            effekten av obligatorisk halvljuskör- ning klart kan påvisas.
            Andra säkerhetsdetaljer som bör komma med i ett totalprogram för
            ökad trafiksäkerhet är låsningsfria bromsar, effektivare stötfångare,
            brandsäkra bränsletankar m, m. Stora trafikrisker förekommer även
            på lastbils- och vägmaskinsidan. Långtradare som vid bromsning
            viker sig över vägen, släpvagnar som skär över halva trottoaren
            när dragbilen svänger, svajande och svängande släp osv. är exempel
            på sådana risker.
          </p>
          <p>
            Människan i trafiken
          </p>
          <p>
            Även om trafiksäkerhetsfrämjande åtgärder kan vidtagas i trafikmil-
            jön, trafikpolitik och fordonskonstruktion kvarstår ändå människan
            som den främsta olycksrisken. På grund av de felhandlingar som
            människor begår i trafiken uppstår olyckor av olika slag. Om trafikanterna
            vore tillräckligt omdömesgilla, informerade och kunniga skulle
            många olyckor kunna undvikas. Den första förutsättningen för att
            nå målet att nedbringa riskerna för människan som olycksfaktor
            i trafiken är välfungerande och effektiv trafikutbildning. Denna
            utbildning bör enligt vår mening börja redan i förskolan och sedan
            systematiskt följas upp genom de olika skolåren. En
          </p>
          <pb facs="riksdagen-motions-pdf/data/1973/mot_1973__748/mot_1973__748-006.pdf"/>
          <p>
            Mot. 1973:748 6
          </p>
          <p>
            förutsättning för att utbildningen skall bli effektiv är att
            målet preciseras, metoder och timtal bestäms, material konstrueras
            och lärare utbildas. Den nuvarande trafikutbildningens karaktär
            av cirkulärämne i grund- och gymnasieskola måste bytas ut mot
            en systematiserad och timtalsbestämd studiegång. Enligt vår mening
            bör det också vara möjligt att lägga in vissa etappmål i denna
            utbildning så att tonvikten läggs på att eleverna på lågstadiet
            lär sig gå i trafiken, på mellanstadiet att cykla och på högstadiet
            erbjuds möjlighet att erhålla ett kompetensbevis för moped. Körkortsutbildningen
            bör på samma sätt vara en integrerad del av trafikutbildningen
            inom gymnasieskolan, där ett intimt samarbete mellan skola och
            privata eller kommunala trafikskolor kan etableras inom läroplans
            och schemaområdet. Inom vuxenutbildningens ram bör det ges utrymme
            för uppfräsch- nings- eller kompletteringskurser om vissa moment
            som halkkörning och vinterkörning. Speciella kurser i trafikens
            grunder bör också anordnas för pensionärer som har särskilda svårigheter
            att klara den nuvarande intensiva trafiken, På samtliga utbildningsnivåer
            bör de resurser och möjligheter radio och TV erbjuder användas
            både för ren utbildning och för information som syftar till attitydpåverkan.
            Kvaliteten på utbildningen av trafiklärare måste höjas så att
            dessa lärarkategorier jämställes med övriga lärare i gymnasieskolan.
            Under- visningen som metod i utbildningen för trafiklärare måste
            avpassas efter de förändringar i elevernas allmänna kunskaps-
            och studienivå som följer av skolreformerna. För förare i tung
            lastbilstrafik, utryckningsfordon m, m. bör obligatoriska, speciella
            utbildningsvägar skapas inom gymnasie- skolans ram, De bestämmelser
            som f. n. reglerar den rena körkortsutbildningen bör också ses
            över så att utbildningen erbjuder en så bra förutsättning som
            möjligt för ett gott trafikantbeteende. Undervisningen bör bedrivas
            under realistiska förhållanden och obligatoriskt omfatta också
            halk- körning och mörkerkörning. Kommuner och landsting bör uppmuntras
            att i samarbete med varandra och trafikorganisationer anlägga
            särskilda körträningsbanor med möjligheter till halkkörning, såsom
            redan skett på många håll i landet. Förutom de undervisningsmoment
            som traditionellt ingår i körkortsutbildningen bör också speciella
            avsnitt ingå som syftar till att göra det möjligt för de blivande
            bilförarna att bättre förstå små barns trafikreaktioner och på
            så sätt kunna eliminera olycksrisker för dessa. Arbetsgruppen
            bör således enligt vår mening bearbeta frågan om hur trafikanter
            av olika slag skall utbildas. Utan hänsyn till tidigare vedertagna
            och för en lägre trafikintensitet avpassade arbetsformer bör nya
            metoder som motsvarar dagens krav prövas. På samma sätt bör arbetsgruppen
            undersöka olika vägar att genom upplysning och informa- tion nå
            ut till redan utbildade trafikanter för att ge dessa fortbildning
            inom olika avsnitt så att ett säkrare trafikbeteende kan erhållas.
            Ett akut problem som kan nämnas i sammanhanget gäller svårigheten
            att få unga mopedförare att använda hjälm i trafiken trots att
            man vet att det
          </p>
          <pb facs="riksdagen-motions-pdf/data/1973/mot_1973__748/mot_1973__748-007.pdf"/>
          <p>
            Mot. 1973:748 7
          </p>
          <p>
            förhindrar många svåra olyckor. Här kan i kombination med information
            och upplysning olika metoder användas som t. ex. lagstiftning,
            varierande försäkringspremier, krav på kompetensbevis etc.
          </p>
          <p>
            Trafiklagstiftning
          </p>
          <p>
            En övergripande målsättning vid trafiklagstiftningen måste vara
            att förankra de bestämmelser som skall reglera trafiken i det
            allmänna rättsmedvetandet. Försöket med de differentierade hastighetsbegräns-
            ningarna är från den synpunkten sett riktig. En mera noggrann
            analys av vilka hastigheter som lämpar sig för olika vägar i förhållande
            till vägbredd, vägstandard och trafikintensitet skulle dock behöva
            göras. Hastighetsbegränsningar till 70 km i timmen som inte övervakas
            blir på sikt förödande för trafikmoralen. Arbetsgruppen bör därför
            undersöka möjligheterna att införa ett system med en högsta tillåten
            hastighet och därmed rekommenderade bashastigheter, fastställda
            med hänsyn till vägens kvalitet, trafikmängd osv. På så sätt skulle
            en bättre överens- stämmelse mellan reella och av bilisten upplevda
            trafikrisker kunna erhållas. Vid trafikfällor och på kortare vägavsnitt
            där olycksfrekvensen är hög borde däremot hård hastighetsbegränsning
            kunna införas. Arbets- gruppen bör också pröva möjligheten till
            differentierade hastigheter vid olika tider på dygnet så att bilisterna
            tillåts hålla högre hastighet om trafikfrekvensen är lägre.
          </p>
          <p>
            Ett samordnat trafiksäkerhetsarbete
          </p>
          <p>
            Enligt vår mening är tillsättandet av en parlamentarisk arbetsgrupp
            i trafiksäkerhetsfrågor ett första steg i riktning mot en ökad
            samordning av det nu alltför splittrade trafiksäkerhetsarbetet.
            De olika organ som nu verkar på detta fält arbetar ofta helt fritt
            i förhållande till varandra och i vissa fall t. o. m. förbi eller
            rent av emot varandra. Som exempel kan nämnas att på riksplanet
            frågor rörande trafiksäkerhet handläggs av bl. a. trafiksäkerhetsverket,
            rikspolisstyrelsen, statens vägverk, statens planverk samt statens
            väg- och trafikinstitut. Flera frivilliga organisationer och sammanslutningar
            arbetar också på samma nivå, t.ex. NTF, Trafikförsäkringsföreningen,
            Svenska väg- föreningen, motororganisationerna och Cykel- och
            mopedfrämjandet. På det regionala planet ansvarar länsstyrelse,
            länspolischef, länstrafik- grupp och länsarkitekt, vägförvaltning
            m. fl. för trafiksäkerhetsarbetet. Inom kommunen ligger ansvaret
            på kommunstyrelse, byggnadsnämnd, trafiknämnd, trafiksäkerhetskommitté
            m. fl. Denna riksförgrenade rika flora av organ och institutioner
            bör enligt vår mening kunna bidra till ett konstruktivt arbete
            dels genom att sakkunskap från olika samhällsområden finns representerad,
            dels genom att kontaktnätet till de enskilda medborgarna genom
            organens mångfald och speciella uppgifter är välutvecklat. För
            att effektiva resultat skall erhållas måste dock en samordning
            ske och därvid en huvudman ha det huvudsakliga och översiktliga
            ansvaret för planering och genomförande.
          </p>
          <pb facs="riksdagen-motions-pdf/data/1973/mot_1973__748/mot_1973__748-008.pdf"/>
          <p>
            Mot. 1973:748 8
          </p>
          <p>
            En mycket väsentlig uppgift för den parlamentariska arbetsgruppen
            blir således enligt vår mening att se över möjligheterna till
            en samordning av de insatser som f. n. från olika håll görs för
            trafiksäkerhetsarbetet. De mellan Kommunförbundet, trafiksäkerhetsverket,
            rikspolisstyrelsen, väg- verket och NTF pågående förhandlingarna
            för att utreda frågan om inrättande av ett särskilt kommunalt
            förvaltningsorgan för trafiksäkerhet, trafikreglering m. m. bör
            också intensifieras så att det snarast möjligt kan leda till en
            samordning av trafiksäkerhetsarbetet på det kommunala planet.
            Ansvaret för att någon verkligt framåtsyftande och konstruktiv
            planering på trafiksäkerhetsområdet inte förekommer vilar enligt
            vår uppfattning på regeringen. Orsakerna till svårigheterna är
            naturligtvis många. Till viss del kan de bero på att en stor del
            av landets invånare inte har förstått allvaret i trafiksituationen.
            Den allmänna opinionen är inte mogen för mera genomgripande förslag
            inom detta område. Trots att var tredje person riskerar att skadas
            i trafiken under sin livstid resonerar många människor utifrån
            tron att olyckan alltid drabbar någon annan. De som råkar ut för
            olyckor är också oftast en alltför heterogen grupp för att kunna
            skapa någon verkligt effektiv opinion. I många fall har de inte
            heller just på grund av olyckan längre någon möjlighet att påverka
            utvecklingen. I det läget anser vi det angeläget att staten tar
            på sig ansvaret och griper in för att radikalt åstadkomma en förbättring.
            Vi anser det därför värdefullt att riksdagen biföll vårt förslag
            i motion 1972:1195 om inrättande av en parlamentarisk sammansatt
            grupp med uppgift att utarbeta program innehållande mål, resurser,
            metoder och tidsplan för en samordnad satsning i syfte att åstadkomma
            en minskning av trafik- olyckorna. Vi bedömer det emellertid som
            angeläget att arbetsgrupperna under sitt pågående arbete kontinuerligt
            avlämnar delbetänkanden som kan leda till omedelbara förbättringar
            inom de områden dessa betänkan- den gäller så att inte trafiksäkerhetsarbetet
            lamslås i avvaktan på en långsiktig utredning. I föreliggande
            motion har vi visat på några områden där gruppen har möjlighet
            att komma med förslag, och med de resurser som ställs till arbetsgruppens
            förfogande bör det också finnas möjlighet att skaffa fram de data
            som erfordras som underlag för riktiga beslut inom detta område.
            Med hänvisning till det anförda hemställes att riksdagen hos Kungl.
            Maj:t begär att motionen överlämnas till den parlamentariskt sammansatta
            arbetsgrupp som kommer att tillsättas i syfte att utarbeta program
            för ökad trafiksäkerhet.
          </p>
          <p>
            Stockholm den 25 januari 1973 GUNNAR HELÉN (fp) THORBJÖRN FÄLLDIN
            (c)
          </p>
        </div>
      </div>
    </body>
  </text>
</TEI>
