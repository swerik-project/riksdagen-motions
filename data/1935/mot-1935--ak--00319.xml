<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1935--ak--00319">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1935/mot_1935__ak__319/mot_1935__ak__319-001.pdf"/>
      <fw xml:id="i-KuxhwjxWxs1Z6cZiqjSo9p">
        Motioner i Andra kammaren, Nr 319. 1
      </fw>
      <div xml:id="i-3uo2t5S8tCozKDQrvvTS83" type="motHeader">
        <div xml:id="i-GCz3AzYREqUEdz2iPkYwEZ" type="motTitle"/>
        <div xml:id="i-PifFHPq2sxTHBXVT2aK5hf" type="motSubmissionInfo"/>
      </div>
      <div xml:id="i-GWTSLahxr48VnJ4p6kWk1D" type="motBody">
        <div xml:id="i-D381dPn742YrakUYRNwrim">
          <p xml:id="i-bWU5Ggugyan7swqbZuiCt">
            Nr 319.
          </p>
          <p xml:id="i-75X92kDoHxmrTSAHjfak5E" type="titleString">
            Av herr Hillgård, om ändring eller förtydligande av bestämmelserna
            om B-skatt.
          </p>
          <p xml:id="i-5vEEQgvVFpN3W9vLxQGfwY">
            Under åren 1920—1926 uttogs av inländska aktiebolag och solidariska
            bank- bolag en speciell inkomstskatt, den s. k. B-skatten. Denna,
            vilken till det yttre konstruerades såsom ett supplement till
            den vanliga inkomst- och förmögenhets- skatten, under förenämnda
            period benämnd A-skatten, var som bekant avsedd att träda i stället
            för den skatt, som av delägare i bolag erlades för utdelning från
            desamma. Enligt den år 1919 införda bestämmelsen i 1910 års numera
            upphävda förordning om inkomst- och förmögenhetsskatt 19 $ 2 mom.
            skulle B-skatten utgå med viss procent av ett grundbelopp, vilket
            utgjorde två kronor för varje fullt hundratal av den del av vederbörande
            bolags nästföregående år till A-skatt taxerade inkomst, som icke
            i vanlig ordning utdelades till delägarna, dock efter avdrag för
            de kronoutskylder, som belöpte på sistnämnda inkomst. (För försäkringsbolag
            skulle ske visst ytterligare avdrag.) Samtidigt med införandet
            av beskattningen såsom sådan gavs också bestäm- melser om restitution
            av erlagd B-skatt under vissa förhållanden. Dessa be- stämmelser
            återfinnas i 19 $ 3 mom. ovannämnda förordning och innefattade,
            att i den mån enligt 2 mom. beskattade tillgångar i vanlig ordning
            utdelades bolaget skulle äga rätt åtnjuta restitution i en mot
            B-skattens påläggande j huvudsak svarande utsträckning. Emellertid
            upphörde B-skatten som ovan antytts att utgå med år 1926. Man
            hade då kommit så långt i arbetet med den form för beskattning
            av bolags be- sparade vinstmedel, vilken sedan under benämningen
            utskiftningsskatt antogs av 1927 års riksdag (förordning den 27
            juni 1927), att B-skatten ansågs kunna försvinna ur skattesystemet.
            Dess relativt korta livstid och den omständigheten att den avlöstes
            av en skatt med helt annan konstruktion och annat verknings- sätt
            visar, att B-skatten hade en provisorisk karaktär. Man torde ock
            numera vara tämligen på det klara med, att B-beskattningen icke
            utgjorde någon lyck- lig form för ordnandet av dubbelbeskattningen
            å bolagsvinster; framför allt har detta blivit uppenbart genom
            de utomordentliga svårigheter, som uppstått i avseende å tillämpningen
            av bestämmelserna om restitution av B-skatt. Till en början, d.
            v. s. under själva B-skattens livstid, voro dessa svårigheter
            icke så framträdande som sedan blev fallet. Dock förutsågs redan
            vid B-skattens tillkomst år 1919, att tolkningen av den föreslagna
            restitutionsbestämmelsen icke vore klar för varje fall. Fråga
            måste emellanåt uppstå, huruvida till den utdelning, varå kravet
            å restitution grundade sig, använts B-beskattade medel eller icke.
            De sakkunniga, vilka utarbetat 1919 års förslag om B-skatt och
            restitu- tion av sådan, ansågo skyldighet icke kunna åläggas bolagen
            att för varje sär-
          </p>
          <p xml:id="i-HaJqXKhmvbx18DsJAHSLJG">
            Bihang till riksdagens protokoll 1935. 4 saml. Nr 319-320. 1
          </p>
          <pb facs="riksdagen-motions-pdf/data/1935/mot_1935__ak__319/mot_1935__ak__319-002.pdf"/>
          <fw xml:id="i-FHNeYSS8dvaSp1tYvNggW4">
            2 Motioner i Andra kammaren, Nr 319.
          </fw>
          <p xml:id="i-YAeo3kMJMpSNttjdLwqFTt">
            skilt fall visa, hurusom B-beskattade medel använts till den
            utdelning, på grund varav restitution begärdes. Skillnaden mellan
            B-beskattade och icke B-beskattade tillgångar torde i bolagens
            böcker icke kunna upprätthållas. Det torde icke hel- ler vara
            möjligt att uppställa principen, att restitution icke skulle äga
            rum, så länge vederbörande bolag i sin hand ägde besparade, icke
            B-beskattade vinst- medel — d. v. s. sådana som intjänats under
            tiden före B-skattens införande — vilkas utbetalning till delägarna
            kunde ifrågakomma, och att sålunda icke B-beskattade tillgångar
            skulle anses i första hand hava använts till utbetal- ningen.
            Under sådana förhållanden stode icke någon annan utväg åter än
            att uppställa en presumtion, enligt vilken utbetalningen i första
            hand skett med an- vändande av B-beskattade medel. Innebörden
            av den sålunda uppställda presumtionen har, såvitt angår ansök-
            ningar om restitution under B-skattens livstid, klarlagts genom
            vissa av rege- ringsrätten givna avgöranden. Sålunda lär ha fastslagits,
            att utdelningen prin- cipiellt anses tagen av B-beskattade medel,
            oavsett om detta framgår av be- slutet om utdelningen eller om
            dylika medel enligt räkenskaperna innestått, men att därvid undantages
            ett belopp, motsvarande den till A-skatt taxerade in- komsten,
            minskad med därå belöpande utskylder (bevillning och A-skatt).
            — Förstnämnda princip, vilken är viktig att här ihågkomma, visar,
            att regerings- rätten funnit den enda framkomliga vägen ligga
            i en långt gående liberalitet gentemot bolagen. Än tydligare blir
            detta, om man pekar på ett av de givna avgörandena, vilket innefattade
            följande: Enligt räkenskaperna för ett bolag innestodo icke några
            medel, som kunnat avsättas under tid, då B-beskattning pågått.
            I stället förefanns en dispositionsfond av äldre datum, och om
            denna tidigare disponerats till andra ändamål, såsom till betalning
            av skatter i stället för den härför avsatta skattereserven, skulle
            medel alltjämt innestått, vilka varit föremål för B-beskattning
            och nu kunde räknas använda till utdelning. Begärd restitution
            medgavs på denna grund. I och med det att B-skatten upphävts framträda
            svårigheterna vid restitution av B-skatt med förökad skärpa. Med
            avseende å tiden efter år 1926 gåvos i förordning den 14 maj 1926
            föreskrifter av följande lydelse: ”Restitution äger rum, i den
            mån genom B-skatt beskattade tillgångar i vanlig ordning utdelas
            till delägarna, och utgår restitutionen med viss procent av ett
            grundbelopp, vil- ket utgör två kronor för varje fullt hundratal
            kronor av de till delägarna utde- lade tillgångar. Vid restitutionen
            tillämpas å grundbeloppet det procenttal, som jämlikt 20 $ 1 mom.
            i förordningen om inkomst- och förmögenhetsskatt bestämts att
            gälla för det år, under vilket utdelning, som föranlett restitution,
            ägt rum. Sammanlagda beloppet av restituerade medel må icke uppgå
            till högre belopp än vad bolaget sammanlagt erlagt i B-skatt.
            För utdelning, som skett efter ut- gången av det räkenskapsår,
            som gått till ända närmast före den 1 mars 1925, får restitution
            ej heller ske för sammanlagt högre belopp än det, som motsvarar
            skillnaden mellan bolagets behållna tillgångar enligt balansräkningen
            för nämn- da räkenskapsår samt summan av bolagets aktie- eller
            lottkapital och reservfond
          </p>
          <pb facs="riksdagen-motions-pdf/data/1935/mot_1935__ak__319/mot_1935__ak__319-003.pdf"/>
          <fw xml:id="i-PLvkTt5ZjVLq1SzBdLNGAW">
            Motioner i Andra kammaren, Nr 319. 3
          </fw>
          <p xml:id="i-7SkztDpsmULfwc39DPWTvm">
            enligt samma balansräkning. Restitution sker i den ordning, som
            är stadgad i fråga om restitution av kronoutskylder.” I dessa
            bestämmelser, som reglera bolagens rätt till restitution för en
            oöver- skådlig framtid, finner man vissa begränsningar beträffande
            samma rätt. Den ena återfanns redan under B-skattens livstid och
            innefattar, att högre belopp av B-skatt icke får återgå än som
            sammanlagt erlagts av vederbörande bolag. Den andra begränsningen
            motiveras däremot av B-skattens upphävande och inne- fattar en,
            låt vara schablonmässigt uppgjord, norm för vad som vid utgången
            av B-skattens verkningstid skall anses vara belagt med dylik skatt.
            Bolagets be- hållna tillgångar utöver aktickapital och reservfond
            (dess ”egna” fonder en- ligt utskiftningsskatteförordningens terminologi)
            vid utgången av det sista rä- kenskapsår, vars inkomst var föremål
            för taxering till B-skatt, anses således B-beskattade och detta
            oavsett, huruvida de verkligen intjänats under B-skatte- perioden
            eller tidigare. Syftet var härvid uppenbarligen allenast att förhindra
            restitution av B-skatt för medel, vilka intjänats efter utgången
            av nämnda rä- kenskapsår. — De två nu omförmälda begränsningarna
            i restitutionsrätten lära i praktiken hava betecknats såsom Spärr
            1 och Spärr 2 resp. samt skola jämväl här i fortsättningen upptagas
            under dessa beteckningar. För det ändamål, vilket avses med förevarande
            framställning, är det ytter- ligt viktigt att rätt fatta betydelsen
            av Spärr 2. I själva verket innefattar denna den enda inskränkningen
            i rätten till restitution av B-skatt, sådan denna rätt enligt
            vad ovan anförts utformats för tiden före B-skattens avskaffande.
            Dep :chefens uttalande i prop. nr 193 vid 1926 års riksdag motsäger
            ej detta. Efter att hava konstaterat, hurusom bolagen efter B-skattens
            upphävande komme att innehava såväl B-beskattade som icke B-beskattade
            medel, uttalar han — i likhet med 1924 års bevillningsutskott
            — önskvärdheten av allmän- giltiga regler till förekommande av
            restitution vid utdelning av medel, som intjänats efter B-skattens
            upphävande, men konstaterar samtidigt omöjlig- heten av dylika
            reglers uppställande. Väl anför dep:chefen i fortsättningen, att
            det med hänsyn härtill torde vara nödvändigt att låta vederbörande
            myn- digheter lösa spörsmålet från fall till fall, och antyder
            sålunda möjligheten av en begränsning inom ramen av Spärr 1 och
            2. Med hänsyn till den väg- ledning myndigheterna erhållit genom
            regeringsrättens ovan omförmälda av- göranden (vilka givits under
            åren 1929 och därefter) synes det dock under- tecknad som om grundvalen
            för en dylik ytterligare begränsning vore un- danröjd. Regeringsrätten
            gav där i valet mellan B-beskattade och icke B-be- skattade tillgångar,
            de senare intjänade före skattens införande, företrädet åt den
            för bolagen gynnsammaste tolkningen. Det kunde då förväntas, att
            i mot- svarande situation, där skillnaden allenast låg i att de
            icke B-beskattade medlen intjänats efter B-skattens upphävande,
            samma för de skattskyldiga bolagen gynnsamma princip skulle följas.
            Efter denna förutsättning har också restitution av B-skatt i det
            stora fler- talet fall ägt rum för tiden efter år 1926. De i första
            hand beslutande myndig-
          </p>
          <pb facs="riksdagen-motions-pdf/data/1935/mot_1935__ak__319/mot_1935__ak__319-004.pdf"/>
          <fw xml:id="i-HUT9Wm9tHoQCfW7h5Xg4GV">
            4 Motioner i Andra kammaren, Nr 319.
          </fw>
          <p xml:id="i-NZRLBgXu5Spk7NJoHor4HH">
            heterna, alltså länsstyrelserna, hava — med nedan nämnt undantag
            — icke fun- nit anledning ingå i prövning av, huruvida bolagen
            efter B-skatteperiodens ut- gång verkställt fonderingar, som kunnat
            tänkas använda till de utdelningar, å vilka restitution begärts.
            Jämväl inför Regeringsrätten hava förts ett antal fall, avseende
            utdelningar efter år 1926, där sådan prövning icke ägt rum och
            vilka avgjorts allenast med hänsyn till de i Spärr 1 och 2 innefattade
            begräns- ningarna. (Se bl. a. utslag den 12 dec. 1933, Regeringsrättens
            årsbok s. å. ref. 62.) Emellertid hava den 6 november 1934 i Regeringsrätten
            meddelats två utslag av motsatt innebörd. Dessa innefatta godkännande
            av en utav länsstyrelsen i Malmöhus län uppställd princip, enligt
            vilken till utdelning, som ägt rum efter år 1926, skall anses
            i första hand hava använts medel, vilka avsatts efter B- skattens
            upphävande. Så vitt man kan döma av den avfattning, Regerings-
            rättens utslag erhållit, skulle därvid anses, att till utdelning
            visst år — i den mån utdelningen icke täckts av senaste årets
            vinst, beräknad enligt taxeringen till statlig inkomst- och förmögenhetsskatt
            efter avdrag för därå belöpande kronoutskylder — tagits i anspråk
            i första hand vad som fonderats närmast föregående år, därefter
            vad som fonderats året dessförinnan och så vidare. Re- sultatet
            blev i de angivna fallen, att begärd restitution av B-skatt icke
            kunde medgivas. : Till följd av dessa beslut synes situationen
            vara följande. Ett antal bolag hava under en följd av år erhållit
            restitution av B-skatt utan annan inskränk- ning i nu förevarande
            avseende än som betingats av Spärr 1 och 2. Ett mindre antal bolag,
            nämligen i Malmöhus län hemmahörande, hava fått sin rätt kring-
            skuren i nyss angiven utsträckning. I den mån regeringsrättens
            nya princip vinner tillämpning hos övriga länsstyrelser — och
            så torde väl få förutsättas bliva fallet beträffande samtliga
            dessa — komma visserligen alla bolag i fort- sättningen att behandlas
            lika, men detta kan icke upphäva den ojämnhet i av- seende på
            restitutionens totala resultat, som blir en följd av att den liberalare
            tolkningen av 1926 års bestämmelser genom laga kraft-ägande beslut
            tillämpats i det stora flertalet fall. Det är icke undertecknads
            avsikt att åberopa den nu påpekade ojämnheten såsom ett helt avgörande
            skäl för bifall till den framställning, som i det följande skall
            göras och som går ut på ändring eller förtydligande av restitutionshestäm-
            melserna 1 sådan riktning, att grundvalen för Regeringsrättens
            senast omför- mälda princip undanröjes. Det finnes andra och än
            mera talande skäl för en sådan ändring, såsom väl ock till en
            del torde Nava framgått av den tidigare framställningen. Huvudskälet
            torde kunna uttryckas på följande sätt. I och med det att ut-
            skiftningsskatten tillkommit, vilken framskjuter bolagens skatteplikt
            för fon- derade medel till den tidpunkt, då dessa i extra ordinär
            ordning utbetalas till delägarna, har B-skattens karaktär av ett
            provisorium, av ett s. a. s. tillfälligt förskott til staten,
            definitivt fastslagits. Utskiftningsskatten är så konstruerad,
          </p>
          <pb facs="riksdagen-motions-pdf/data/1935/mot_1935__ak__319/mot_1935__ak__319-005.pdf"/>
          <fw xml:id="i-GoK4ToKLHH9247PcZ4dMyo">
            Motioner i Andra kammaren, Nr 319. 5
          </fw>
          <p xml:id="i-4a1fi1Hc8hiB5maTSXGHpy">
            att den tager hänsyn till alla de B-skatterestitutioner vederbörande
            bolag erhållit, i det att underlaget för utskiftningsskatten ökas
            med det belopp, varå restitu- tion av B-skatt erhållits. För det
            allmänna är det därvid en ren vinst, sett på lång sikt, att högsta
            möjliga underlag för utskiftningsskatt erhålles och att förty
            största möjliga restitution av B-skatt medgives. Utskiftningsskatten
            utgår näm- ligen efter 5 procent gentemot de 3 34 procent, som
            utgjorde effektivt maxi- mum för B-skatten. Ur denna synpunkt
            måste man säga sig, att den för bo- lagen gynnsamma presumtion
            i avseende å restitution av B-skatt, varom ovan talats och som
            gällde för skattens livstid i första hand, erhållit en ytterligare
            motivering för så vitt angår restitutioner på grund av utdelningar
            under tiden efter skattens upphävande. Måhända hade ordalagen
            i 1926 års förordning givit ett tydligare uttryck åt bolagens
            rätt för den händelse bestämmelserna om utskiftningsskatt tillkommit
            samtidigt. Under sådana förhållanden blir den naturliga frågan:
            Varför skola andra hinder läggas i vägen för bolagens restitutionsrätt
            än de, vilka författningen bestämt pekar på? Och vidare: Varför
            skola bolag, vilka icke mäktat verkställa fonderingar under åren
            efter 1926 och kanske ej heller utdelat något under en följd av
            år, vid sedan skedd utdelning bliva gynnsammare behandlade än
            före- tag, som gjort både det ena och det andra? Här torde icke
            vara platsen att söka närmare utreda de skäl, på vilka Rege- ringsrätten
            kan hava grundat sina — för övrigt ej enhälliga — beslut av den
            6 november 1934. Dock må den av landskamreraren i Malmöhus län
            förda argu- menteringen för de av honom hos Regeringsrätten framställda
            besvärsyrkandena i sina viktigaste punkter beröras och bemötas,
            då ju antagas får, att det väsent- ligen är just denna argumentering,
            som skulle kunna anföras emot ett bifall till undertecknads här
            gjorda framställning. Sålunda har framhållits, att bolagen genom
            att variera utdelningarnas stor- lek eller genom att verkställa
            utdelningar med visst eller vissa års mellanrum skulle kunna bereda
            sig möjlighet till restitution av B-skatt, vilken vid jämn årlig
            utdelning av årsvinsten icke skulle kunna ernås. — Härå må genmälas:
            Detta är icke annat än ett helt legalt förfarande. Man torde icke
            kunna anse, att bolagen begå någon oriktig handling genom att
            bevaka sina materiellt väl- grundade fordringsintressen hos statsverket.
            Hänvisas må till 1928 års bolags- skatteberednings betänkande
            (sid. 351), varest det på tal om B-skatterestitu- tionernas avveckling
            efter viss övergångstid uttryckligen förutsättes, att bo- lagen
            skola träffa vederbörliga anstalter för att komma i åtnjutande
            av den rätt till restitution av erlagd B-skatt, vartill de eljest
            kunna vara berättigade. Vidare har anförts, att i förordningen
            den 26 juni 1933 om ersättningsskatt stadgats, att i fråga om
            restitution av sådan skatt senare intjänad vinst skall anses utdelad
            före tidigare intjänad vinst. Om en annan princip med av- seende
            å utdelningar för tiden efter 1926 tillämpades vid restitution
            av B-skatt, skulle således av bolagen intjänade vinster för samma
            utdelning anses tagna i anspråk i motsatt ordning vid bedömande
            av de olika restitutions-
          </p>
          <pb facs="riksdagen-motions-pdf/data/1935/mot_1935__ak__319/mot_1935__ak__319-006.pdf"/>
          <fw xml:id="i-UnJcf1CMqvWkPvN6mnZ4pB">
            6 Motioner i Andra kammaren, Nr 319.
          </fw>
          <p xml:id="i-WMRhgKC5pyey83gZAkp8qy">
            frågorna. — Härå genmäles: Bestämmelserna om ersättningsskatt
            gälla alle- nast en viss begränsad kategori av bolag, nämligen
            s. k. familjebolag, vilkas verksamhet består i förvaltning. Ersättningsskatten
            har på intet sätt trätt i stället för B-skatten. Den har tillkommit
            i syfte att förhindra ett ohemult ut- nyttjande av bolagsbildningar
            för vinnande av skattebesparingar. (Se bevill- ningsutskottets
            betänkande nr 64 vid 1933 års riksdag, sid. 13 och 14.) Utdel-
            ning, som verkställes för att undgå (och återfå) ersättningsskatt,
            och utdel- ning i vanlig ordning, som berättigar till restitution
            av B-skatt, kunna således icke jämföras. Än vidare bör en teknisk
            anordning, som föreskrivits för ett visst slags restitution och
            icke kan påvisas inverka till förfång för det skattskyldiga företagets
            materiella rätt, icke få anses tillämplig vid annan restitution,
            där re- sultatet blir en klar rättsförlust. Man har påstått, att
            det betraktelsesätt, enligt vilket senare intjänade medel toges
            i anspråk för utdelning före tidigare intjänade dylika, skulle
            vara det ”mest naturliga”. Undertecknad kan ej finna detta. Bortsett
            från att det senast förflutna årets vinst alltid normalt måste
            anses i första hand tagen i anspråk för ett visst års utdelning,
            torde någon som helst ”rangordning”” mellan fonderade medel i
            övrigt icke kunna fastställas allt efter den tid, då fonde- ringen
            ägt rum. Ur bolagens synpunkt är givetvis det enda naturliga,
            att ut- delningen sker med de medel, vilka det för bolaget är
            fördelaktigast att taga i anspråk, bl. a. med hänsyn just till
            den restitution av B-skatt, som kan påkallas. Ägde bolagen fri
            dispositionsrätt sålunda, att ett uttryckligt beslut av bolags-
            stämma om vilka medel, som skulle anses använda till viss utdelning,
            lände till efterrättelse i avseende å rätten till restitution
            av B-skatt, så skulle helt visst alltid beslutas, att till utdelningen
            använts B-beskattade medel, i den mån sådana förefunnes. Då en
            sådan frihet icke kunnat inrymmas åt bolagen, är det desto mera
            angeläget att restitutionsbestämmelserna erhålla en avfattning,
            som i alla förekommande fall åt bolagen giver den rätt, varå de
            inom de av Spärr 1 och 2 utstakade gränserna i övrigt kunna göra
            anspråk.
          </p>
          <p xml:id="i-Nzos1qZ2Xtk4K2GywCmy7o">
            På sålunda anförda grunder hemställes om ändring eller för- tydligande
            i bestämmelserna om restitution av B-skatt enligt förordningen
            den 14 maj 1926 i sådan riktning, att inländska aktiebolag och
            solidariska bankbolag, de där innehava såväl B-beskattade som
            icke B-beskattade tillgångar, vilka kunna tänkas använda till
            utdelning i vanlig ordning, med avseende å rätten till dylik restitution
            skola anses hava för utdelningen i första hand tagit i anspråk
            tillgångar av förstnämnda slag inom de av samma bestämmelser i
            övrigt uppställda gränserna.
          </p>
          <p xml:id="i-3E9VRmQtmhb5HRppkrjeDB" type="date">
            Stockholm den 21 januari 1933
          </p>
          <div xml:id="i-474LH9SDRh3Vqou7PDJ1rf" type="signatureBlock">
            <list xml:id="i-66z4DjvodaHuqo84dpuSuo"/>
          </div>
          <p xml:id="i-WQqi31AqjNyKftENW8hWxF">
            Karl Hillgård.
          </p>
        </div>
      </div>
    </body>
  </text>
</TEI>
