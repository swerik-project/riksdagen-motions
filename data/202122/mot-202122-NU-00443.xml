<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202122-NU-00443">
  <teiHeader>
    <fileDesc>
      <titleStmt>
        <title>En aktiv handelspolitik</title>
        <author corresp="i-Srv2XCR7hGVyZ66wLkW6ad">av Lorena Delgado Varas m.fl. (V)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2021/22:443 av Lorena Delgado Varas m.fl. (V)</title>
          <idno type="rdwebb">H902443</idno>
          <rs type="number">443</rs>
          <orgName type="comitteeAbbreviation">NU</orgName>
          <ref type="dokument_url_text">http://data.riksdagen.se/dokument/H902443/text</ref>
          <ref type="dokument_url_html">http://data.riksdagen.se/dokument/H902443</ref>
          <ref type="dokumentstatus_url_xml">http://data.riksdagen.se/dokumentstatus/H902443</ref>
          <ref type="docx">http://data.riksdagen.se/fil/30936714-0F30-469F-B8EE-FED3D16DBCED</ref>
          <ref type="pdf">http://data.riksdagen.se/fil/961EDFA6-F057-4843-AD43-EFBB2D252721</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-Srv2XCR7hGVyZ66wLkW6ad</idno>
            <name>Lorena Delgado Varas</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-M5o8cYSRJsbmZdvevomfQX</idno>
            <name>Ulla Andersson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-TxLwXp3MJemR8iGdYER2aZ</idno>
            <name>Ali Esbati</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-QhdbBfCQXCqPEr4GTwvK8F</idno>
            <name>Tony Haddou</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-JZgLiagTc1Uwgw1yzLWrSS</idno>
            <name>Birger Lahti</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-L3t2URPAv9iLWgdCvbz7Uv</idno>
            <name>Ilona Szatmári Waldau</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-Yam9ii4K4HfneDbj5TzDJY</idno>
            <name>Ciczie Weidby</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-UCEqn8HYYD7CLQBcksggCi" type="signed"/>
        <correspContext corresp="i-UCEqn8HYYD7CLQBcksggCi">
          <note type="signatory" corresp="i-Srv2XCR7hGVyZ66wLkW6ad"/>
          <note type="signatory" corresp="i-M5o8cYSRJsbmZdvevomfQX"/>
          <note type="signatory" corresp="i-TxLwXp3MJemR8iGdYER2aZ"/>
          <note type="signatory" corresp="i-QhdbBfCQXCqPEr4GTwvK8F"/>
          <note type="signatory" corresp="i-JZgLiagTc1Uwgw1yzLWrSS"/>
          <note type="signatory" corresp="i-L3t2URPAv9iLWgdCvbz7Uv"/>
          <note type="signatory" corresp="i-Yam9ii4K4HfneDbj5TzDJY"/>
        </correspContext>
        <correspAction xml:id="i-U5fHo7cZkAS1q4KuReubCF" type="submitted">
          <date when="2021-09-27"/>
          <time when="15:21:10"/>
        </correspAction>
        <correspAction xml:id="i-3VVhtoCwNqKRCjiEdvJK5d" type="reviewed">
          <date when="2021-09-27"/>
          <time when="20:11:34"/>
        </correspAction>
        <correspAction xml:id="i-5YWAofmKtNqbrbahxzKwkN" type="referred">
          <date when="2021-10-14"/>
        </correspAction>
        <correspAction xml:id="i-14rwesxdDPfvB4ukXaxASV" type="assigned">
          <date when="2022-10-05"/>
          <time when="09:28:56"/>
        </correspAction>
        <correspContext corresp="i-14rwesxdDPfvB4ukXaxASV">
          <ref type="assignedTo">Näringsutskottet</ref>
        </correspContext>
        <correspAction xml:id="i-9uv9w7DfRFQsAa7A86UKpW" type="behandlas_i"/>
        <correspContext corresp="i-9uv9w7DfRFQsAa7A86UKpW">
          <ref type="uppgift">2021/22:UU1</ref>
          <ref type="ref_dok_id">H901UU1</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">UU1</ref>
          <ref type="ref_dok_titel">Utgiftsområde 5 Internationell samverkan</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-6uufzkjmbDmsc7BN4f355L" type="behandlas_i"/>
        <correspContext corresp="i-6uufzkjmbDmsc7BN4f355L">
          <ref type="uppgift">2021/22:NU15</ref>
          <ref type="ref_dok_id">H901NU15</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">NU15</ref>
          <ref type="ref_dok_titel">Energipolitik</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-J4qVB2NQYYDL3zmeUHmRzN" type="behandlas_i"/>
        <correspContext corresp="i-J4qVB2NQYYDL3zmeUHmRzN">
          <ref type="uppgift">2021/22:UU6</ref>
          <ref type="ref_dok_id">H901UU6</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">UU6</ref>
          <ref type="ref_dok_titel">Internationellt utvecklingsbistånd</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-JHiFeTQvbnXwqsXqReTb3M" type="behandlas_i"/>
        <correspContext corresp="i-JHiFeTQvbnXwqsXqReTb3M">
          <ref type="uppgift">2021/22:NU19</ref>
          <ref type="ref_dok_id">H901NU19</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">NU19</ref>
          <ref type="ref_dok_titel">Handelspolitik</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-BQxP8oPEjXpbf9rkoxVNLm" type="motHeader">
        <div xml:id="i-Qf2Mrci6bGt7gpEfUqeDh3" type="motTitle">
          Motion till riksdagen 2021/22:443 av Lorena Delgado Varas m.fl.
          (V) En aktiv handelspolitik
        </div>
      </div>
      <div xml:id="i-86pwJb7R4JuqMcntTrfgS6" type="motBody">
        <div xml:id="i-9J6ergYqagYjBakWYetyZv" type="TOC">
          <head xml:id="i-2KbeVbDpKSMwHeHfV7ok5V">
            Innehållsförteckning
          </head>
          <list xml:id="i-DPUYdowif3Ka3utgvn1RF7">
            <item xml:id="i-Sd7PoJwi7xmmd6Xsd2kYey" style="indent-level: 1">
              1 Förslag till riksdagsbeslut
            </item>
            <item xml:id="i-BY2eUXHG4YZGTLuAFaA3jD" style="indent-level: 1">
              2 Inledning
            </item>
            <item xml:id="i-2Z41c5q32RemoyEC7y8fDa" style="indent-level: 1">
              3 Parisavtalet
            </item>
            <item xml:id="i-VQPs3brM62dJgKw2tsPvVE" style="indent-level: 1">
              4 Miljö och mänskliga rättigheter
            </item>
            <item xml:id="i-LGEsyStUPzcWVYZUSwJnXT" style="indent-level: 1">
              5 Binding treaty
            </item>
            <item xml:id="i-GVv4CyfWGEPTDaxoBp6BRm" style="indent-level: 1">
              6 Småbrukares och urfolks rättigheter
            </item>
            <item xml:id="i-4kX7e8KmfTWWUfdZgpBf6M" style="indent-level: 1">
              7 Det internationella Energistadgefördraget (ECT)
            </item>
            <item xml:id="i-Gerk96HHjz7FqQL5ByWhbs" style="indent-level: 1">
              8 Handel och bistånd
            </item>
            <item xml:id="i-Kxvp7odgg5CreXWBiWscNM" style="indent-level: 1">
              9 Tydliggör sanktioner om handelspartner inte håller åtaganden
              om hållbarhet
            </item>
            <item xml:id="i-S9CSA9e9bPDNyJndu8wFbV" style="indent-level: 1">
              10 Möjliggör överföring av grön teknik
            </item>
            <item xml:id="i-En1hnGLex5sVGno8sBDB78" style="indent-level: 1">
              11 Export och import
            </item>
            <item xml:id="i-2FohoRNQLkM4NMYyRRiCdB" style="indent-level: 1">
              12 Fossilfri finansieringssektor
            </item>
            <item xml:id="i-UipJAhAZmYLyaRVC8CyQm" style="indent-level: 1">
              13 Konfliktmineraler
            </item>
            <item xml:id="i-Eab6mfiN26BY957cmLgvNm" style="indent-level: 1">
              14 Bekämpningsmedel
            </item>
          </list>
        </div>
        <div xml:id="i-CqFvRMKGz1m6rDi2ZeMogP" type="motProposal" subtype="förslag">
          <head xml:id="i-22cEgF4MnbNpps17q5BaM3">
            1 Förslag till riksdagsbeslut
          </head>
          <list xml:id="i-QFL1RcYPpiAZTZn4Knhzek" style="ol">
            <item xml:id="i-UhAEWpwj7vtfJodYBJpzoQ">
              Riksdagen ställer sig bakom det som anförs i motionen om att
              det överordnade målet för svensk handelspolitik bör vara att bidra
              till minskade klyftor inom och mellan länder samt ökad jämställdhet
              och hållbar utveckling och tillkännager detta för regeringen.
            </item>
            <item xml:id="i-JxLwY9Es2onFDqwKXPLbhG">
              Riksdagen ställer sig bakom det som anförs i motionen om att
              regeringen bör verka för att EU ställer krav på efterlevnad av
              Parisavtalet i alla förhandlingar om handelsavtal och tillkännager
              detta för regeringen.
            </item>
            <item xml:id="i-NMk9H9ChvKR3isfua1VsVo">
              Riksdagen ställer sig bakom det som anförs i motionen om att
              regeringen bör införa ett klimat- och miljöperspektiv enligt ”environmental
              due diligence” i regelverken för företags agerande utomlands och
              tillkännager detta för regeringen.
            </item>
            <item xml:id="i-9HMixA8PPpEdwnHK7iefKx">
              Riksdagen ställer sig bakom det som anförs i motionen om att
              regeringen bör återkomma med förslag utifrån Statskontorets rapport
              FN:s vägledande principer för företag och mänskliga rättigheter
              – utmaningar i statens arbete och tillkännager detta för regeringen.
            </item>
            <item xml:id="i-Q8GYR7Pcr9EQNCiQWC68XY">
              Riksdagen ställer sig bakom det som anförs i motionen om att
              den svenska regeringen bör verka för att FN antar ett bindande
              fördrag kring företags agerande och de mänskliga rättigheterna
              och tillkännager detta för regeringen.
            </item>
            <item xml:id="i-VW3SKTmDXbVqD6qZRbbogF">
              Riksdagen ställer sig bakom det som anförs i motionen om att
              den svenska regeringen bör verka för att parterna i handelsavtalen
              ska efterleva deklarationen om småbrukares rättigheter och ILO
              169 och tillkännager detta för regeringen.
            </item>
            <item xml:id="i-VVHUsDZzRCPwUdhV5a8dGJ">
              Riksdagen ställer sig bakom det som anförs i motionen om att
              den svenska regeringen bör verka för att stoppa handelsavtalet
              med Mercosur och kräva bindande klimat- och miljöåtaganden för
              fortsatta förhandlingar och tillkännager detta för regeringen.
            </item>
            <item xml:id="i-TJ7dLFzurB8GC2GWWGtt3Q">
              Riksdagen ställer sig bakom det som anförs i motionen om att
              regeringen ska verka för att lämna det internationella energistadgefördraget
              och tillkännager detta för regeringen.
            </item>
            <item xml:id="i-D2cKmVY3NvQc87ZcPGQ5WG">
              Riksdagen ställer sig bakom det som anförs i motionen om att
              regeringen bör säkerställa att alla aktörer som arbetar med bistånd
              och utvecklingssamarbete, inklusive de inom den privata sektorn,
              ska följa Sveriges politik för global utveckling samt den svenska
              politikens utvecklingsmål inom ramen för Sveriges arbete med Agenda
              2030 och tillkännager detta för regeringen.
            </item>
            <item xml:id="i-7Ydw5LsXMYFnzcBPjU6Zh9">
              Riksdagen ställer sig bakom det som anförs i motionen om att
              regeringen bör verka för att kapitlen om hållbarhet i de handelsavtal
              som EU ingår med andra länder ska stipulera sanktioner ifall parterna
              inte håller sina åtaganden, och detta tillkännager riksdagen för
              regeringen.
            </item>
            <item xml:id="i-KiKKB3xvKmkejJGrqYRQnh">
              Riksdagen ställer sig bakom det som anförs i motionen om att
              Sverige, i internationella klimatförhandlingar och andra forum,
              bör verka för att miljöteknik och vissa livsmedelstekniker som
              begränsar klimatförändringarna ges liknande undantag som finns
              inom Tripsavtalet gällande livsbesparande mediciner och tillkännager
              detta för regeringen.
            </item>
            <item xml:id="i-HwtVkqwx6n4cnpMZVoxiZr">
              Riksdagen ställer sig bakom det som anförs i motionen om att
              senast 2022 ska inte nya svenska exportkrediter och lån avtalas
              för investeringar längs hela den fossila bränslevärdekedjan och
              tillkännager detta för regeringen.
            </item>
            <item xml:id="i-69pfSMeAhsCnRh5RXuVwjd">
              Riksdagen ställer sig bakom det som anförs i motionen om att
              regeringen i internationella samarbeten såsom E3F ska verka för
              att exportfinansiering har som mål att fasa ut fossila bränslen
              snarast och tillkännager detta för regeringen.
            </item>
            <item xml:id="i-QPxjoCejD4SaMRyxhJvTgX">
              Riksdagen ställer sig bakom det som anförs i motionen om att
              regeringen senast 2022 bör återkomma med förslag på åtgärder för
              att förhindra import av batterimetaller som inte är hållbart producerade
              och tillkännager detta för regeringen.
            </item>
            <item xml:id="i-6v18orpQJe12jK72UCur2n">
              Riksdagen ställer sig bakom det som anförs i motionen om att
              den svenska regeringen bör verka för att stoppa exporten av produkter
              som är förbjudna att användas inom EU och tillkännager detta för
              regeringen.
            </item>
          </list>
        </div>
        <div xml:id="i-A9ari5zn235puc7fpDfTLu" type="motContent">
          <head xml:id="i-CmgPz5ZFD1Q87dQvmAoG84" type="h1">
            2 Inledning
          </head>
          <p xml:id="i-7N7MoXPTqSzjdttVicVV2b">
            Tiden är inne för en global återhämtning, en global omställning.
            Handelsrelationer har genom historiens gång varit ett av de viktiga
            elementen som förbinder olika regioner och tvingat oss att förhålla
            oss till varandra. När det är som bäst tillåter handeln ett utbyte
            av produkter, färdigheter och kreativitet som berikar livet för
            människor som bor på de inblandade områdena. Men alltför ofta
            har handeln använts som ett verktyg för att utnyttja, plundra
            och ytterligare berika de rika länderna på andras bekostnad. Vi
            lever tyvärr inte i en rättvis världsordning. För varje handelsrelation
            som lett till utbyte av grön teknik och smarta innovationer så
            finns en annan handelsrelation där människoliv blivit utnyttjade
            och miljöförstöring omplacerad från ett rikt land till ett land
            under ut­veckling. Under de senaste decennierna har allt mer komplexa
            multilaterala handels- och investeringsavtal blivit vägen för
            världens rika länder att utnyttja de fattiga. Dessa avtal prioriterar
            företagens vinst över de sociala och miljömässiga skyddsåtgärderna.
            Fri han­del innebär alltför ofta en frihet för den som har resurser
            och makt att exploatera och ut­konkurrera dem som har mindre makt
            och resurser. För att världen ska lyckas återhämta sig även ekonomiskt
            efter covid-19-pandemin så krävs det att länder som har mycket
            ger mer och att länder som har mindre får större chanser. Det
            krävs satsningar på framtids­branscher och att handelspolitiken
            faktiskt gynnar de processer som satsar på att bygga en mer hållbar
            värld. Om återhämtningen sker med klimatsmarta investeringar ökar
            möjligheterna att nå klimatmålen. Den typen av långsiktig handelspolitik
            har världen ett brådskande behov av.
          </p>
          <p xml:id="i-XphnpN5qwTD3MAvawzYDnf">
            Enligt den nyligen släppta sjätte utvärderingsrapporten (AR6)
            från FN: s klimatpanel (IPCC) kommer världen troligen att nå två
            graders temperaturökning redan mellan 2040 och 2050 om inte kraftiga
            åtgärder genomförs snabbt. AR6 konstaterar återigen det vetenskapen
            sagt, att endast scenarier med växthusgasutsläpp som sjunker till
            noll netto runt eller efter 2050 bedöms som sannolika att kunna
            undvika global uppvärmning av mer än en och en halv respektive
            två grader.
          </p>
          <p xml:id="i-RfMVA2Y2sBuJdDQby4FEPD">
            I rapporten Net Zero till 2050: En färdplan för det globala energisystemet,
            drar International Energy Agency (IEA) slutsatsen att den globala
            vägen till nettonollutsläpp 2050 kräver att alla regeringar stärker
            sin energi- och klimatpolitik avsevärt. Vägen, som enligt IEA:s
            analys är ”den mest tekniska genomförbara, kostnadseffektiva och
            socialt acceptabla vägen”, lämnar inget utrymme för nya olje-
            och naturgasfält och menar att kol- och oljekraftverk, måste fasas
            ut så snart som möjligt.
          </p>
          <p xml:id="i-8GQEjz1KSaG5uUEHYvAvmx">
            Den nuvarande verkligheten skiljer sig dock från netto noll-scenarier.
            Trots en till­fällig nedgång p.g.a. covid-19-pandemin förblir
            utsläppen av växthusgaser ohållbart höga, och investeringar i
            den nuvarande och planerade produktionen av fossila bränslen är
            inte anpassade till klimatmålen i Parisavtalet.
          </p>
          <p xml:id="i-VTFMxj2z574UxX16pxXdn4">
            Vänsterpartiet vill se en rättvis handelspolitik som sätter människor,
            social rättvisa, djur, klimatet och miljön främst och som fokuserar
            på samhällsvinster för alla och inte bara på vinster för storföretag.
            Handel med omvärlden är avgörande för Sveriges väl­stånd och utveckling.
            Vänsterpartiet vill se en rättvis handelspolitik som inte innebär
            försämringar för medborgarna i de länder som omfattas. Vi anser
            att för att handel ska kunna ske på rättvisa villkor måste man
            låta fattiga länder få fördelar och större hand­lingsutrymme att
            själva utforma sin handelspolitik. Handel ska också vara ett verktyg
            för att dela med sig av gröna tekniker och uppmuntra till att
            länder stärker sin klimat- och miljöpolitik.
          </p>
          <p xml:id="i-EAmMCLeYggFQza21G5q7S6">
            Det överordnade målet för svensk handelspolitik bör vara att
            bidra till minskade klyftor inom och mellan länder samt ökad jämställdhet
            och hållbar utveckling. Detta bör riksdagen ställa sig bakom och
            ge regeringen till känna.
          </p>
          <head xml:id="i-JRF9QnkfEpW76Sqpnh1iVa" type="h1">
            3 Parisavtalet
          </head>
          <p xml:id="i-3uQFb3KuiciAP9D854UWMj">
            Klimatkrisen hotar framtida generationers liv på planeten. Extrema
            väderhändelser som torka och översvämningar slår redan idag hårt
            mot människor i stora delar av världen. Eftersom handelsavtalen
            är ett verktyg för att driva utvecklingen framåt så måste vi ställa
            krav på att motparten lever upp till Parisavtalet. Det stärker
            också demokratin och de rörelser som kämpar i länder som är för
            rättsosäkra att kunna göra framsteg i klimat- och miljöarbetet.
          </p>
          <p xml:id="i-TCxx5ycU5q527aK3edLeHX">
            Regeringen bör verka för att EU ställer krav på efterlevnad av
            Parisavtalet i alla för­handlingar om handelsavtal. Detta bör
            riksdagen ställa sig bakom och ge regeringen till känna.
          </p>
          <head xml:id="i-6XhokjPc4TWSYQVJWCuucv" type="h1">
            4 Miljö och mänskliga rättigheter
          </head>
          <p xml:id="i-HTr6ZU2KEvtc3ZyXYDiVCE">
            För att tydliggöra företagens miljö- och klimatansvar bör även
            ett klimat- och miljö­perspektiv anläggas på de förslag som regeringen
            arbetar fram. Det kan ske med ut­gångspunkt i ”environmental due
            diligence”, ett verktyg som liknar ”human rights due diligence”,
            men där miljö- och klimatperspektivet är vägledande. EU har äntligen
            påbörjat ett arbete med både ”human rights” och ”environmental
            due diligence”. Vi menar att vi inte kan vänta på dessa processer
            utan att dessa krav borde hanteras i Sverige redan nu.
          </p>
          <p xml:id="i-4xJEDxvkjTPq5hKeMg34oD">
            Regeringen bör införa ett klimat- och miljöperspektiv enligt
            ”environmental due diligence” i regelverken för företags agerande
            utomlands. Detta bör riksdagen ställa sig bakom och ge regeringen
            till känna.
          </p>
          <p xml:id="i-6WWPmDEDRs561kK6x9x1i3">
            I Agenda 2030:s mål ”Anständiga arbetsvillkor och ekonomisk tillväxt”
            står det att arbetstagarnas rättigheter måste skyddas och att
            vi en gång för alla måste få stopp på modernt slaveri, människohandel
            och barnarbete. FN:s vägledande principer för företag och mänskliga
            rättigheter bygger på statens skyldighet att skydda de mänskliga
            rättig­heterna, företagens ansvar att respektera dem och individens
            möjligheter att få sin sak prövad vid kränkningar. I tider av
            kris ser man att dessa värden ibland kan hamna i skym­undan och
            nu precis som alltid är det viktigt att värdena bevakas. Statskontoret
            har i rapporten FN:s vägledande principer för företag och mänskliga
            rättigheter – utmaningar i statens arbete, analyserat Sveriges
            efterlevnad av FN:s vägledande principer för företag och mänskliga
            rättigheter och lämnat förslag på åtgärder. Vänsterpartiet instämmer
            i den bild som Statskontoret ger av hur svenska företag bättre
            kan följa FN:s vägledande principer och vikten av att de gör det.
            Vi tror också att de förslag som Statskontoret presenterar skulle
            bidra till en positiv utveckling på området.
          </p>
          <p xml:id="i-F2H6eB2TPCnr2sqtCSLtT">
            Näringslivet kommer att behöva stöd i att ta ansvar för miljö
            och mänskliga rättig­heter, och både lagar och policyn behöver
            ses över för att kunna möta upp kraven. Erfarenheter från t.ex.
            UK Modern Slavery Act som nämns i Statskontorets rapport visar
            att frivilliga redovisningskriterier inte räcker utan att de måste
            vara obligatoriska. Unicefs rapport om covid-19 och barnarbete
            visar att även om barnarbetet minskat över tid så har den fattigdom
            som nu spridits i skuggan av pandemin gjort att 66 miljoner barn
            riskerar att hamna i extrem fattigdom, vilket leder till ökat
            barnarbete. Det finns även länder som har lättat på lagar som
            motverkar barnarbete. Det kommer att vara än viktigare att säkerställa
            att svenska företag inte bidrar till barnarbete.
          </p>
          <p xml:id="i-RYp9VtaY8CEMP6rJGncZgu">
            Regeringen bör återkomma med förslag utifrån Statskontorets rapport
            FN:s väg­ledande principer för företag och mänskliga rättigheter
            – utmaningar i statens arbete. Detta bör riksdagen ställa sig
            bakom och ge regeringen till känna.
          </p>
          <head xml:id="i-BFrhPW6m8kB7XRNc2n7Dbh" type="h1">
            5 Binding treaty
          </head>
          <p xml:id="i-EsvUbjjaaZgTromS5bkCFm">
            I dag dominerar transnationella företag både världsekonomin och
            kontrollen av jordens naturresurser. Detta ger företagen stor
            makt att bestämma inriktningen för vår globala utveckling. Tyvärr
            har inte ansvaret för att mänskliga rättigheter samt den ekologiska
            balansen fullföljts. Det finns många exempel på när transnationella
            företag tar natur­resurser i företagets bruk utan hänsyn till
            lokalbefolkningen, mänskliga rättigheter eller miljön. I många
            fall leder detta till försämringar i lokalbefolkningens möjlighet
            till självförsörjning och tillgång till essentiella resurser samt
            till föroreningar som lokal­befolkning, djur och natur tvingas
            leva i. Dessutom har lokala miljö- och urfolksakti­vister som
            motsätter sig de transnationella företagens framfart utsatts för
            förföljelse, hot och t.o.m. mord.
          </p>
          <p xml:id="i-DZw64Rnbky4g7zhY9UoLwb">
            Före krisen runt covid-19 presenterades ett utkast på det man
            kallar ”binding treaty”. Det är ett bindande fördrag med regelverk
            kring hur företag måste förhålla sig till de mänskliga rättigheterna.
            Fördraget är ett sätt att hålla nationer ansvariga för vad deras
            företag gör även när de verkar inom andra länder. Ett nytt utkast
            på ”binding treaty” ska presenteras till FN:s session i oktober
            2021.
          </p>
          <p xml:id="i-4Tyua3tuVsQAz2YtiXzrBk">
            Den svenska regeringen bör verka för att FN antar ett bindande
            fördrag kring före­tags agerande och de mänskliga rättigheterna.
            Detta bör riksdagen ställa sig bakom och ge regeringen till känna.
          </p>
          <head xml:id="i-6D3D1mwTmXwhbfPaoTswbK" type="h1">
            6 Småbrukares och urfolks rättigheter
          </head>
          <p xml:id="i-L7yhocpsu6SaruxDdtsc9G">
            70 procent av maten vi äter kommer från små till mellanstora
            jordbruk globalt. Oftast är de konflikter som uppstår med transnationella
            företag och AGRO exportföretagen länkade till småbrukares tillgång
            till land och vatten. Det är vanligt med hot och våld mot småbrukares
            ledare när dessa konflikter uppstår. Enligt IPCC rapporten Climate
            Change and Land från 2019 så krävs en global jordbruksrevolution
            och ändrad kost­hållning för att rädda planeten och undvika framtida
            svältkriser. I den globala jordbruks­revolutionen spelar småbrukare
            en viktig roll, det är inte genom storjordbruk vi löser livsmedelsförsörjningen,
            eller för den delen klimatkrisen. Eftersom handelsavtalen är utformade
            på ett sådant sätt att de uppmuntrar till storskaliga jordbruk,
            som kan leverera enorma mängder av produkter via monokultur, så
            behöver vi förändra innehållet i dessa avtal.
          </p>
          <p xml:id="i-HLkaY4sgJYZwYfzhbQrhKi">
            Även urfolken är en viktig grupp att ta hänsyn till när handelsavtalen
            formas. De naturresurser och livsmedel som avses ingå i handelsavtalen
            påverkar ofta urfolksområ­den, deras rätt till mark och vatten.
            Ett sådant exempel är handelsavtalet Mercosur, som är ett handelsavtal
            mellan EU och de s.k. Mercosurländerna. Mercosurländerna innefattar
            Brasilien, Argentina, Paraguay och Uruguay. Trots urfolkens rätt
            till sin mark, riskerar de att mista den då handelsavtalet ger
            upphov till en ökad produktion av jordbruksvaror i Mercosurländerna.
            Den bristande lagstiftningen ökar risken för att mer landyta tas
            ifrån urfolken, vilket förvärrar situationen i regnskogsområdena
            i Brasilien och Paraguay. Tre lagförslag kommer att röstas fram
            i Brasilien, lagförslag som skulle innebära stora in­skränkningar
            på urfolkens rättigheter. Just nu väntar parlamentet på ett domstolsbeslut
            som kan användas som prejudikat för att få igenom dem. Lagförslagen
            har drivits fram av lobbygrupper från framför allt kött- och jordbruksindustrierna
            och handlar om att göra det lättare för näringsidkare att exploatera
            mark som hittills varit skyddad. Handels­avtalens utformning bär
            ansvar i detta.
          </p>
          <p xml:id="i-V2wWifWYALDYszkDuw9G4W">
            Många miljö-, urfolks-, småbrukarorganisationer och fackliga
            organisationer kriti­serar Mercosuravtalet. Dessutom är flera
            länder inte villiga att skriva under avtalet med den utformning
            det har i dag. Avtalet kommer att leda till utökad produktion
            av livs­medel i Mercosurländerna, vilket i sig kommer att leda
            till fortsatt skogsskövling och kontaminering av vatten och mark
            samt urholka urfolkens rättigheter än mer. Avtalet är inte heller
            utformat för att uppmuntra vidareförädling, stärka miljö och klimatarbetet,
            vilket borde vara en grund för handelsavtal i stället för att
            cementera existerande produktionsformer och maktförhållanden.
          </p>
          <p xml:id="i-qCkF55uwbereuQupseCUR">
            Den svenska regeringen bör verka för att parterna i handelsavtalen
            ska efterleva deklarationen om småbrukares rättigheter och ILO
            169. Detta bör riksdagen ställa sig bakom och ge regeringen till
            känna.
          </p>
          <p xml:id="i-R4Kfg7XQYwFWV1E55WeDZ5">
            Den svenska regeringen bör verka för att stoppa handelsavtalet
            med Mercosur och kräva bindande klimat- och miljöåtaganden för
            fortsatta förhandlingar. Detta bör riks­dagen ställa sig bakom
            och ge regeringen till känna.
          </p>
          <head xml:id="i-8zWjGNPgdCyxFC21j5DeyF" type="h1">
            7 Det internationella Energistadgefördraget (ECT)
          </head>
          <p xml:id="i-PCJDkfhaHe6jSgdGjDBTDw">
            Det internationella Energistadgefördraget (ECT) är ett fördrag
            mellan ett femtiotal länder, framför allt EU-länderna och vissa
            länder i Centralasien. Avtalet innehåller en investeringsskyddsklausul,
            även kallad ISDS, som gör att bolag kan stämma stater utan­för
            det ordinarie rättsväsendet. Den ger bolag möjlighet att stämma
            stater för förlorade investeringar och framtida vinster. Systemet
            kan underminera länders klimat- och miljö­arbete. Det har även
            varit så att miljölagstiftningar urvattnats, eller t.o.m. försvagats
            eftersom länder varit oroliga för summan att betala bolagen vid
            stämningar. För närva­rande pågår en process att reformera det
            internationella ECT, där ISDS kan förändras eller helt tas bort.
            Eftersom avtalet inte lever upp till globala klimat- och miljökrav
            samt också försvårar möjligheterna till en progressiv politik
            på andra viktiga områden, så borde Sverige lämna ECT.
          </p>
          <p xml:id="i-AB87Nr3PnmbBMQ1bbma2DB">
            Regeringen ska verka för att lämna det internationella Energistadgefördraget.
            Detta bör riksdagen ställa sig bakom och ge regeringen till känna.
          </p>
          <head xml:id="i-N9Vt3zUH7Tqr1qFmEuuCAJ" type="h1">
            8 Handel och bistånd
          </head>
          <p xml:id="i-4Z6gsvGj1orC6aVk3H5vq3">
            Privata sektorns roll i utvecklingssamarbetet har gradvist stärkts.
            I EU:s biståndsbudget har den privata sektorns finansiering till
            att minimera riskerna utökats. Vänsterpartiet har ifrågasatt detta
            delvis p.g.a. brister i uppföljning och redovisning avseende privat­sektorbiståndet.
            Precis som biståndsorganisationernas arbete ständigt är under
            uppfölj­ning och noggrant utvärderas måste de privata aktörerna
            avkrävas ansvar för sitt arbete. Naturligtvis borde de biståndsmedel
            som går till företag eller näringslivsorganisationer följas upp
            och utvärderas på samma sätt som annat bistånd. För att biståndet
            på ett effektivt sätt ska bidra till utveckling anser Vänsterpartiet
            att alla utvecklingsinsatser, inklusive de som utförs av den privata
            sektorn, som grundregel ska omfattas av samma regler för uppföljning
            och mätas mot samma rapporteringsindikatorer.
          </p>
          <p xml:id="i-RthD5obD3PwwV65bUhQ4QA">
            Regeringen bör säkerställa att alla aktörer som arbetar med bistånd
            och utvecklings­samarbete, inklusive de inom den privata sektorn,
            ska följa Sveriges politik för global utveckling samt den svenska
            politikens utvecklingsmål inom ramen för Sveriges arbete med Agenda
            2030. Detta bör riksdagen ställa sig bakom och ge regeringen till
            känna.
          </p>
          <head xml:id="i-4NJxALDaUHbJzhyFGboBWu" type="h1">
            9 Tydliggör sanktioner om handelspartner inte håller åtaganden
            om hållbarhet
          </head>
          <p xml:id="i-CqE5xJ6EGs2We6edoWofvD">
            En brist i EU:s handelsavtal är att de inte fastslår vilka sanktioner
            som ska användas när ett land som t.ex. Brasilien inte respekterar
            sina åtaganden. Kapitlet om hållbarhet blir därför lätt tandlöst.
            Just därför är kritiken också massiv från alla de organisationer
            och personer som bryr sig om klimatet.
          </p>
          <p xml:id="i-Dd9eBcuw3U2rafHJxPLCmm">
            Regeringen bör verka för att kapitlen om hållbarhet i de handelsavtal
            som EU ingår med andra länder ska stipulera sanktioner ifall parterna
            inte håller sina åtaganden. Detta bör riksdagen ställa sig bakom
            och ge regeringen till känna.
          </p>
          <head xml:id="i-BwMS3QsWa786iEVpJkWz4q" type="h1">
            10 Möjliggör överföring av grön teknik
          </head>
          <p xml:id="i-MRa5a4s3hq1RprhmPHV3L7">
            För att utvecklingsländer ska ha möjligheter att bromsa sina
            egna utsläpp och samtidigt utvecklas behöver de få tillgång till
            modern miljöteknik. Genom att förändra patent­lagstiftningen skulle
            tekniköverföring gynnas. Innovationerna inom förnybar teknik,
            jordbruk och datamodellering i syfte att förutsäga väder osv.,
            finns ofta koncentrerade hos företag inom den rika delen av världen.
            När utvecklingsländer vill utveckla tekniker för förnybar energi
            och hållbar livsstil, t.ex. genom att bygga ut vindkraften, måste
            de antingen betala dyra patentlicenser eller använda gammal teknik
            där patenträtten gått ut. De har helt enkelt inte råd med den
            modernaste och miljövänligaste tekniken.
          </p>
          <p xml:id="i-GmcPywaXvBBSmTtGGNHEcj">
            Ett center för tekniköverföring har visserligen inrättats (CTCN
            i Köpenhamn) men annars saknas konkreta politiska initiativ för
            att underlätta tekniköverföring till utveck­lingsländer. Sverige
            borde ta liknande initiativ och driva på EU och andra industriländer
            så att en storskalig tekniköverföring kan komma till stånd. Det
            skulle bl.a. kunna göras genom en reform av bestämmelser kring
            patent- och immaterialrätt på vissa utvalda tekniker.
          </p>
          <p xml:id="i-BRtVP2XaZa1GWXAeZANxZz">
            Sverige bör, i internationella klimatförhandlingar och andra
            fora, verka för att miljö­teknik och vissa livsmedelstekniker
            som begränsar klimatförändringarna ges liknande undantag som finns
            inom Tripsavtalet gällande livsbesparande mediciner. Detta bör
            riksdagen ställa sig bakom och ge regeringen till känna.
          </p>
          <head xml:id="i-UqPXqLPi5Z4Jd4aw1TUQXu" type="h1">
            11 Export och import
          </head>
          <p xml:id="i-3qM66T2f51WHT5miqYe8WV">
            I Sverige och på andra håll har exportkrediter under senare år
            alltmer begränsat stödet till fossilrelaterade projekt, samtidigt
            som de syftar till att öka stödet till koldioxidsnål teknik. Den
            nuvarande svenska politiken gör det dock möjligt för aktörer i
            exportkredit­systemet att fortfarande teckna projekt i olje- och
            gasvärdekedjan, inklusive kraftverk, raffinaderier, rörledningar
            och transporter. Detta fortsätter även om Sverige har antagit
            ambitiösa klimatmål på andra områden, t.ex. en 100 procent förnybar
            energiförsörjning till 2040 och utsläpp av växthusgaser (GHG)
            på landsnivå år 2045.
          </p>
          <p xml:id="i-3jUodJqv5UnkQcsVRb4xqu">
            Vänsterpartiet ser det som positivt att regeringen i sitt regleringsbrev
            gett Export­kreditnämnden (EKN) direktivet att redovisa hur kreditgivningen
            kan anpassas för att vara i linje i med Parisavtalet och inte
            skapa inlåsningar i fossilberoende. Därför har det inrättats ett
            klimatråd mellan EKN och Svensk Exportkredit (SEK) som ska ge
            rådgivan­de stöd till EKN och SEK i arbetet med att anpassa det
            svenska exportfinansierings­systemet för att ligga i linje med
            Parisavtalets 1,5-gradersmål.
          </p>
          <p xml:id="i-S8rFBn2oRSqsAM5A4s8mvq">
            Men det krävs en bättre samstämmighet mellan verkligheten vi
            befinner oss i angå­ende klimatet och våra politiska beslut. IPCC-rapporten
            som presenterades i dagarna visar att vi behöver ta radikalare
            beslut för att nå klimatmålen, även exportkrediterna bör anpassas
            efter det. Då kan vi inte vänta på OECD-ländernas initiativ utan
            måste vara villiga att ta initiativen själva. I Sverige, där en
            progressiv nettonollutsläppklimatpolitik har funnits sedan 2017,
            har EKN och SEK kritiserats för att garantera och finansiera exportprojekt
            som bidrar till negativa effekter på hälsa och klimat. Under 2020
            utfärdade EKN garantier för projekt i samband med fossila bränslen
            (olja, gas och kol) till ett värde av 857 miljoner svenska kronor;
            under de fyra första månaderna 2021 utfärdades garantier för 120
            miljoner svenska kronor för transaktioner relaterade till olja
            och gas.
          </p>
          <p xml:id="i-HZ2MtzeH9PT9Ct8PBeTsKa">
            Trots den positiva politiska utvecklingen och strategin att ge
            mer stöd till projekt för förnybar energi, så missade regleringsbrevet
            att rekommendera en fullständig utfasning av exportfinansiering
            och garantier för alla fossila bränslen. Därför godkände EKN och
            SEK fortsatt finansiering av olje- och gasprojekt i mitten och
            nedströms, t.ex. rörledning­ar, raffinaderier och olje- och gaskraftverk
            även denna höst.
          </p>
          <p xml:id="i-5fLEYzbmLosVK2hch7Pnox">
            Senast 2022 ska inte nya svenska exportkrediter och lån avtalas
            för investeringar längs hela den fossila bränslevärdekedjan. Detta
            bör riksdagen ställa sig bakom och ge regeringen till känna.
          </p>
          <head xml:id="i-EFUa7bSGeLxzi7ygckLaSi" type="h1">
            12 Fossilfri finansieringssektor
          </head>
          <p xml:id="i-PFfJb3SCXaVRixDbmUsixG">
            I år skapades samarbetet Export Finance for Future (E3F), för
            att få offentlig export­finansiering att vara en tydlig drivkraft
            i kampen mot klimatförändringar. De länder som deltar är Sverige,
            Danmark, Frankrike, Tyskland, Nederländerna och Storbritannien.
          </p>
          <p xml:id="i-88uFuYWQj5BCmiyBcsPHs8">
            Länderna kom överens om att arbeta för att öka incitamenten till
            hållbara projekt, starta en klimatorienterad översyn av våra respektive
            handels- och exportfinansierings­aktiviteter för att få en gemensam
            och dokumenterad förståelse för exportfinansiering­ens klimatpåverkan
            och arbeta med att förbättra insynen i klimatrelaterad information,
            särskilt när det gäller identifiering av hållbara projekt. Vänsterpartiet
            anser att det är positivt att länder går samman för att ta ansvar
            för exportfinansieringen som har varit återkommande problem när
            det gäller klimat och miljö. Tyvärr så saknar ramarna för samarbetet
            tydliga riktlinjer för att fasa ut alla fossila bränslen. Även
            om det var klart att E3F-länderna vill stoppa exportfinansiering
            till kol- och kolkraft, så återfinns inte åtagande i fråga om
            olja och gas. Dessutom saknar E3F:s åtaganden tydliga tidslinjer
            och mål.
          </p>
          <p xml:id="i-GcnHFN1G5stvJ2SLNLi94V">
            Regeringen ska i internationella samarbeten såsom E3F verka för
            att exportfinansi­ering har som mål att fasa ut fossila bränslen
            snarast. Detta bör riksdagen ställa sig bakom och ge regeringen
            till känna.
          </p>
          <head xml:id="i-H5KSxFDvNJBCCHg6iJofe4" type="h1">
            13 Konfliktmineraler
          </head>
          <p xml:id="i-HafX9QUhmVxWCyHcS4W18m">
            Vänsterpartiet anser att produktion av batterier, likväl som
            produktion av drivmedel, ska ske socialt och miljömässigt hållbart.
            Vi anser att det inte borde vara möjligt att impor­tera mineraler
            och metaller som inte producerats hållbart för människor och miljö
            till Sverige eller inom EU. För att kunna spåra att mineraler
            inte kommer från länder, som t.ex. Kongo, där mineralerna utvinns
            med fruktansvärda konsekvenser för människor, måste spårbarhet
            och hållbarhetsmärkning tas fram och länderna uppmuntras att utvinna
            mineraler på ett sätt som är hållbart för både människor och natur.
            Sverige har ett natio­nellt ansvar att själva utvinna metaller
            och mineraler hållbart för att möta ökad efter­frågan.
          </p>
          <p xml:id="i-Ex9kMRZqGzpnXfxbqWBzRf">
            Regeringen bör senast 2022 återkomma med förslag på åtgärder
            för att förhindra import av batterimetaller som inte är hållbart
            producerade. Detta bör riksdagen ställa sig bakom och ge regeringen
            till känna.
          </p>
          <head xml:id="i-3FDQHWZrdHaGHJUhyuzoou" type="h1">
            14 Bekämpningsmedel
          </head>
          <p xml:id="i-NRaHwY3EvCcyxHdZRY5sk">
            Mellan 2010 och 2019 har 1 832 personer dött p.g.a. exponering
            av bekämpningsmedel i Brasilien. Under samma period förgiftades
            inte mindre än 3 750 barn mellan 0 och 14 år av bekämpningsmedel
            som används i det lokala jordbruket. Det betyder att fler än 350
            barn drabbas av bekämpningsmedelsförgiftning varje år i Brasilien.
            Bland de barn som förgiftades under denna period var fler än 500
            spädbarn. Totalt rapporterades 542 späd­barn mellan 0 och 12 månader
            vara förgiftade av bekämpningsmedel som använts i lokalt jordbruk
            under tio år. Urfolken har varit proportionellt mest drabbade
            av alla.
          </p>
          <p xml:id="i-9bzLdSBTiH3jqJD7FNm1j1">
            Det finns en rad bekämpningsmedel som är förbjudna inom EU, men
            som är fria att exporteras till länder utanför EU. Det är alltså
            bekämpningsmedel som utvecklats, producerats och exporterats från
            EU eftersom mottagande länder inte har lika höga krav. Det här
            visar på en dubbelstandard, hyckleri från EU:s håll, och är ett
            av många uttryck som visar Europas fortsatta kolonisering av tredje
            världen. För människor är väl lika mycket värda? De förbjudna
            bekämpningsmedlen orsakar inte bara skada och död hos människor,
            de skadar djur och växter och förgiftar jord och vatten. Dessutom
            importerar vi sedan de livsmedel och träprodukter som har besprutats
            av dessa. Enklast vore att förbjuda produktionen av dessa medel,
            men genom att trycka på för att stoppa exporten av förbjudna medel
            så stoppar vi lönsamheten i att producera dessa.
          </p>
          <p xml:id="i-Kp6bwCqgEsLhNxEk4yuwCe">
            Den svenska regeringen bör verka för att stoppa exporten av produkter
            som är för­bjudna att användas inom EU. Detta bör riksdagen ställa
            sig bakom och ge regeringen till känna.
          </p>
        </div>
        <div xml:id="i-FKGreRHoKFTr5F84JtCPmL" type="signatureBlock">
          <list xml:id="i-VxE5W7cJwVMCBcqkLg17wU">
            <item xml:id="i-NXQfiNoGzYjZGqXmDVHJyr" who="i-Srv2XCR7hGVyZ66wLkW6ad" type="signature">
              Lorena Delgado Varas (V)
            </item>
            <item xml:id="i-9VNxUNb1AThUx91DcoJn8W" who="i-M5o8cYSRJsbmZdvevomfQX" type="signature">
              Ulla Andersson (V)
            </item>
            <item xml:id="i-NKjG46vNShfPwajrQBYdqi" who="i-TxLwXp3MJemR8iGdYER2aZ" type="signature">
              Ali Esbati (V)
            </item>
            <item xml:id="i-JVi6gfg58qCm3Vwrxh2ZNE" who="i-QhdbBfCQXCqPEr4GTwvK8F" type="signature">
              Tony Haddou (V)
            </item>
            <item xml:id="i-KejJLwcdWtzQcPUhvuSuSe" who="i-JZgLiagTc1Uwgw1yzLWrSS" type="signature">
              Birger Lahti (V)
            </item>
            <item xml:id="i-T57QvWyy6JTcuZSzQjiVV5" who="i-L3t2URPAv9iLWgdCvbz7Uv" type="signature">
              Ilona Szatmari Waldau (V)
            </item>
            <item xml:id="i-BqxMg5cmkp2vBas4Ltqf3Q" who="i-Yam9ii4K4HfneDbj5TzDJY" type="signature">
              Ciczie Weidby (V)
            </item>
          </list>
        </div>
      </div>
    </body>
  </text>
</TEI>
