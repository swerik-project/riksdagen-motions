<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201718-UbU-02336">
  <teiHeader>
    <fileDesc>
      <titleStmt>
        <title>En inkluderande vuxenutbildning</title>
        <author corresp="i-Xbq1HVkxhCYVmfPLN63HRo">av Daniel Riazat m.fl. (V)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2017/18:2336 av Daniel Riazat m.fl. (V)</title>
          <idno type="rdwebb">H5022336</idno>
          <rs type="number">2336</rs>
          <orgName type="comitteeAbbreviation">UbU</orgName>
          <ref type="dokument_url_text">http://data.riksdagen.se/dokument/H5022336/text</ref>
          <ref type="dokument_url_html">http://data.riksdagen.se/dokument/H5022336</ref>
          <ref type="dokumentstatus_url_xml">http://data.riksdagen.se/dokumentstatus/H5022336</ref>
          <ref type="docx">http://data.riksdagen.se/fil/396846DF-EEF0-45BD-B19F-6B385E7EA532</ref>
          <ref type="pdf">http://data.riksdagen.se/fil/58A5A66F-E0AC-4E34-B211-EFBA27BAB5EC</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-Xbq1HVkxhCYVmfPLN63HRo</idno>
            <name>Daniel Riazat</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-M5o8cYSRJsbmZdvevomfQX</idno>
            <name>Ulla Andersson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-TxLwXp3MJemR8iGdYER2aZ</idno>
            <name>Ali Esbati</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-WjgeYy5RFWngMB9NwFvFEY</idno>
            <name>Christina Höj Larsen</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-Xte2hVf6qgEgJA6sWB1cDH</idno>
            <name>Momodou Malcolm Jallow</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-UhKXyeGqJBzFW5wSyeoGMt</idno>
            <name>Wiwi-Anne Johansson</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-WgJrAvRNZcbwJRbGV7TF1M" type="signed"/>
        <correspContext corresp="i-WgJrAvRNZcbwJRbGV7TF1M">
          <note type="signatory" corresp="i-Xbq1HVkxhCYVmfPLN63HRo"/>
          <note type="signatory" corresp="i-M5o8cYSRJsbmZdvevomfQX"/>
          <note type="signatory" corresp="i-TxLwXp3MJemR8iGdYER2aZ"/>
          <note type="signatory" corresp="i-WjgeYy5RFWngMB9NwFvFEY"/>
          <note type="signatory" corresp="i-Xte2hVf6qgEgJA6sWB1cDH"/>
          <note type="signatory" corresp="i-UhKXyeGqJBzFW5wSyeoGMt"/>
        </correspContext>
        <correspAction xml:id="i-VKPzgzydDYJYUZ8TXejYnw" type="submitted">
          <date when="2017-10-04"/>
          <time when="11:26:08"/>
        </correspAction>
        <correspAction xml:id="i-5uxJadrTjVUQbG9nXCNaQa" type="reviewed">
          <date when="2017-10-04"/>
          <time when="12:20:38"/>
        </correspAction>
        <correspAction xml:id="i-BEPamCWbgBiZoS4kHK2J6" type="referred">
          <date when="2017-10-13"/>
        </correspAction>
        <correspAction xml:id="i-9zJx76n6QZmcox8NL8vBAm" type="assigned">
          <date when="2018-11-05"/>
          <time when="09:10:03"/>
        </correspAction>
        <correspContext corresp="i-9zJx76n6QZmcox8NL8vBAm">
          <ref type="assignedTo">Utbildningsutskottet</ref>
        </correspContext>
        <correspAction xml:id="i-A2kNbY8XuZpiycvrFUesrL" type="behandlas_i"/>
        <correspContext corresp="i-A2kNbY8XuZpiycvrFUesrL">
          <ref type="uppgift">2017/18:UbU15</ref>
          <ref type="ref_dok_id">H501UbU15</ref>
          <ref type="ref_dok_typ">bet</ref>
          <ref type="ref_dok_rm">2017/18</ref>
          <ref type="ref_dok_bet">UbU15</ref>
          <ref type="ref_dok_titel">Vuxenutbildning</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-Bi4ZE3rsjQQb2NrTf85Ptc" type="behandlas_i"/>
        <correspContext corresp="i-Bi4ZE3rsjQQb2NrTf85Ptc">
          <ref type="uppgift">2017/18:UbU16</ref>
          <ref type="ref_dok_id">H501UbU16</ref>
          <ref type="ref_dok_typ">bet</ref>
          <ref type="ref_dok_rm">2017/18</ref>
          <ref type="ref_dok_bet">UbU16</ref>
          <ref type="ref_dok_titel">Högskolan</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-UyD6jqksaE6nNYyDg5Lras" type="motHeader">
        <div xml:id="i-YSf5Fq6mpwHFnvHAHgTHQ7" type="motTitle">
          Motion till riksdagen 2017/18:2336 av Daniel Riazat m.fl. (V)
          En inkluderande vuxenutbildning
        </div>
      </div>
      <div xml:id="i-2nWu3q2VQV6ETYCMCWr4zz" type="motBody">
        <div xml:id="i-Ybj65LarbySFJrYnfNZAiT" type="motProposal" subtype="förslag">
          <head xml:id="i-5PZ4KUJXpGsqSeehE5b9pJ">
            Förslag till riksdagsbeslut
          </head>
          <list xml:id="i-YA18THdv8CLkALXX3Vvmdx" style="ol">
            <item xml:id="i-S6RRz5Gg7oRbA3bDEfNgse">
              Riksdagen ställer sig bakom det som anförs i motionen om att
              regeringen bör utreda regelverken kring distansutbildningar inom
              vuxenutbildningen och tillkännager detta för regeringen.
            </item>
            <item xml:id="i-9vYCRzT46fSzzWzdNKfgm">
              Riksdagen ställer sig bakom det som anförs i motionen om att
              regeringen bör utreda om det kan ställas krav på att kurslitteratur
              ska tillhandahållas kostnadsfritt för all utbildning som omfattas
              av skollagen, och detta tillkännager riksdagen för regeringen.
            </item>
            <item xml:id="i-N44YXrwg3UrbKfuhnJq5DG">
              Riksdagen ställer sig bakom det som anförs i motionen om att
              regeringen bör utreda möjligheten att inrätta en vuxenlärarutbildning
              och tillkännager detta för regeringen.
            </item>
            <item xml:id="i-TQK9ZRvBy6E9pbzPVSDg2Z">
              Riksdagen ställer sig bakom det som anförs i motionen om att
              regeringen bör utreda inrättandet av en kompletterande pedagogisk
              utbildning till vuxenlärare och tillkännager detta för regeringen.
            </item>
          </list>
        </div>
        <div xml:id="i-JonfP7KbTEgVvteMTvNi4q" type="motContent">
          <head xml:id="i-RUJ4oqGBz71EhjgitxukpA" type="h1">
            Inledning
          </head>
          <p xml:id="i-NrN6rBHrdyvwkZNLFkwDv3">
            Det är knappt 50 år sedan alla kommuner blev skyldiga att anordna
            motsvarande grund- och gymnasieskoleutbildning för vuxna. Tidigare
            vilade vuxenutbildningen på frivilliga initiativ från såväl offentliga
            som privata huvudmän i form av folkbildning, korrespondenskurser,
            aftonskolor och liknande. Med det kommunala ansvaret har tillgängligheten
            ökat och rätten till kunskap stärkts. Det har bidragit till en
            höjd utbildningsnivå och att rekryteringen till högskolan har
            breddats. För många människor har vuxenutbildningen också inneburit
            en andra chans när skolan har misslyckats.
          </p>
          <p xml:id="i-82Ajkv1EWgpxMCsvQwv5gU">
            Hur den framtida vuxenutbildningen ska utformas beror givetvis
            på hur vi vill att utbildningen för barn och unga ska se ut. Efter
            att ha gått igenom grund- och gymnasieskolan ska alla ha tillräckliga
            kunskaper för samhälls- och arbetsliv samt vara behöriga att söka
            till högre utbildning. Dessa kunskaper ser vi som en rättighet.
            Alla vuxna som inte har dessa kunskaper ska ha rätten att få detta
            tillgodosett inom vuxenutbildningen.
          </p>
          <p xml:id="i-URqSdgLV7ivaqqdoSTyEGL">
            Kanske är vuxenutbildningens framgångar orsaken till att denna
            utbildningsform ofta har varit relativt osynlig i den utbildningspolitiska
            diskussionen. Den positiva synen på vuxenutbildningen delas inte
            längre av alla. Flera borgerliga företrädare ser komvux som en
            gräddfil in i högskolan – underförstått att det är fusk att komplettera
            sin gymnasieutbildning som vuxen. Det livslånga lärandet måste
            bygga på det faktum att kunskap är likvärdig oavsett när den inhämtats.
          </p>
          <p xml:id="i-BZ3kj2s9dUCKo6Cm3bssnL">
            Ökad arbetsdelning och specialisering inom arbetslivet har gjort
            att gymnasieskolan inte kan tillgodose behoven av utbildad arbetskraft.
            Yrkesutbildning kommer att ske efter gymnasieskolan i allt större
            utsträckning. Den eftergymnasiala yrkesutbildningen har med införandet
            av en yrkeshögskola börjat få något fastare former och en tydligare
            struktur. Det finns också behov av flexibla utbildningsformer,
            som kan möta tillfälliga eller lokala behov av utbildning. Dessutom
            måste det finnas möjligheter att utbilda sig inom mer traditionella
            hantverksyrken.
          </p>
          <p xml:id="i-LLivExdzEeTRdtnzPVwyHS">
            För att förbättra kvaliteten och den nationella likvärdigheten
            inom vuxenutbildningen behöver granskningen och utvärderingen
            systematiseras på ett bättre sätt. När vuxenutbildningen utförs
            på entreprenad, eller på annat sätt privatiseras, försvåras kvalitetsarbetet.
            I vissa fall är det dock nödvändigt med ett samarbete med det
            privata näringslivet.
          </p>
          <head xml:id="i-HsQsvDNayt4FuMDYSBxQEM" type="h1">
            Avskaffa vinstjakten
          </head>
          <p xml:id="i-qZ8fAyEq3bVbBEqjCoQn2">
            Precis som inom den ordinarie skolan är det en förutsättning
            för ett riktigt bra skolsystem att vuxenutbildningen fokuserar
            på det viktigaste. Kvaliteten och behoven ska alltid komma i första
            rummet, inte möjligheten att berika sig på verksamheten. Då är
            det viktigt att det finns lärare så att alla studerande får det
            stöd de behöver för att klara utbildningen. Detta får inte prioriteras
            ned för att skapa vinstutdelning till ägarna. Vänsterpartiet anser
            att målet med all utbildning ska vara att ge de studerande den
            bästa kunskapen – inte att generera vinst till privata bolag.
          </p>
          <p xml:id="i-kgE43W71Z1xvpwBh9CzhE">
            Sverige är i dag världens enda land som tillåter obegränsade
            vinster inom den fristående utbildningssektorn. Lagstiftningen
            i andra länder är betydligt mindre generös mot privata vinstintressen
            inom utbildningssektorn. Det finns inget annat land i världen
            där aktiebolag och riskkapitalbolag kan göra så stora vinster
            på att bedriva utbildningsverksamheter med offentliga medel.
          </p>
          <p xml:id="i-KMxBEka6D3c1LQCzKoYSUN">
            Även om verksamheten inom vuxenutbildningen på många sätt liknar
            den inom grundskola och gymnasieskola så yttrar sig jakten på
            vinst ibland på andra sätt. Sparandet på personal och slimmandet
            av organisationen är densamma. Men inom vuxenutbildningen finns
            inte samma förväntan på att heltidsstudier ska betyda att man
            är på plats hela tiden. På så sätt kan man spara in på lokaler
            och personal. Skulle den studerande sen inte klara av den stora
            mängden självstudier, går det att omregistrera hen för att få
            nya pengar från kommunen för att erbjuda samma undermåliga utbildning
            en gång till.
          </p>
          <p xml:id="i-HmQgGdCWgSBPoS5ic5TVP">
            Våren 2017 presenterade Lärarnas Riksförbund en undersökning
            gjord bland vuxenutbildningslärare, som visade att många lärare
            måste undervisa fler kurser på kortare tid. Det var nästintill
            40 procent av lärarna som fått ökad undervisningstid under de
            senaste tre åren. Samtidigt uppger nästintill 40 procent av lärarna
            att de inte får ett rimligt antal undervisningstimmar i sitt ämne
            i förhållande till de mål som de studerande ska uppnå under kursen.
          </p>
          <p xml:id="i-HodjA3US42GYaNV733DR9Z">
            Verksamma inom vuxenutbildningen pekar på att marknadsanpassningen
            som skett gör att priserna har pressats på ett sätt som försämrat
            kvaliteten inom vuxenutbildningen även där den fortfarande bedrivs
            i kommunal regi eftersom de tvingas konkurrera med för kommunen
            billigare privat verksamhet.
          </p>
          <p xml:id="i-MgZCSPYXsKqhN8rZNrvDvS">
            Vinstintresset innebär också ett resursslöseri, när vinster plockas
            ut från den skolpeng som egentligen är till för undervisningen.
            Om skolan nu byggt upp ett stort system för kontroll och granskning
            så är det motsatsen som kännetecknar vuxenutbildningen, avsaknaden
            av kontroll och granskning.
          </p>
          <p xml:id="i-GHMivZxHmXaCqHdb7MkGea">
            Skattemedel ska enbart kunna användas till den verksamhet de
            är avsedda för, och det ska inte finnas incitament att bedriva
            verksamheten på annat sätt eller med andra mål än alla studerandes
            lika rätt till kunskap. För en likvärdig utbildning behövs ett
            slut på vinstintresset inom vuxenutbildningen.
          </p>
          <p xml:id="i-Gj5DErWdUbWRWbvWKzhy8t">
            Vänsterpartiet och regeringen tillsatte en välfärdsutredning
            2015, Ordning och reda i välfärden. Utredningen fick i uppdrag
            att föreslå ett nytt regelverk för offentlig finansiering av privat
            utförda välfärdstjänster, inkl. utbildningssystemet. Syftet med
            utredningen har varit att säkerställa att offentliga medel används
            till just den verksamhet de är avsedda för och att eventuella
            överskott som huvudregel ska återföras till den verksamhet där
            de uppstått.
          </p>
          <head xml:id="i-RCvPXDP15fdARUmUEhSFbB" type="h1">
            Distansutbildningar
          </head>
          <p xml:id="i-GE8Gbomaxn2F7sKrJyd5Z6">
            Allt fler inom kommunal vuxenutbildning studerar på distans.
            Skolverket beskriver i sin lägesbedömning för 2017 att andelen
            distansstuderande under 15 år ökat från några enstaka procent
            till 24 procent. Distansutbildningar är ofta sammankopplade med
            att det sparas in på personal och lokaler. Skolinspektionen pekar
            i en undersökning från 2015 på att de som erbjuder distansutbildningar
            ofta ställer höga krav på studiedisciplin hos de studerande, medan
            möjligheten till lärarstöd brister.
          </p>
          <p xml:id="i-5MjUjWkSBaUrA2At7pumkd">
            Andelen som gör avbrott i sina studier är stor, men det finns
            väldigt lite information och underlag om orsakerna. Göteborgs
            kommun har gjort en uppföljning av orsakerna till att vuxenstuderande
            hoppat av och har kunnat konstatera att utbildningens organisering
            är en vanlig orsak.
          </p>
          <p xml:id="i-VRxXY25Hcq8e8p5w7vJMT3">
            Vänsterpartiet ser positivt på de möjligheter som distansstudier
            erbjuder för många, men när det kombineras med vinstjakt och marknadsanpassning
            blir det istället en del av ett systemfel. För att distansstudier
            ska fungera och finnas där för de studerande som behöver den typen
            av flexibilitet krävs det ett ordentligt regelverk som reglerar
            rätten till undervisningstid och lärarstöd och skyddar de studerandes
            intressen. Regeringen bör därför utreda regelverken kring distansutbildningar
            inom vuxenutbildningen. Detta bör riksdagen ställa sig bakom och
            ge regeringen till känna.
          </p>
          <head xml:id="i-2PgG7GCivti4S5RvUqEHQ6" type="h1">
            Kostnaden för läromedel
          </head>
          <p xml:id="i-LTGXivC3S9gkDszt7kW75Q">
            För Vänsterpartiet är det viktigt att alla människor har rätt
            till flera chanser och likvärdiga möjligheter till utbildning.
            Samtidigt vet vi att den som är äldre och studerar, ofta har högre
            omkostnader och har svårare att få ekonomin med studiemedel som
            huvudsaklig inkomst att gå ihop. Inköpen av kurslitteratur är
            en stor ekonomisk börda för många studerande. Att den som studerar
            måste köpa sin egen kurslitteratur kan ses som ett avsteg från
            principen om avgiftsfrihet för utbildningen. För den som läser
            samma utbildning under tonåren kostar det ingenting. Samtidigt
            kan det ibland också vara problem att få tag på vissa böcker när
            de säljer slut i bokhandeln. Biblioteken köper förstås inte heller
            in tillräckligt många exemplar av varje bok för att de ska räcka
            till alla. Om huvudmännen köper in böcker underlättar det även
            för lärarnas planering eftersom de vet vilken boken de kommer
            arbeta med de närmaste åren i stället för att behöva anpassa sig
            efter bokförlagens nycker. Regeringen bör därför utreda om det
            kan ställas krav på att all utbildning som omfattas av skollagen
            ska tillhandahålla kurslitteratur kostnadsfritt. Detta bör riksdagen
            ställa sig bakom och ge regeringen till känna.
          </p>
          <head xml:id="i-2pUuXkiPX13zgvJ7FfqxU2" type="h1">
            Lärarförsörjningen
          </head>
          <p xml:id="i-U3YLmqTDdhoNZcjUEE774q">
            En stor andel av de som arbetar med att utbilda vuxna har inte
            tillräcklig utbildning för att undervisa inom vuxenutbildningen.
            Bristen på kompetens när det gäller vuxenpedagogik påverkar resultaten
            särskilt mycket inom svenska för invandrare (SFI). Att ha rätt
            utbildad personal brukar inom övriga utbildningssystemet anses
            vara en förutsättning för att hålla en hög kvalitet på utbildningen,
            men detta gäller inte vuxenutbildningen i dagsläget.
          </p>
          <p xml:id="i-QvmZdTJLHdBjNrKRYpvLSp">
            En särskild vuxenlärarutbildning vore en bra möjlighet för de
            som hellre vill jobba med att utbilda vuxna samt bidra till att
            höja kvaliteten på vuxenutbildningen. Regeringen bör därför utreda
            möjligheten att inrätta en vuxenlärarutbildning. Detta bör riksdagen
            ställa sig bakom och ge regeringen till känna.
          </p>
          <p xml:id="i-CLbtywypNET7aBADjkrqxm">
            Bristen på behörig personal inom vuxenutbildningen är akut. Regeringen
            bör därför utreda inrättandet av en kompletterande pedagogisk
            utbildning till vuxenlärare. Detta bör riksdagen ställa sig bakom
            och ge regeringen till känna.
          </p>
        </div>
        <div xml:id="i-DDrADMJuPgcu4a8P4L9ACa" type="signatureBlock">
          <list xml:id="i-Ge24TxjXxhXPpA9BfbkkYb">
            <item xml:id="i-GCdzLLFe5mdG6reQrrA2Uz" who="i-Xbq1HVkxhCYVmfPLN63HRo" type="signature">
              Daniel Riazat (V)
            </item>
            <item xml:id="i-K4BRPEGf9MVrw8CfYrkjFD" who="i-M5o8cYSRJsbmZdvevomfQX" type="signature">
              Ulla Andersson (V)
            </item>
            <item xml:id="i-FGyBajW17cLdr76j4AS888" who="i-TxLwXp3MJemR8iGdYER2aZ" type="signature">
              Ali Esbati (V)
            </item>
            <item xml:id="i-GTp6MSHDcJCGhemoEzwchQ" who="i-WjgeYy5RFWngMB9NwFvFEY" type="signature">
              Christina Höj Larsen (V)
            </item>
            <item xml:id="i-VgBwWtEmJJNuga8Rj8gsqL" who="i-Xte2hVf6qgEgJA6sWB1cDH" type="signature">
              Momodou Jallow (V)
            </item>
            <item xml:id="i-NW5HHv5TaL2ghfmRds4UwT" who="i-UhKXyeGqJBzFW5wSyeoGMt" type="signature">
              Wiwi-Anne Johansson (V)
            </item>
          </list>
        </div>
      </div>
    </body>
  </text>
</TEI>
