<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200607-NU-00294">
  <teiHeader>
    <fileDesc>
      <titleStmt>
        <title>Utvecklingen för Dalsland och Värmland</title>
        <author corresp="i-24CbHNwsRznss4Yas6HseU i-NdZbCeRpyiTPZMpjifyckg">av Anita Brodén och Nina Larsson (fp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Utvecklingen för Dalsland och Värmland</title>
          <idno type="rdwebb">GU02N294</idno>
          <rs type="number">N294</rs>
          <orgName type="comitteeAbbreviation">NU</orgName>
          <ref type="dokument_url_text">http://data.riksdagen.se/dokument/GU02N294/text</ref>
          <ref type="dokument_url_html">http://data.riksdagen.se/dokument/GU02N294</ref>
          <ref type="dokumentstatus_url_xml">http://data.riksdagen.se/dokumentstatus/GU02N294</ref>
          <ref type="doc">http://data.riksdagen.se/fil/EC775125-5D19-49DC-A36D-B74A1B259883</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-24CbHNwsRznss4Yas6HseU</idno>
            <name>Anita Brodén</name>
            <state type="partyAffiliation" ref="Q110857">
              <desc>FP</desc>
            </state>
          </person>
          <person gender="woman">
            <idno>i-NdZbCeRpyiTPZMpjifyckg</idno>
            <name>Nina Larsson</name>
            <state type="partyAffiliation" ref="Q110857">
              <desc>FP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-K72YQ7EnhHQ1yKSxQvSud9" type="signed"/>
        <correspContext corresp="i-K72YQ7EnhHQ1yKSxQvSud9">
          <note type="signatory" corresp="i-24CbHNwsRznss4Yas6HseU"/>
          <note type="signatory" corresp="i-NdZbCeRpyiTPZMpjifyckg"/>
        </correspContext>
        <correspAction type="referral" xml:id="i-SXDwrbfR5y6oNsfxWgMeTL">
          <date when="2006-11-07"/>
        </correspAction>
        <correspAction type="dismissal" xml:id="i-RAXUBZQFnQEvxYR1tmbTKm">
          <date when="2006-11-07"/>
        </correspAction>
        <correspAction type="numbering" xml:id="i-954kQVPWEgmtyZjq93YZKm">
          <date when="2006-11-02"/>
        </correspAction>
        <correspAction type="submission" xml:id="i-TtAiWTgLbDC25kgc5tbBE6">
          <date when="2006-10-31"/>
        </correspAction>
        <correspAction type="transfer" xml:id="i-EuEyozAEJRTsKXFZxBX7KG">
          <date when="2006-10-31"/>
        </correspAction>
        <correspAction type="assigned" xml:id="i-TEMbnbWEMAWKN2vj2YYPme"/>
        <correspContext corresp="i-TEMbnbWEMAWKN2vj2YYPme">
          <ref type="assignedTo">Näringsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader"/>
      <div type="motBody">
        <div type="TOC" xml:id="i-iVEmiVERFQVuwyQABKoZZ">
          <head xml:id="i-AtSQUSVP8BHdfzfsjKUxGe">
            Innehållsförteckning
          </head>
          <list>
            <item>
              Förslag till riksdagsbeslut 2
            </item>
            <item>
              Motivering 3
            </item>
            <item>
              Utbildning 3
            </item>
            <item>
              Vägar 3
            </item>
            <item>
              Övrig infrastruktur 4
            </item>
            <item>
              Samarbete över gränserna 5
            </item>
            <item>
              Småföretag 5
            </item>
          </list>
        </div>
        <div type="motProposal" subtype="förslag">
          <head xml:id="i-MMh6WioLtgQZ8ZobeSD8MB">
            Förslag till riksdagsbeslut
          </head>
          <list style="ol">
            <item xml:id="i-HMMhbPXUsSiudvxaE1W5Tn">
              Riksdagen tillkännager för regeringen som sin mening vad i motionen
              anförs om människors rätt att bo där de vill.
            </item>
            <item xml:id="i-NXiWsY4Bng1XS6oAFzPVwV">
              Riksdagen tillkännager för regeringen som sin mening vad i motionen
              anförs om KY-utbildning i Dalsland. 1
            </item>
            <item xml:id="i-UoZyw2Aab1sbXrC9UtAgD">
              Riksdagen tillkännager för regeringen som sin mening vad i motionen
              anförs om att riksväg 45 (Via Lappia) blir E 45 från Göteborg
              till Karesuando. 2
            </item>
            <item xml:id="i-9EGZXkkkFhLfRupS92wq2p">
              Riksdagen tillkännager för regeringen som sin mening vad i motionen
              anförs om att klassa Dalsland som ett s.k. skogslän. 2
            </item>
            <item xml:id="i-U6Q5jpE5X2re9GAEkZoL5B">
              Riksdagen tillkännager för regeringen som sin mening vad i motionen
              anförs om utökad avdragsrätt för resor. 3
            </item>
            <item xml:id="i-6W1eJTs7Y9PqxcBtixkbiz">
              Riksdagen tillkännager för regeringen som sin mening vad i motionen
              anförs om järnvägsstopp i Dalsland. 2
            </item>
            <item xml:id="i-CRB5KZChvMYdRFeMkJNqkw">
              Riksdagen tillkännager för regeringen som sin mening vad i motionen
              anförs om satsningar på vägnätet, järnvägen, IT, postservice,
              Vänersjöfarten, Dalslands kanal och flyget. 2
            </item>
            <item xml:id="i-Qgw1oKF1tyjwRYSCzAhqyr">
              Riksdagen tillkännager för regeringen som sin mening vad i motionen
              anförs om krav på el året om i Dalsland och Värmland.
            </item>
            <item xml:id="i-TUNkrfYW3q6EW7meWLFTV8">
              Riksdagen tillkännager för regeringen som sin mening vad i motionen
              anförs om gränshinder i regelsystemet för gränsgångare beträffande
              arbete, tjänster, arbetsmarknadsförsäkringar, sjukförsäkringsförmåner
              och varor mellan Sverige och övriga nordiska länder. 4
            </item>
          </list>
          <p xml:id="i-4PLx1TSp3fjBQDUHmdbX8y">
            1 Yrkande 2 hänvisat till UbU.
          </p>
          <p xml:id="i-BMJarho6e4exxT2yU2kufm">
            2 Yrkandena 3, 4, 6 och 7 hänvisade till TU.
          </p>
          <p xml:id="i-KKo52RWMRsw7edmAJ5jBEg">
            3 Yrkande 5 hänvisat till SkU.
          </p>
          <p xml:id="i-57QoXkbpeRKEzZYtJy5X3C">
            4 Yrkande 9 hänvisat till SfU.
          </p>
        </div>
        <div type="motContent">
          <head type="h1" xml:id="i-Grr4V73TNwxQx7p7UBdyse">
            Utvecklingen för Dalsland och Värmland
          </head>
          <head type="h1" xml:id="i-Hpz7v4EQiftCfdUFpuCUGr">
            Motivering
          </head>
          <p xml:id="i-WP79drusJTzkkLRyF3ybX9">
            Dalsland och Värmland har båda stora naturrikedomar, skönhet
            och enorma utvecklingsmöjligheter. För att ge dessa bygder verktyg
            för hållbar tillväxt och utveckling krävs politiska beslut om
            företagande samt satsningar på infrastruktur och samhällsservice.
            Det krävs också en attitydförändring hos många beslutsfattare
            att våga tro på den enskilda människans kraft att både förändra
            och förbättra sin livssituation.
          </p>
          <p xml:id="i-Dgr44N6zA8et9ftrWJ9jC4">
            Det är en liberal utgångspunkt att människor ska kunna bo där
            de själva vill och där ha möjlighet till ett bra liv. Då tas hela
            Sverige i bruk och hela Sve­rige lever. Det ger enligt Folkpartiet
            tillväxt i hela landet. Folkpartiet liberalerna föreslår i programmet
            Bo där du vill utökade möjligheter för lands- och glesbygd. I
            denna motion pekar vi på möjligheterna i Dalsland/Värmland och
            föreslår kompletteringar. Detta bör riksdagen ge regeringen till
            känna.
          </p>
          <p xml:id="i-8bjG98a7pgDKj1TfPKTXBv">
            Med motionens innehåll tror vi på möjligheterna för ett attraktivt
            Dalsland/Värmland med goda kommunikationer, god infrastruktur,
            bra företagsklimat, trygghet och säkerhet via fler poliser, väl
            fungerande sjukvård, minskat drogmissbruk, minskad brottslighet,
            ett ekologiskt hållbart område, goda utbildningsmöjligheter, välutbildade
            dalslänningar/värmlänningar och ett bätt re samarbete över läns-
            och landsgränserna.
          </p>
          <head type="h2" xml:id="i-4ifEzUqKAn814DJ4fXwgLJ">
            Utbildning
          </head>
          <p xml:id="i-6aVa2C8BsXzwAqgHvswxsL">
            Tillgång till goda utbildningsmöjligheter är en viktig hörnsten.
            Universitetet i Karlstad och Högskolan Väst är bra exempel på
            utbildningens betydelse för ett helt län/region. Enligt uppgifter
            från Myndigheten för kvalificerad yrkesutbildning (KY) pågår för
            närvarande ingen KY-utbildning någonstans i Dalsland. Det anser
            vi vara en stor brist eftersom kvalificerad utbildning är ett
            viktigt instrument för att främja industriell och annan utveckling.
            Det är angeläget att ta planer på KY-utbildning i Dalsland på
            allvar. Vi anser därför att detta bör snabbutredas. Med hänvisning
            till det akuta läge som just nu råder kring bilindustrins fortlevnad
            i dessa regioner förs ofta behovet av utbildningsresurser för
            medarbetare fram. Detta bör riksdagen ge regeringen till känna.
          </p>
          <p xml:id="i-SzqogQFdpvqUPt1G39KiSt">
            Saabs långsiktiga framtid i Trollhättan är oviss. Det berör tusentals
            arbetstillfällen på fabriken samt ett stort antal underleverantörer
            i både Dalsland och Värmland. Tvingas Saab skära ned ytterligare
            skulle detta få förödande konsekvenser för hela Västsverige.
          </p>
          <head type="h2" xml:id="i-4nuPejfG7L8muuk8iW74J2">
            Vägar
          </head>
          <p xml:id="i-D3Rd6mLvbJvTvKEf8pgfWC">
            Vi vill att hela landet ska tas i bruk. Då måste vi skapa ett
            företagsklimat som gynnar investeringar i hela landet, alltså
            även i skogslänen. En viktig del i att skapa ett sådant klimat
            i Dalsland och Värmland är goda kommunikationer på land, till
            sjöss och i luften. En upprustning av vägarna är inte bara betydelsefull
            för utvecklingen av Dalslands/Värmlands näringsliv utan också
            viktigt och nödvändigt för människor som bor i glesbygden och
            inte har något alternativ till bilen för sina resor. Riksväg 45
            måste bli E 45 snarast möjligt och upprustas snarast. Dess betydelse
            för industri och näringsliv kan inte nog betonas. Detta bör riksdagen
            ge regeringen till känna.
          </p>
          <p xml:id="i-9WZ1275bdzysZ5cqzqGDe2">
            Ett stort problem för denna del är de tjälskadade vägarna. Det
            innebär att stora vägsträckor under flera perioder stängs av för
            tung trafik. Inte minst den viktiga skogsindustrin drabbas hårt
            av dessa problem. För att Dalsland ska få del av de extrapengar
            som beviljas för upprustning av tjälskadade vägar krävs att Dalsland
            klassas som skogslän. Värmland har tack vare sin klassning möjligheter
            att få viktiga bidrag, inte minst för tjälsäkring av vägarna.
            Detsamma borde gälla Dalsland som i minst lika stor utsträckning
            har samma problem. Att Dalsland ingår i Västra Götalandsregionen
            torde i detta sammanhang inte ha någon betydelse.
          </p>
          <p xml:id="i-VPz2bXYhXZpgyBqCEHifsm">
            Vi anser att bilen är en nödvändighet för ett bra liv i glesbygdslänen.
            Därför anser vi också att resor till omsorg ska kunna dras av
            i deklarationen på samma sätt som arbetsresor. Detta bör riksdagen
            ge regeringen till känna.
          </p>
          <head type="h2" xml:id="i-7pnfsG77pWho62v9KvNvtY">
            Övrig infrastruktur
          </head>
          <p xml:id="i-6EVpLX1rx4qmwAga81L1HL">
            Den tågtrafik som finns i dag måste förstärkas för att skapa
            bättre pendlingsmöjligheter mellan större orter av både varor
            och persontrafik. För att kunna utvecklas är det en nödvändighet
            för Dalsland/Värmland att ha tillgång till goda järnvägskommunikationer.
            Vi anser att staten måste ställa kvalitetskrav vid upphandling
            så att landsbygdens chans till överlevnad säkerställs.
          </p>
          <p xml:id="i-F9dBybYzyUfQrBCN8BV38U">
            Indragna tågstopp har under den senaste tiden ständigt hotat
            flera kommuner i framför allt Dalsland men också i Värmland. Att
            ha tillgång till fungerande kollektivtrafik möjliggör resor både
            till arbete och skolor, och indragna tågstopp kan slå undan dessa
            möjligheter för många människor samt dränera kommuner när dess
            befolkning tvingas till arbetslöshet eller flytt. Detta bör riksdagen
            ge regeringen till känna.
          </p>
          <p xml:id="i-Ef5BQ3hKsduKJwRFx2kc4A">
            Vänersjöfartens framtid måste säkerställas, bl.a. genom nya slussar
            i Trollhättan, och kanalen måste ha lika konkurrensmöjligheter
            som övriga transportföretag. Här måste vi också nämna Dalslands
            kanal och dess viktiga inslag för båtturismen. Turismen är ett
            stort inslag av företagande i Värmland och Dalsland. Karlstads
            flygplats m.fl. bör förstärkas för att skapa bättre möjligheter
            till person- och fraktflyg.
          </p>
          <p xml:id="i-MEChv7kaKPmN4WtyUvdbd2">
            Tillgången till goda telekommunikationer (IT) och postservice
            är avgörande för att moderna företag ska kunna besluta att etablera
            sig och växa. Tillgång till el året om är också nödvändigt för
            Dalsland och Värmland liksom för alla delar av Sverige. Under
            ett antal år har Dalsland/Värmland fått upp­leva långa elavbrott
            beroende på eftersatt underhåll på elnätet. Det är helt oacceptabelt
            då det drabbat många både enskilda och företag mycket hårt. Stormen
            Gudrun visade med all önskvärd tydlighet hur sårbart vårt samhälle
            är när elnätet slås ut. För såväl enskilda som företag är det
            synnerligen viktigt att tillförsäkras tillgång till el under hela
            året. Detta bör riksdagen ge regeringen till känna.
          </p>
          <p xml:id="i-96g1ysWsHntS63xyxFdcVH">
            Vi är övertygade om att generella satsningar på infrastruktur,
            utbildning och enklare skattesystem gör mest nytta för glesbygdens
            utveckling. Enligt en nyligen presenterad rapport gjord av Livsmedelsekonomiska
            institutet betonas vikten av en fungerande service på landsbygden
            för tillväxten.
          </p>
          <head type="h2" xml:id="i-K5vpcEQacEsRrVxC14fqbz">
            Samarbete över gränserna
          </head>
          <p xml:id="i-7RjLzN1ApvzQL5EUZLDDXN">
            Genom att Värmland är en egen region har länet möjligheter att
            söka sam­arbetet med andra, både över regions/länsgränserna och
            över riksgränsen mot Norge. Det är ett samarbete över landsgränsen
            som måste följas upp av förenklingar i gränspassering av både
            tjänster, arbetsmarknadsförsäkringar, sjukförsäkringsförmåner
            och varor mellan de nordiska länderna. Gränshindren måste få sin
            lösning inom en snar framtid. Detta bör riksdagen ge regeringen
            till känna.
          </p>
          <head type="h2" xml:id="i-JiwuoFejfugneRan7BKxXh">
            Småföretag
          </head>
          <p xml:id="i-ARmqP8STVdTB3djgBagx9R">
            Småföretagare är basen för landets tillväxt. Snåriga regler och
            tungrodd byrå krati drabbar framför allt landsbygden där de flesta
            enmans- och fåmansföre­tagen finns. Riskkapital är en bristvara
            för småföretagare i Dalsland/Värmland och andra glesbygdslän i
            Sverige.
          </p>
          <p xml:id="i-Crqxpc9986mw8gZYwKibna">
            Småföretagaren är gles/landsbygdens räddare. Här ingår ju både
            jord- och skogsbrukare samt alla andra som kan bli självgående
            via eget företagande och kanske med en eller flera anställda rädda
            många orter i Dalsland och Värmland.
          </p>
        </div>
        <div type="motSignatures">
          <list>
            <item xml:id="i-YEM6X3FkCkxcBptWixoXn8">
              Anita Brodén (fp)
            </item>
            <item xml:id="i-Wci7N451X1dErWQtP7w95P">
              Nina Larsson (fp)
            </item>
          </list>
        </div>
      </div>
    </body>
  </text>
</TEI>
