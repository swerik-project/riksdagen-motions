<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1967--ak--00012">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1967/mot_1967__ak__12/mot_1967__ak__12-001.pdf"/>
      <fw xml:id="i-FDzrb2vNmnFjRd2yEz5wYK">
        4 Motioner i Andra kammaren, nr. 12 år 1967
      </fw>
      <div xml:id="i-jNip5dXxj6fUXmfK1xwCL" type="motHeader">
        <div xml:id="i-3ve1y1kRYQfTHVvqZjDQCB" type="motTitle"/>
        <div xml:id="i-6cnvxqMdSiXSFPsZQD2MfU" type="motSubmissionInfo"/>
      </div>
      <div xml:id="i-81LmFwJrNiar9R8Q5QzTQY" type="motBody">
        <div xml:id="i-GcQxgcbDXySRUYAE3CCDe3">
          <p xml:id="i-5Ja1z3612eqm64QvH2V6JY">
            Nr 12
          </p>
          <p xml:id="i-SWfD5Y1b6MKWWyuBJc3hbd">
            Av herr Lundberg, om inrättande av vissa tjänster vid limnologiska
            institutionen vid Uppsala universitet.
          </p>
          <p xml:id="i-Y3EHSXzDb5wKtH3DdMuikk">
            Vatten- och luftföroreningar samt naturförstöringen är ur hälso-
            och trivselsyn- punkt ett centralt problem. Sten Selander skrev:
            ”Naturvården är mänsklighetens väsentligaste angelägenhet, kanske
            näst bevarandet av freden!” Trots att de flesta instämmer däri
            kan vi tala om en planlös och slentrianmässig behandling av dessa
            för mänskligheten livsviktiga frågor. Det går tydligen lättare
            att skapa dyra ämbets- verk och fördröjande utredningar än att
            få en bråkdel av dessa miljonkostnader till ett fåtal fasta forskar-
            och lärartjänster vid redan existerande institutioner så att dessa
            skall kunna fungera och nyttja både byggnader och utrustning.
            Vi kan exempelvis i pressen läsa att Mälaren, som kan betecknas
            som en av våra viktigaste vattentäkter och fritidssjöar, är en
            kloaksjö med avloppsvatten från ca 1,3 miljon människor, 400 000
            WC, industrier etc. Från denna kloak tas hushålls- och dricksvatten
            till miljoner människor. Redaktör Bo Rosén konstaterar: ”Ett mycket
            stort antal svenska vattendrag är förstörda för all framtid. I
            södra och mellersta Sverige är alla så gott som förstörda, i Norrland
            en del. Man talar om ålder på sjöar: en av våra viktigaste, Mälaren,
            kan anses pensionsmässig; närsalter och växter har snart alldeles
            tagit överhanden.” I detta läge, och först då, har samhället börjat
            att syssla med problemet. Vi köper bilskrot från utlandet för
            ett 60-tal miljoner per år och för ca 25 öre kilot. För svenskt
            bilskrot vill man endast betala en tredjedel av detta pris, och
            man vill slänga bilskrot och annat avfall i Östersjön, gruvhål
            eller efter vägarna. Det lär finnas ”bilskrotningsbilar” för ca
            80 000 kr./st., och om vi satsar 3 å 4 miljoner för inköp av sådana
            och gav åt rehabiliterade arbete, så skulle vi kunna börja på
            att komma till rätta med detta problem. Vi lär visst konsumera
            ca 55 000 ton bly i vårt land, och vi tillåter bl.a. bly i vår
            bensin, trots att ansvariga vet att blyförgiftning, inte minst
            från våra bilar, är en verklig fara. Vi har kvicksilverförgiftning,
            och många tusen nya kemikalier och gifter släpper vi varje år
            ut i naturen och förgiftar därmed både människor och djur. Inom
            industrien lär man årligen framställa omkring 300 000 nya kemiska
            produkter vars avfall går ut i luften, vattnet och jorden. Vi
            vet att en storsilos avfallsprodukter, som enligt den kemiska
            metoden släpps ut i våra vattendrag, en- samt är lika vattenförorenande
            som avfallet från ett samhälle med ca 18 000 män- niskor. Man
            räknar att världsturismen 1965 gav ut omkring 53 000 miljoner
            kr., men förgiftade sjöar, fauna och flora kan knappast vara ett
            lockande framtids- perspektiv. Men vad allvarligare är, är att
            vi för ett helt folk skapar pest- och
          </p>
          <pb facs="riksdagen-motions-pdf/data/1967/mot_1967__ak__12/mot_1967__ak__12-002.pdf"/>
          <fw xml:id="i-JT8YSECMKRPPDqpebiTyYE">
            Motioner i Andra kammaren, nr 12 år 1967 5
          </fw>
          <p xml:id="i-7EbUe3NpTgVjU1LZY6jBjg">
            kloakhärdar som hotar att slå sönder de värden vi på hälso- och
            sjukvårdssidan samt ur trivselsynpunkt med stora ekonomiska och
            personella uppoffringar ändock lyckats åstadkomma. Men även om
            det numera är bekant att vattendrag och sjöar i snabbt ökande
            omfattning och takt undergår genomgripande förändringar på grund
            av samhälls- utvecklingen och att dessa förändringar nästan alltid
            innebär en betydande försäm- ring av våra vattentillgångar, som
            i sista hand drabbar människan själv, så har vi trots allt underlåtit
            att angripa eller skapa de verkliga förutsättningarna för att
            söka komma till rätta med problemen. En förbättrad vattenvård
            kräver oundgängligen en förstärkning av forsknings- och utbildningsresurserna
            för de vetenskapsområden som ligger till grund för det praktiska
            arbetet. Detta gäller i synnerhet limnologien, läran om sambanden
            mellan miljö och organismer i sjöar och vattendrag. Vid Uppsala
            universitet inrättades en laboratur i limnologi 1/7 1948, och
            denna tjänst omvandlades 1/7 1959 till en ordinarie professur
            i samma ämne. Sommaren 1963 färdigställdes limnologiska institutionens
            nya byggnad, som jämte utrustning kostade omkring 4,6 miljoner
            kronor. I fråga om lokaler och utrustning torde denna institution
            vara en av de bästa i världen för forskning och undervisning i
            limnologi, men med hänsyn till fast anställd personal är den alltjämt
            helt underbemannad. Mellan professuren och instrumentmakartjänsten
            finns inte en enda befattning på stat. De allra flesta av dem
            som arbetar på institutionen (f.n. mellan 50 och 60 personer)
            är därför hänvisade till årliga förordnanden för undervisning
            och särskilda forskningsprojekt. Visserligen har det varit möjligt
            att även på dylika villkor bygga upp en förhållandevis intensiv
            verksamhet — ex. Mälarundersökningen —, men det är uppenbart att
            arbetsprogrammet blir snedvridet när det inte kan planeras på
            längre sikt; och dagsaktuell och absolut nödvändig forskning måste
            allvarligt skadas av denna ordning. Situationen är allvarlig av
            två skäl: dels har verksamheten på några betydelse- fulla specialområden,
            för vilka institutionen förfogar över särskilda laboratorier,
            inte ens kommit i gång eller blott kunnat bedrivas i begränsad
            omfattning på grund av att tjänster helt saknas, dels hotas den
            teoretiska forskningen över huvud taget att förtvina i konkurrensen
            med mera omedelbart matnyttiga arbetsuppgifter. I ett ämne som
            limnologi, där samhällets efterfrågan på expertis är större än
            tillgången, går det inte i längden att planmässigt bedriva forskning
            och utbildning med hjälp av huvudsakligen ettårskontrakt och tillfälliga
            anslag. Institutionens avdelning för tillämpad limnologi (främst
            vattenvård) är den enda i sitt slag i landet men har ännu inte
            någon som helst befattning. I samarbete med lantbrukshögskolans
            institution för lantbrukets hydroteknik och med stöd från jordbrukets.
            forskningsråd och tekniska forskningsrådet utförs här experimentella
            studier av vattnens självreningsförmåga, men avdelningen kan inte
            utnyttjas på ett rationellt sätt för sina viktiga uppgifter förrän
            den erhållit en fast anställd ledare i laborators tjänsteställning.
            Den radioaktiva avdelningen är specialinredd för arbeten med radioaktiva
            iso-
          </p>
          <pb facs="riksdagen-motions-pdf/data/1967/mot_1967__ak__12/mot_1967__ak__12-003.pdf"/>
          <fw xml:id="i-7qDTQNzAXdrcMfDCbkucH5">
            6 Motioner i Andra kammaren, nr 12 år 1967
          </fw>
          <p xml:id="i-Ns7UEHCDt2CYanfGZHY5Wb">
            toper, såväl i samband med utsläpp i vatten från atomreaktorer
            som vid utnyttjan- det av radioisotoper som spårämnen i olika
            sammanhang. Dessa forskningsuppgif- ter har blivit av allt större
            betydelse och bör under beteckningen akvatisk radio- ekologi med
            fördel kunna omfatta både inlands- och kustvatten. Inte minst
            med tanke på det ökande behovet av specialister är det ytterst
            angeläget att undervis- ning och utbildning snarast kommer till
            stånd inom detta område, men härför krävs en självständig forskar-
            och lärarbefattning. I avvaktan härpå används den radio- aktiva
            avdelningens utrymmen för andra ändamål. Ett betydelsefullt men
            alltjämt mycket försummat forskningsområde med viktiga praktiska
            anknytningar är den bakteriologiska limnologien, för vilken institutionen
            har ett särskilt laboratorium. Det har hittills använts för målinriktade
            frågeställ- ningar inom Mälarundersökningen men borde även kunna
            tjäna teoretisk forskning och utbildning. Utan en fast tjänst,
            åtminstone som forskningsassistent, är detta inte möjligt. Avsaknaden
            av fasta tjänster för forskarkarriären är, som ovan framhållits,
            ett myc- ket stort och avgörande hinder för den högre utbildningen
            inom hela ämnet limno- logi. Inrättandet av två befattningar som
            forskningsassistenter, en för biologisk och en för kemisk limnologi,
            skulle i hög grad befrämja ämnets utveckling och underlätta möjligheterna
            att även för andra samhällsbehov än forskningen produ- cera kvalificerade
            arbetskrafter för lösande av de alltmer överhängande vatten- frågorna.
            De fem nämnda tjänsterna utgör alla — var och en på sitt område
            — avgörande nyckelbefattningar för både grundläggande och tillämpad
            forsknings- och utbild- ningsverksamhet i ett ämne som är dagsaktuellt
            och som måste få allt större bety- delse för samhället. Om en
            prioritering skulle anses bli nödvändig, bör i första hand de
            båda laboratorsbefattningarna komma i fråga: laboraturen för tillämpad
            limno- logi (främst vattenvård) och laboraturen för akvatisk radioekologi.
            I nuvarande läge måste samhället vidtaga omedelbara åtgärder för
            att i första hand skapa de personella och ekonomiska resurser
            inom mikrobiologien, limnolo- gien och zoofysiologien, utan vilka
            vi aldrig kan komma till rätta med vatten- och naturföroreningarna
            samt de gifter, närsalter och andra skadeverkningar, som utgör
            ett ständigt hot mot vår hälsa och trivsel. Samhället tvingas
            nu att acceptera att vägen till kunskap och en lösning av pro-
            blemen inom vatten och naturvård även heter forskning. Man måste,
            som The Svedberg 1918 uttryckte det, utrota villfarelsen att forskning
            är ett tidsfördriv på lediga stunder, och göra klart för sig att
            även ur samhällsekonomisk synpunkt är inte forskningen endast
            nödvändig utan jämväl en betydande och mäktig produk- tionsfaktor,
            som alltid ger ekonomisk utdelning men jämväl skapar harmoni och
            balans för samhället, världen och den enskilda människan. Detta
            gäller inte minst inom de områden som ovan berörts. De ekonomiska
            investeringarnas storleksordning som industri och samhälle ställs
            inför framgår bl.a. av att en industri som planerar ett utsläpp
            i Östersjön räknar med en utgift på ett 20-tal miljoner kr. Problemet
            att släppa ut avloppsvatten från
          </p>
          <pb facs="riksdagen-motions-pdf/data/1967/mot_1967__ak__12/mot_1967__ak__12-004.pdf"/>
          <fw xml:id="i-LkPNS7nrzFzARSeVV1ypJY">
            Motioner i Andra kammaren, nr 12 år 1967 7
          </fw>
          <p xml:id="i-7f5dxVt7bpMzQeCZd4qceS">
            Mälaren genom en tunnel från en region omfattande Storstockholm
            och Uppsala kalkylerar preliminärt med en kostnad av 600—700 milj.
            kr. Trots detta så har man inga säkra kalkyler eller fått det
            vetenskapligt utrett om inte dessa utsläpp kan ut- göra eller
            är en direkt fara för att Östersjön efter några år är lika infekterad
            som ex. Mälaren. Innan några nya, större och förorenande utsläpp
            får göras i Öster- sjön eller övriga vatten borde man väl först
            vetenskapligt och praktiskt veta vilka skador detta kan förorsaka
            och om man genom forskning kan finna medel som kan förebygga skador
            och hindra planlösa och stora kostnader för samhälle och industri,
            eftersom investeringar i dag görs utan att man vet effekten. Vad
            man kan vinna genom forskning framgår bl.a. av den nya biokemisk-mikro-
            biologiska metod som bl.a. professor Ragnar Nilsson vid Ultuna
            utformat och prö- vat när det gällt att tillvarataga produkter
            av såväl vegetabiliskt som anmialiskt ur- sprung genom en ensilering
            utan farligt utsläpp av pressaft. Denna metod möjlig- gör att
            råvaran, växter, fisk etc., kan nyttjas både till kreatursfoder
            och mänsklig konsumtion samt att hållbarheten även i tropiskt
            klimat är betydande. Betydelsen av forskning av detta slag framgår
            än mer om man vet att man önskar att vallensilaget skall 25-dubblas.
            Om man ställer mot varandra den skadegörelse i naturen, de hälso-,
            sjukvårds- och trivselrisker och ekonomiska och andra felinvesteringar
            som samhället åsamkas på grund av bristande forskning och vetenskap
            inom vatten-, luft- och naturvård och vad en kraftigt utbyggd
            forskning med erforderliga personella och ekonomiska re- surser
            kan tillföra samhället, är det oförsvarbart att uppskjuta ett
            ställningstagande i fråga om att ställa erforderliga resurser
            till förfogande. Det aktuella läget kräver, om vi vill rätta till
            något av vad som brustit på detta område, omedelbara åtgär- der
            om vi skall kunna förebygga en ytterligare framtida förstöring.
            Utöver de ovan föreslagna åtgärderna krävs självklart ytterligare
            ekonomiska och personella in- vesteringar, och man får väl förutsätta
            att ecklesiastik- och jordbruksdepartementen förelägger riksdagen
            förslag om åtgärder om en förstärkt forskning etc. och att dessa
            åtgärder kommer innan förstörelsen är ett faktum. En förebyggande
            natur-, vatten- och luftvård är påkallad. Att detta arbete bör
            ske i intimt samarbete med den medicinska expertisen och sjukvårdens
            huvudmän är självklart. Med hänvisning till vad ovan anförts hemställes,
            att riksdagen måtte besluta, att vid Uppsala universitet, Limno-
            logiska Institutionen, från den 1 juli 1967 inrätta följande fasta
            tjänster: a) en laboratur i ämnet tillämpad limnologi (främst
            vatten- vård), b) en laboratur för akvatisk radioekologi, samt
            c) tre forskningsassistenttjänster, en för den bakteriologiska
            limnologien, en för biologisk och en för kemisk limnologi.
          </p>
          <p xml:id="i-XqyafXeuhkF7L4Ne4LQv5V" type="date">
            Stockholm den 12 januari 1967
          </p>
          <div xml:id="i-K5P8kS4Zu7M8YotthKgCjB" type="signatureBlock">
            <list xml:id="i-MfttkAy7syQPs1JwDzbnaR">
              <item xml:id="i-7897b7vonHGZqhWrRutwdA" who="i-AC8RFPqgo4aFfG6KooA2u5" type="signature">
                John Lundberg (s)
              </item>
            </list>
          </div>
        </div>
      </div>
    </body>
  </text>
</TEI>
