<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1950--fk--00003">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1950/mot_1950__fk__3/mot_1950__fk__3-001.pdf"/>
      <fw xml:id="i-5ZgXh5kx3pKkKsFKQvRHhy">
        4 Motioner i Första kammaren, nr 3.
      </fw>
      <div xml:id="i-BBFmk3qkgcdpBCkGopGjnX" type="motHeader">
        <div xml:id="i-2do6miFbvkaP91A9ogg11z" type="motTitle"/>
        <div xml:id="i-NVQCGBvm5oRY53EGrb8tQz" type="motSubmissionInfo"/>
      </div>
      <div xml:id="i-UUiA6UF4ccrwPqReM4VYXC" type="motBody">
        <div xml:id="i-Tomp68xdBf8aR5QKNHN6AY">
          <p xml:id="i-PnY5ZZd7H5dPsLUMuvdDuY">
            Nr 3.
          </p>
          <p xml:id="i-KTdxY2tiUBhKyKqRj8rgXS">
            Av herr Lindström, angående ändring av ordningen vid val till
            riksdagens andra kammare.
          </p>
          <p xml:id="i-Y34rqWWhwPpBJ3URNKpVWy">
            Det är uppenbart, att valordningen för folkrepresentationen i
            en parla- mentariskt styrd stat icke bara har till funktion att
            efter mer eller mindre »rättvisa&gt; grunder skifta mandaten mellan
            olika partier. Valsystemet har i en sådan stat avgörande betydelse
            för tillkomsten av statsrådet och för dess möjligheter att fullgöra
            sina författningsenliga rättigheter och plikter. Mångfaldiga exempel
            från skilda länder visa, att valsystemets verkningar kunna vara
            sådana, att regeringsmaktens dekadans blir följden. I sådana fall
            tvingas en regering att i högsta grad engagera sig i taktiska
            spekula- tioner och manövrer, vilket kan bidraga till att dess
            väsentliga uppgifter råka i skuggan. Därtill kommer, att en regering,
            som arbetar under sådana omständigheter, i den ständiga ovissheten
            om sin närmaste framtid och på grund av oavbruten oro för blotta
            existensen får svårt att på ett förnuftigt sätt bedöma sitt arbete
            på längre sikt. Länder, i vilka dylika komplika- tioner påverka
            regeringsarbetet, måste i regel genomgå täta växlingar i regeringen,
            vilket i sin tur hindrar kontinuiteten icke bara i regeringens
            verksamhet utan till äventyrs också i hela statslivet. En samhällsangelägenhet
            av stor betydelse är därför, att valordningen i den demokratiskt
            och parlamentariskt styrda staten är så beskaffad, att den ger
            regeringen tillfälle att fullgöra sitt värv, vilket är förutsatt
            i grund- lag, för Sveriges vidkommande även med hänsyn tagen till
            den ändrade innebörd, som mången bokstav i grundlagarna under
            tidernas lopp fått genom den politiska sedvänjans skiftning. När
            regering och riksdag sam- verka för att åstadkomma lagar, som
            reglera valsystemet, borde det vara ofrånkomligt, att de fästa
            största avseende vid här angivna synpunkter. Emellertid kan konstateras,
            att vid lagstiftning om valsystemet i Sverige — och i flera andra
            länder — ett övervägande mekaniskt betraktelsesätt gjort sig gällande.
            Full hänsyn till valordningens betydelse för hela stats- livet
            har icke tagits. Valsystemet har i viss mån skilts från sitt stora
            sam- manhang med statslivet som helhet och inriktats på att åstadkomma
            så långt gående matematisk rättvisa som möjligt mellan olika politiska
            idé- och intressegrupper, d. v. s. partierna. Det proportionella
            valsättet har till dels blivit genomfört för att en så beskaffad
            »rättvisa» skulle få uttryck
          </p>
          <pb facs="riksdagen-motions-pdf/data/1950/mot_1950__fk__3/mot_1950__fk__3-002.pdf"/>
          <fw xml:id="i-2URhfGDaT6DJSWq5tmDPDb">
            Motioner i Första kammaren, nr 3. 5 i valresultaten. I vårt land
            har man icke i praktiken låtit proportionalis- mens teori löpa
            linan ut. Man har icke gått så långt, att »rättvisan&gt; sprides
            över hela landet i proportion till partiernas totala väljarantal.
            Man har satt punkt vid valkretsarna, vilka i de flesta fall omfatta
            länet. Frågan om att »fullända» den proportionella »rättvisan»
            genom att fördela landets alla mandat på samtliga partier i förhållande
            till deras samlade röstetal i riket har vid olika tillfällen övervägts
            i riksdagen. System med tilläggs- mandat och andra funderingar
            i samma syfte ha emellertid icke vunnit större genklang. Även
            många av proportionalismens övertygade anhängare ha reagerat mot
            dylika långt gående tankar, icke sällan emedan de ansett, att
            risken för ytterligare parti- och gruppindelning i riksdagen därigenom
            skulle ökas och att detta icke kunde förordas bland annat med
            hänsyn till behovet av en stabil regeringsmakt. De anhängare av
            de proportionella principerna, som motsatt sig den nuvarande valordningens
            »fullkomning&gt; genom tilläggsmandat eller på andra sätt, ha
            i själva verket svikit sin egen grundåsikt genom att de avbrutit
            marschen vid en särskild anhalt på den breda proportionella vägen.
            Motståndarna till proportionalismen däremot ha icke lämnat sina
            principer, när de motsatt sig ett valsystem, som skulle leda till
            formell »rättvisa» i riksformat. Enda skälet för antiproportionalis-
            terna att låta det nuvarande svenska valsystemet tränga till sin
            spets skulle icke kunna ha annan grund än ett slags katastrofteori:
            låt systemet »full- komnas» efter sina egna principiella regler,
            och svenska folket skall i sinom tid få så dystra erfarenheter,
            att det slår hela den proportionella tanken i stycken! Ett sådant
            tillvägagångssätt är av tvenne skäl icke att rekommendera: dels
            skulle en justering av gällande ordning i ännu längre gående proportionell
            riktning säkerligen komma att åberopas som anled- ning till en
            ytterligare grundlig prövningstid, dels skulle man ha anledning
            frukta, att regeringen därigenom skulle få sina möjligheter att
            utföra sin styrande funktion än mer begränsade. Att nu gällande
            valsystem icke åstadkommer »rättvis» fördelning i extrem proportionalistisk
            mening framgår av statistiken för andrakammar- valet 1948. På
            varje vald kommunist kommo vid detta val 30 603 röster, på varje
            högerman 20 816 röster, på varje bondeförbundare 16 014 röster,
            på varje socialdemokrat 15 977 röster och på varje folkpartist
            15 481 röster. Skulle valsystemets grundsatser ha tillämpats i
            riksformat, hade högern fått 28 mandat i stället för 23, bondeförbundet
            28 i stället för 30, folkpartiet 53 i stället för 57, socialdemokraterna
            106 i stället för 112 och kommunis- terna 15 i stället för 8.
            Bondeförbundet erhöll 7 mandat mer än högern, fastän deras röstsiffra
            endast skilde på 1635. Tendensen är, att de mindre partierna dra
            de sämsta lotterna. I och för sig är detta icke någon olycka,
            men slutsatsen blir den att den nuvarande proportionalismen i
            Sverige icke får den fulla »rättvisan&gt; till resultat.
          </fw>
          <pb facs="riksdagen-motions-pdf/data/1950/mot_1950__fk__3/mot_1950__fk__3-003.pdf"/>
          <fw xml:id="i-3Kyz3F8Ge2RN1btGeXFRMd">
            6 Motioner i Första kammaren, nr 3.
          </fw>
          <p xml:id="i-JpVpfTtasprzqPGgpZ5fMZ">
            När man från vissa borgerliga håll argumenterat för »riksrättvisa»
            par- tierna emellan, har bland annat den synpunkten framkommit,
            att valkar- tellerna därigenom skulle undvikas. Detta har betecknats
            såsom önskvärt. 1948 års andrakammarval visar också, att högern
            genom den borgerliga valkartellen fick betala åtskilliga röster
            till andra partier, med vilka högern icke sällan är invecklad
            i politiska tvister. Det är erkänt även från borger- liga partier,
            att valkartellen i dess nuvarande former icke är önskvärd. Politisk
            kartellbildning, som av »tekniska skäl» skjuter faktiska menings-
            skiljaktigheter åt sidan, är förvisso ingen sympatisk företeelse.
            Höger- väljaren, som givit sin röst under gemensam borgerlig beteckning
            för att få en högerrepresentant vald, måste bli obehagligt berörd,
            då han kan konstatera, att han i stället bidragit till exempelvis
            en folkpartists inval i andra kammaren, fastän han kanske hellre
            — om han icke kunde hjälpa till att få in högerkandidaten — skulle
            velat ha en bondeförbundare eller t. o. m en socialdemokrat. Det
            vore önskvärt att möjligheten att välja i kartell föll bort, både
            ur den politiska klarhetens synpunkt och på grund av de »oheliga»,
            ofta negativt inriktade allianser, som frodas under den »&gt;tek-
            niska samverkans» kappa. Den nuvarande proportionella valordningens
            bristfälligheter visa sig så- lunda från olika utgångspunkter
            och på skilda sätt. Den har en tendens att göra grunden för regeringen
            svag och vacklande, den uppnår icke i sin existerande svenska
            form den av vissa grupper eftertraktade »rättvisan&gt;, och den
            drar med sig så disputabla konsekvenser som exempelvis valkar-
            tellerna. Det ligger i samhällets intresse att finna en annan
            valordning, som framför allt garanterar, att regeringsmakten städse
            har det parlamentariska underlag, som kräves för en hållfast styrelse.
            Den bör kunna fungera som ett tillförlitligt verkställighetsorgan
            i helhetens intresse. Man behöver icke gå över ån efter vatten,
            då man söker ett sådant system. Det har gamla traditioner i vårt
            eget land, och det tillämpas icke utan framgång i andra länder,
            exempelvis i Storbritannien. Vad som här åsyftas är majoritetsval
            i enmanskretsar med eller utan omval. Sådana omval kunna tillämpas,
            så vida icke en kandidat vinner absolut majoritet vid första röstningen.
            Den huvudsakliga invändningen mot majoritetsvalen i enmanskretsar
            innebär, att de verka synnerligen »orättvist&gt; vid samtliga
            mandats fördelning mellan deltagande partier. Detta gäller — som
            ovan visats — i icke ringa mån även beträffande det nuvarande
            systemet. Invändningen har över hu- vud taget icke större bärkraft,
            om man tar hänsyn till valordningens bety- delse för hela statens
            funktionsmöjlighet. Demokrati är icke bara val; den betyder också
            en huvudlinje för statens styrelse. Sättet för urvalet av folk-
            representanterna kan icke innesluta hela demokratiens mening;
            det demo- kratiska systemets förmåga att frambringa ett bärigt
            verkställighetsorgan är minst lika betydelsefull. En i fråga om
            valordningens »rättvisa» mate.
          </p>
          <pb facs="riksdagen-motions-pdf/data/1950/mot_1950__fk__3/mot_1950__fk__3-004.pdf"/>
          <fw xml:id="i-6YfHRuD4kxCS7BrJCLGZae">
            Motioner i Första kammaren, nr 3. 1
          </fw>
          <p xml:id="i-V3fdCjBGGwo7c8Rvk7HXSD">
            matiskt sett perfekt demokrati kan, i fall regeringens underlag
            försvagas till följd av en i smulor splittrad folkrepresentation,
            bli ur stånd att i det största och viktigaste sammanhanget tillgodose
            medborgarnas krav på bil- lighet och rättvisa. Det kan icke ofta
            nog betonas, att valordningen måste betraktas som en komponent
            i det system, varpå statens styrelse vilar, och icke som en helt
            fristående företeelse, som lever sitt eget liv oberoende av helhetens
            krav och intressen. Den samhälleliga ändamålsenligheten måste
            här bli det avgörande. Och den talar för att majoritetsval i enmanskretsar
            i detta sammanhang är det tryggaste medlet. Denna framställning
            utgör ett bestämt ställningstagande till förmån för offentliga
            val av sistnämnda typ, dock med undantag som nedan särskilt beröras.
            I samband med återinförande av majoritetsval i enmanskretsar bör
            bo- stadsbandet som villkor för valbarhet till andra kammaren
            tagas bort. Valkretsarnas röstberättigade medborgare böra ha fri
            möjlighet att välja varje svensk, kvinna eller man, som fyller
            lagens övriga valbarhetsvillkor, utan hänsynstagande till vederbörandes
            bostadsort inom landet. Gällande ordning om bostadsband rymmer
            flera orimligheter. En medborgare kan ha levat länge i en trakt,
            där han gjort utmärkta politiska och andra in- satser samt är
            välkänd inom väljarkåren. Hans borgerliga näring kan nöd- vändiggöra
            hans flyttning till en annan ort, där han är mindre känd och icke
            har samma möjligheter till tävlan. Väljarna i hans tidigare bostads-
            trakt skulle kunna vilja ha honom vald just där, men både han
            själv och de, som skulle önska välja honom, äro förhindrade av
            bostadsbandet. Det kan även tänkas, att en riksbekant politiker
            efter vissa väljargruppers me- ning borde utses till riksdagsledamot
            i en valkrets, där han eller hon icke vore mantalsskriven. Med
            nuvarande ordning går icke detta. Ytterligare ett exempel: en
            ledamot i andra kammaren kallas till medlem i Konungens statsråd
            och fyller en rad år denna uppgift. Om han är vald i en krets
            utanför huvudstaden, där han faktiskt är bosatt, måste speciella
            arrange- mang vidtagas för att han skall kunna väljas om i sin
            gamla krets. Detta kan icke vara förnuftigt eller sunt. Avgörande
            för en persons inval i riks- dagen måste vara kandidatens lämplighet
            för uppdraget över huvud taget och icke den bostadsort, till vilken
            kanske rena slumpen slungat honom. Här göres den invändningen,
            att det icke vore lyckligt, om riksdagen skulle berövas ledamöter,
            som hade personlig kontakt med sina väljare och närmare kännedom
            om förhållandena i sin valkrets. Invändningen är icke hållbar.
            Även om man är bofast i sin valkrets är möjligheten att hålla
            kontakt med andra än dem, som stadigt ha sin varelse på själva
            bostads- orten — fattad i trängre mening — ganska ringa. Våra
            största länsval- kretsar kunna härvidlag tjäna som extrema exempel.
            Den väsentliga kon- takten nås genom partisammanträden och valmöten.
            Sådana kunna ofta lika lätt besökas av en person, som bor utanför
            den krets, inom vilken han
          </p>
          <pb facs="riksdagen-motions-pdf/data/1950/mot_1950__fk__3/mot_1950__fk__3-005.pdf"/>
          <fw xml:id="i-7yv3VHfb99BSjRd615bbcy">
            8 Motioner i Första kammaren, nr 3.
          </fw>
          <p xml:id="i-SraAM3HYABwn6Vp4EoexJi">
            är vald, som av den i själva kretsen bofaste. Med den utsträckning
            i tiden som riksdagsarbetet numera har är det för övrigt ganska
            svårt även för bostadsbundna kammarledamöter att upprätthålla
            regelmässiga förbindel- ser med sina väljare. En övergång till
            enmanskretsar skulle i hög grad underlätta kontakten mellan riksdagsrepresentanten
            och väljarna, obero- ende av om kandidaten eller den valde är
            bosatt inom eller utanför kretsen. De mindre valområden, som enmanskretsarna
            nödvändigtvis måste komma att bilda, skulle verksamt leda till
            rikare utväxling av erfarenheter och synpunkter mellan väljare
            och valda. För övrigt är genom långvarig praktisk övning bevisat,
            att de lokala intressena ha stor övervikt, när det gäller val
            av riksdagsledamöter, och att dessa intressen i första hand knyta
            an till bostadsorten. Man behöver bara kasta en blick på första
            kammaren för att få denna iakttagelse be- kräftad. I valbarhetsvillkoren
            för första kammaren ingår icke bostadsband. Endast knappa tio
            procent av ledamöterna äro trots detta tagna från orter utanför
            valkretsarna själva. Lokalintressena visa inga tecken på att mattas
            med åren; snarast kan man säga motsatsen. Av ovanstående resonemang
            behöver icke följa, att de proportionella valen skola tagas bort
            även vid utseende av representanter i primärkom- muner och landsting.
            Kommunerna och landstingen äro byggda för andra uppgifter, och
            i dem tillämpas andra principer än i statens styrelse. I dessa
            organ fordras en detaljerad lokalkännedom, som ibland hänför sig
            till ganska begränsade trakter inom den kommunala enheten. Här
            bör man av lämplighetsskäl och på grund av de behandlade frågornas
            art ha en valordning, som så mycket som möjligt låter de skiftande
            förhållandena inom kommunens olika områden träda i dagen. I detta
            fall kommer ingen »regeringsfråga» i betraktande. En eller flera
            tätorter i en landskommun böra icke få lägga sig till med alla
            representanter i den kommunala sty- relsen och församlingen. Här
            är det utan tvivel lämpligt med en propor- tionell valordning.
            Ändamålsenligheten bör vara avgörande; något propor- tionellt
            eller antiproportionellt principraseri bör icke få fälla utslaget.
            Sålunda böra även landstingen med hänsyn till deras lokalt betonade
            uppgifter väljas proportionellt. Denna valmetod kan också med
            stor fördel användas vid val av ledamöter till riksdagens första
            kammare i de därför avsedda väljarkorporationerna. Särskilda synpunkter
            tala för detta. Ofta hävdas, att riksdagens båda kamrar alltmer
            erhålla samma slags karaktär, trots att avsikten vid det nuvarande
            representationssystemets tillkomst medvetet var en annan. När
            proportionalismen infördes var den menad som en konservativ garanti.
            Första kammaren var också från begynnelsen ämnad att bli en återhållande
            balanskraft inom folkrepresentationen. Ge- nom valsystemets och
            valbarhetsvillkorens gradvisa förändring har första kammaren i
            hög grad förlorat denna karaktär. Valdes den på proportio-
          </p>
          <pb facs="riksdagen-motions-pdf/data/1950/mot_1950__fk__3/mot_1950__fk__3-006.pdf"/>
          <fw xml:id="i-LsFMe6xZbvbgwrj3o9hoeB">
            Motioner i Första kammaren, nr 3. 9
          </fw>
          <p xml:id="i-EspgzvEyTesmwQFhYzpVE2">
            nella grunder, under det ledamöterna i andra kammaren utsågos
            genom majoritetsval i enmanskretsar, skulle skillnaden i kamrarnas
            sammansätt- ning säkerligen komma att långt klarare än nu markeras.
            Därigenom skulle tvåkammarsystemets grundidé komma mera till sin
            rätt. Undertecknad tillåter sig yrka,
          </p>
          <p xml:id="i-LNdgJqL76p6hY2c2cwxZ5b">
            att riksdagen måtte hos Kungl. Maj:t anhålla, att förbe- redande
            åtgärder bli vidtagna i syfte att avskaffa den pro- portionella
            metoden vid val till riksdagens andra kammare, så att nämnda kammare
            kommer att väljas på grundval av majoritetsval i enmanskretsar,
            varvid bostadsband icke skall tillämpas, och att riksdagen vidare
            måtte hos Kungl. Maj:t hemställa om att förslag till lagstiftning
            för detta ändamål sedermera förelägges riksdagen.
          </p>
          <p xml:id="i-3HpSSbnRXL9asfJRLuU14m" type="date">
            Stockholm den 12 januari 1950.
          </p>
          <p xml:id="i-LNipukCGGJhz1KQNiX6rsC">
            Rickard Lindström.
          </p>
        </div>
      </div>
    </body>
  </text>
</TEI>
