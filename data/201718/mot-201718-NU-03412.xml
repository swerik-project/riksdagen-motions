<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201718-NU-03412">
  <teiHeader>
    <fileDesc>
      <titleStmt>
        <title>Entreprenörskap och småföretagande</title>
        <author corresp="i-9118KyeHJPwjSm2gBg9zwB">av Lars Hjälmered m.fl. (M, C, L, KD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2017/18:3412 av Lars Hjälmered m.fl. (M, C, L, KD)</title>
          <idno type="rdwebb">H5023412</idno>
          <rs type="number">3412</rs>
          <orgName type="comitteeAbbreviation">NU</orgName>
          <ref type="dokument_url_text">http://data.riksdagen.se/dokument/H5023412/text</ref>
          <ref type="dokument_url_html">http://data.riksdagen.se/dokument/H5023412</ref>
          <ref type="dokumentstatus_url_xml">http://data.riksdagen.se/dokumentstatus/H5023412</ref>
          <ref type="docx">http://data.riksdagen.se/fil/9BF5FD7E-E034-495E-BC9E-4C1C9BDC5A11</ref>
          <ref type="pdf">http://data.riksdagen.se/fil/35D2BB1D-C15C-4B29-8886-50B31A60677E</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-9118KyeHJPwjSm2gBg9zwB</idno>
            <name>Lars Hjälmered</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-Wg4JiBuxTz9fesArDXiMko</idno>
            <name>Helena Lindahl</name>
            <state type="partyAffiliation" ref="Q110832">
              <desc>C</desc>
            </state>
          </person>
          <person gender="man">
            <idno>i-Kb87jeTEio4k4qCJeZ6pQE</idno>
            <name>Said Abdu</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="woman">
            <idno>i-DJgH7q21vrKJDYHFpgpTiX</idno>
            <name>Penilla Gunther</name>
            <state type="partyAffiliation" ref="Q213654">
              <desc>KD</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-JWNaHceebhQXpSWWAKS4fJ" type="signed"/>
        <correspContext corresp="i-JWNaHceebhQXpSWWAKS4fJ">
          <note type="signatory" corresp="i-9118KyeHJPwjSm2gBg9zwB"/>
          <note type="signatory" corresp="i-Wg4JiBuxTz9fesArDXiMko"/>
          <note type="signatory" corresp="i-Kb87jeTEio4k4qCJeZ6pQE"/>
          <note type="signatory" corresp="i-DJgH7q21vrKJDYHFpgpTiX"/>
        </correspContext>
        <correspAction xml:id="i-5HcDHFucV6G2bqLPVrE42k" type="submitted">
          <date when="2017-10-05"/>
          <time when="13:19:27"/>
        </correspAction>
        <correspAction xml:id="i-jDGMnqgMFrC9XwBNAJLm6" type="reviewed">
          <date when="2017-10-05"/>
          <time when="13:43:28"/>
        </correspAction>
        <correspAction xml:id="i-VsWmQo2unhNBGGrGF8dWZ4" type="referred">
          <date when="2017-10-13"/>
        </correspAction>
        <correspAction xml:id="i-J5kmjubpxfw7zRXQJa2kF5" type="assigned">
          <date when="2018-11-23"/>
          <time when="08:44:11"/>
        </correspAction>
        <correspContext corresp="i-J5kmjubpxfw7zRXQJa2kF5">
          <ref type="assignedTo">Näringsutskottet</ref>
        </correspContext>
        <correspAction xml:id="i-2dGjfRFQa2KfPFX63YGBVR" type="behandlas_i"/>
        <correspContext corresp="i-2dGjfRFQa2KfPFX63YGBVR">
          <ref type="uppgift">2017/18:FiU30</ref>
          <ref type="ref_dok_id">H501FiU30</ref>
          <ref type="ref_dok_typ">bet</ref>
          <ref type="ref_dok_rm">2017/18</ref>
          <ref type="ref_dok_bet">FiU30</ref>
          <ref type="ref_dok_titel">Offentlig upphandling</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-3hUkB3BVt3shuFjTskwAaf" type="behandlas_i"/>
        <correspContext corresp="i-3hUkB3BVt3shuFjTskwAaf">
          <ref type="uppgift">2017/18:SkU9</ref>
          <ref type="ref_dok_id">H501SkU9</ref>
          <ref type="ref_dok_typ">bet</ref>
          <ref type="ref_dok_rm">2017/18</ref>
          <ref type="ref_dok_bet">SkU9</ref>
          <ref type="ref_dok_titel">Beskattning av företag, kapital och fastighet</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-HByvuaTqzrZmY6yCMW8iu9" type="behandlas_i"/>
        <correspContext corresp="i-HByvuaTqzrZmY6yCMW8iu9">
          <ref type="uppgift">2017/18:FiU34</ref>
          <ref type="ref_dok_id">H501FiU34</ref>
          <ref type="ref_dok_typ">bet</ref>
          <ref type="ref_dok_rm">2017/18</ref>
          <ref type="ref_dok_bet">FiU34</ref>
          <ref type="ref_dok_titel">Offentlig upphandling</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-QrvpPuGfUjdACrswsJCUdE" type="behandlas_i"/>
        <correspContext corresp="i-QrvpPuGfUjdACrswsJCUdE">
          <ref type="uppgift">2017/18:NU12</ref>
          <ref type="ref_dok_id">H501NU12</ref>
          <ref type="ref_dok_typ">bet</ref>
          <ref type="ref_dok_rm">2017/18</ref>
          <ref type="ref_dok_bet">NU12</ref>
          <ref type="ref_dok_titel">Näringspolitik</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-DtAp6DqBxAuzKGEMPcd6vN" type="motHeader">
        <div xml:id="i-VdFbqHFwZiRHAFeqzooEdL" type="motTitle">
          Motion till riksdagen 2017/18:3412 av Lars Hjälmered m.fl. (M,
          C, L, KD) Entreprenörskap och småföretagande
        </div>
      </div>
      <div xml:id="i-GgMf4NrkdwJvUBKePwH6WW" type="motBody">
        <div xml:id="i-9LgNMcTigtXL9sSKr1ZPac" type="motProposal" subtype="förslag">
          <head xml:id="i-NqEdWYw2fcke7YoZgYv86b">
            Förslag till riksdagsbeslut
          </head>
          <list xml:id="i-HMtXft8oyFQyEfpk1LnUAY" style="ol">
            <item xml:id="i-c4y491BWMz7hWLUcGRAXV">
              Riksdagen ställer sig bakom det som anförs i motionen om att
              krav vid offentlig upphandling ska genomsyras av enkla, tydliga
              och likvärdiga villkor oavsett företagens storlek och företagsform
              och tillkännager detta för regeringen.
            </item>
            <item xml:id="i-VkREkCgUXQtLQKXr13FpuZ">
              Riksdagen ställer sig bakom det som anförs i motionen om behovet
              av initiativ för att fortsätta att synliggöra och stärka möjligheterna
              för kvinnors företagande och tillkännager detta för regeringen.
            </item>
            <item xml:id="i-D4pTcP2yvQA7chvZ3BCgrk">
              Riksdagen ställer sig bakom det som anförs i motionen om att
              regeringen bör skapa förutsättningar för en bättre överblick över
              stöden till näringslivet och deras effekter och samhällsnytta
              och tillkännager detta för regeringen.
            </item>
            <item xml:id="i-52yrLSR7w2ziZv9prnGo9b">
              Riksdagen ställer sig bakom det som anförs i motionen om att
              regeringen bör se till att alla stödgivande myndigheter formulerar
              mål för sina program som är tydligt definierade, avgränsade och
              uppföljningsbara och tillkännager detta för regeringen.
            </item>
            <item xml:id="i-Fn1226Dc13set5ayjY9B16">
              Riksdagen ställer sig bakom det som anförs i motionen om att
              regeringen där det är möjligt bör se till att stödgivande myndigheter
              planerar utvärderingar av program redan i samband med planerna
              för programmen och tillkännager detta för regeringen.
            </item>
            <item xml:id="i-BSjP5HA7jAYe2bD2Pgbn2N">
              Riksdagen ställer sig bakom det som anförs i motionen om att
              oberoende effektutvärdering av statliga stöd till innovation och
              företagande bör vara normen för stödgivande myndigheter och tillkännager
              detta för regeringen.
            </item>
            <item xml:id="i-Lgf4MuDEmuJLeuy2vBfnQn">
              Riksdagen ställer sig bakom det som anförs i motionen om att
              öka ambitionerna och incitamenten för att locka fram privat riskkapital
              och tillkännager detta för regeringen.
            </item>
            <item xml:id="i-EYhTEkFUjBtujasia4T9sA">
              Riksdagen ställer sig bakom det som anförs i motionen om att
              det bör bli enklare med ägarskiften till närstående i familjeägda
              företag och tillkännager detta för regeringen.
            </item>
          </list>
        </div>
        <div xml:id="i-2eRtACTqiXxJxhKnHCT4mT" type="motContent">
          <head xml:id="i-HPkur1L5XniYYsaopbhkNY" type="h1">
            Företagande och entreprenörer säkrar jobb och välfärd
          </head>
          <p xml:id="i-4no2G9Sa5SFSWaQ8Ai8rtx">
            En ambitiös politik för företagande, entreprenörskap och innovation
            utvecklar Sverige, ger möjlighet för fler människor att få ett
            arbete och säkrar vår välfärd. Det innebär mer frihandel och fler
            reformer som underlättar för entreprenörer och småföretagare.
          </p>
          <p xml:id="i-7irjW8mDsY8FeNPQPZnmDr">
            Sverige är ett på många sätt bra land att starta och driva företag
            i. Flera interna­tionella undersökningar placerar Sverige högt
            upp när villkoren för företagsamhet i olika länder jämförs. Vi
            får dock inte slå oss till ro. Undersökningarna pekar på flera
            områden där Sverige bör göra reformer, såsom skattenivåer, regelkrångel,
            säkra tillgången till rätt kompetens, en rigid arbetsmarknad samt
            en icke fungerande bostadsmarknad. Samtidigt hårdnar den internationella
            konkurrensen. Därtill står Sverige inför ett nytt utanförskap.
            Enligt regeringens egna siffror kan så många som bortåt en miljon
            människor vara i utanförskap 2020. Vår slutsats är att Sverige
            behöver göra fler reformer som gör det enklare för företag att
            växa och anställa. Därför är det mycket oroande att Sverige har
            en regering som för landet i fel riktning. Regeringen har genom
            skattehöjningar och motstridiga besked och beslut skapat en osäkerhet
            och ett missnöje bland entreprenörer.
          </p>
          <head xml:id="i-Rcu4hTgpv1uSLkitRiKwna" type="h1">
            Mer konkurrenskraftiga skatter på personaloptioner och delägarskap
            i nystartade företag
          </head>
          <p xml:id="i-Lo2GEymWBVzNMEnpD58vEp">
            Nystartade företag har inte alltid möjlighet att erbjuda marknadsmässiga
            löner till nyckelpersoner. En väg är då att kombinera ett arbete
            med lite lägre lön med ett erbjudande för personen att bli delägare.
            Om företaget blir framgångsrikt kan personen tjäna pengar och
            omvänt om företaget inte lyckas blir personen utan ersättning.
            Det innebär ett risktagande som bör uppmuntras. Reglerna för kvalificerade
            optioner är idag komplexa och skattevillkoren inte förmånliga.
            Detta vill vi ändra på.
          </p>
          <p xml:id="i-VEszcXaWqvv34cXxBYVjCa">
            För att underlätta mindre företags rekrytering av kompetenta
            personer vill vi att det blir enklare och billigare att erbjuda
            anställda delägarskap och incitamentsprogram. Det handlar om såväl
            företagens kostnader som skattevillkoren för enskilda personer.
            Reglerna bör bli enklare och mer konkurrenskraftiga, samtidigt
            som grundläggande skatterättsliga principer beaktas. Syftet är
            att företag ska kunna attrahera och behålla nyckelpersoner.
          </p>
          <head xml:id="i-9csDNrEbheLZ5vWe3y8581" type="h1">
            Sänkt krav på aktiekapital
          </head>
          <p xml:id="i-UywpCatjVC942szeGQpZ45">
            För ett par år sedan sänktes kravet på aktiekapital i ett aktiebolag
            från 100 000 kronor till 50 000 kronor. Sänkningen gjorde det
            enklare för fler att starta ett aktiebolag då man som företagare
            inte behövde spara eller låna ihop lika mycket pengar. Alliansen
            driver regeringen framför sig. Riksdagen har fattat beslut om
            att ta ett steg till och sänka kravet på aktiekapital till 25
            000 kronor. Vi anser att regeringen omgående bör återkomma med
            förslag om sänkt aktiekapital.
          </p>
          <head xml:id="i-29FJfr4iU9iB5ui1LHZCD9" type="h2">
            Offentlig upphandling
          </head>
          <p xml:id="i-CAAA51f6KYGG7g6mVSJDEx">
            Varje år upphandlar kommuner, landsting och staten varor och
            tjänster för 100-tals miljarder kronor. Dessa varor och tjänster
            är avgörande för offentliga verksamheter. Höga krav bör ställas
            i upphandlingar. Klart är även att offentlig upphandling är en
            bra möjlighet för mindre företag att få en kund. Det kan vara
            ett första viktigt uppdrag eller en möjlighet att expandera. Offentliga
            myndigheter kan även bidra till innovation genom att vid upphandlingar
            använda exempelvis innovationstävlingar eller innova­tionsupphandlingar.
          </p>
          <p xml:id="i-RCiXQqEpjscLSM9SzSUSv6">
            En utmaning är att många mindre företag idag upplever att det
            är komplicerat och ibland för komplicerat att delta i offentlig
            upphandling och därför avstår. Enligt en rapport från Företagarna
            deltar endast 27 procent av de små företagen i offentlig upphandling.
            För varje tillkommande krav i upphandlingsvillkor som ställs vid
            offentlig upphandling kan man anta att svårigheten ökar för små
            företag. Små företag saknar i högre utsträckning kollektivavtal
            än större företag, vilket medför att just kravet på kollektivavtal
            kraftigt kan försvåra för små företag att delta i offentliga upphandlingar.
            Det är därför viktigt att kraven i upphandlingslagar och upphandlingar
            inte exkluderar mindre företag.
          </p>
          <head xml:id="i-2WqLh5Mb715EL6MMcGGAdM" type="h1">
            Ett jämställt arbetsliv
          </head>
          <p xml:id="i-94md5PtMnDe9Kcb1tQfCfS">
            Jämställdhet mellan kvinnor och män ska vara en självklarhet.
            Målet är att kvinnor och män ska ha samma förutsättningar och
            makt att forma samhället och sina egna liv. Arbete är en hörnsten
            i ett jämställt samhälle. Genom jobbskatteavdraget, som gynnar
            kvinnor mer än män, genom RUT-avdraget och genom rekordstora jämställdhets­satsningar
            på nästan 2,6 miljarder sedan 2006 har vi under alliansregeringens
            tid nått konkreta resultat för ökad jämställdhet. Mot denna bakgrund
            ser allianspartierna med oro på att regeringen försvårar många
            kvinnors företagande i välfärdssektorn. Regeringens agerande att
            försämra RUT och att man går vidare med Reepaluutred­ningens förslag
            slår mot företagandet i allmänhet men kvinnors företagande i synnerhet.
          </p>
          <p xml:id="i-HhgTKihSpUzXRoLpTABCHq">
            Sverige har högst arbetskraftsdeltagande bland kvinnor i EU och
            aldrig förr har en så stor andel av kvinnorna arbetat heltid.
            Jämställdheten gynnas av en politik som värnar jobben och som
            stärker drivkrafterna för att arbeta. Vi vill slå vakt om de reformer
            alliansregeringen genomfört och som ger fler kvinnor möjlighet
            att starta eget eller arbeta till bättre villkor. Det ska löna
            sig att utbilda sig, förkovra sig och utvecklas i yrket även i
            offentlig sektor. Alliansregeringen har infört bättre möjligheter
            till karriär och löneutveckling inom ett av de kvinnodominerade
            yrkena, läraryrket. Kvinnor i offentlig sektor arbetar i större
            utsträckning än män ofrivilligt deltid. Kommuner och landsting
            bör erbjuda dem som vill möjligheten att arbeta heltid. Delade
            turer i vård och omsorg bör undvikas.
          </p>
          <p xml:id="i-SzrbcVcapq6nN2UXbJvYAv">
            År 2009 infördes lagen om valfrihetssystem (LOV). Ökade valmöjligheter
            stärker människors egenmakt och gör att det går att välja bort
            de utövare som uppvisar brister eller otillräcklig kvalitet i
            sin verksamhet. LOV har bidragit till att flera nya företag har
            vuxit fram. Kvinnors företagande inom välfärdssektorn har ökat
            vilket i sin tur förbättrat möjligheterna att själv påverka sin
            arbetssituation och sin lön.
          </p>
          <head xml:id="i-8CDgkrM576zQvLZDGBeKiy" type="h1">
            Överblick över stöd till företag samt effekt och samhällsnytta
            av stöd
          </head>
          <p xml:id="i-8b8YYA2ZhKjAg2jroHhN3E">
            En återkommande kritik hos såväl Riksrevisionen som Entreprenörskapsutredningen
            pekar på det bristfälliga underlaget för många av statens insatser
            på innovations- och entreprenörskapsområdet. En god överblick,
            tydligare målformuleringar såväl som planering för utvärdering
            i god tid blir viktiga komponenter för att kunna följa upp och
            prioritera bland de många stöd som ges. Vår utgångspunkt är att
            samtidigt som en del statligt stöd kan vara befogat måste det
            ske med stor hänsyn till skattebetalarnas pengar. Ett större underlag
            skapar förutsättningar för bättre underbyggda beslut med bättre
            resultat som följd. Att svenska skattebetalare får valuta för
            de 27 miljarder som betalas ut varje år bör adderas till det faktum
            att vi riskerar att missa chanser och möjligheter på områden där
            pengarna kunnat göra större nytta för innovation och entreprenörskap.
            Att så stora belopp spenderas utan ordentliga underlag och effektutvärderingar
            bör vara föremål för diskussion. Här krävs såväl oberoende och
            rimliga kalkyler inför projekt som effektutvärdering efteråt.
            Stödgivande myndigheter bör planera utvärderingar av program redan
            i samband med planerna för programmen och oberoende effektutvär­dering
            av statliga stöd till innovation och företagande bör vara normen
            för stödgivande myndigheter.
          </p>
          <p xml:id="i-MX5DZR4rZfALxJoBx9W9pM">
            Därför anser vi att en översyn av innovationssystemet är nödvändig.
            Stora summor av offentliga medel spenderas varje år på alla nivåer.
            Det handlar om statliga medel genom myndigheter liksom andra typer
            av stöd genom forskningsinstitut och företags­rådgivarorganisationer.
            På regional och kommunal nivå ges medel till inkubatorer, science
            centers, utvecklingscenter och samverkan genom kommunalförbund
            och andra organisationer. Här bör en stärkt samordning och överblick
            utvecklas för att mäta inte bara antal företag som startar eller
            växer i omsättning, ekonomiskt eller antal anställda, utan även
            en metod där innovationer och samhällsnytta kan mätas och utvärderas.
          </p>
          <p xml:id="i-QzzUWg9nZvxtg9ukmu8mNt">
            Riksrevisionen påtalar att det kan finnas en risk för ”lycksökare”
            i systemet som för närvarande inte utgör en stor risk, men som
            exempelvis vid minskad konkurrens om stöd, exempelvis på grund
            av färre sökande, kan utgöra en risk. Dessa kan utgöras av konsulter
            som specialiserat sig på att författa ansökningar. Sådan hjälp
            kan vara av godo för sökanden som får hjälp att skriva korrekta
            ansökningar, men skulle utan nödvändig uppföljning och utvärdering
            också kunna innebära en påfrestning på stödsystemet. Det är rimligt
            att regeringen vidtar åtgärder för att stävja detta.
          </p>
          <head xml:id="i-9RtS2wWYecXmFcSirEyqkC" type="h1">
            Öka ambitionerna och incitamenten för att locka fram privat riskkapital
          </head>
          <p xml:id="i-BqzsHtEN9hYB9m92AbHUoN">
            Kapital är helt avgörande för att kunna starta, driva och utveckla
            ett företag. Huvud­spåret är att företags finansiering ska ske
            med privat kapital. Statligt riskkapital kan behövas för att komplettera
            det privata kapitalet. Vi anser att det görs bra med en så kallad
            fond-i-fond-lösning, där statligt riskkapital från början samverkar
            med privata fonder för att nå mindre och växande företag. Särskilt
            viktigt är att stötta företag med stor tillväxtpotential i ett
            tidigt skede. Flera andra länder såsom Nederländerna och England
            har genomfört reformer som syftat till att locka fram mer privat
            riskkapital. Det kan exempelvis handla om program där investeraren
            gynnas om hen väljer att investera pengar i tidiga, riskfyllda
            skeden. Det är rimligt att Sverige drar nytta av erfarenheterna
            från sådana initiativ i andra länder och överväger om det vore
            lämpligt att genomföra motsvarande åtgärder i Sverige.
          </p>
          <head xml:id="i-4Mcrfr3ebz5H1gzpjbkyVa" type="h1">
            Ägarskiften
          </head>
          <p xml:id="i-3khWaVwNZxB1uu7M4AHHbE">
            En naturlig fas för en företagare är att vid någon tidpunkt välja
            att sälja sitt företag eller föra det vidare till närstående.
            Det kan handla om att man vill ta sig an en ny utmaning, tröttnat,
            kommit upp i åren eller helt enkelt känner att det är dags för
            barnen att ta vid.
          </p>
          <p xml:id="i-R8xHgLmqBT2AASk8cgc1dW">
            Idag är skattereglerna sådana att det är mindre förmånligt att
            sälja ett företag till en närstående än att sälja företaget till
            en extern part. Utredningen Översyn av skatte­reglerna för delägare
            i fåmansföretag (SOU 2016:75) tillsattes av alliansregeringen
            för att säkerställa att avyttringar av kvalificerade andelar i
            möjligaste mån beskattas likformigt oberoende av om avyttring
            sker inom eller utom närståendekretsen. Även om regeringen nu
            backat om att höja skatten för småföretagare genom förändrade
            3:12-reg­ler kvarstår problematiken vid ägarskiften. Vi anser
            därför att reglerna för generationsskiften bör underlättas. Detta
            bör ges regeringen tillkänna.
          </p>
        </div>
        <div xml:id="i-8RQJGUXnbaXWeQEbGh6qSm" type="motSignatures">
          <list xml:id="i-WRMDh2r55hMWcsDPCQoiPN">
            <item xml:id="i-RygK4y4zuDBgfepEPU9DRM">
              Lars Hjälmered (M)
            </item>
            <item xml:id="i-TgW37uKyfPMtTsVbLrbewF">
              Helena Lindahl (C)
            </item>
            <item xml:id="i-83Ywwczpf8PApzHWurauKB">
              Said Abdu (L)
            </item>
            <item xml:id="i-TpHrJaxdstKjhcjSwG1TWo">
              Penilla Gunther (KD)
            </item>
          </list>
        </div>
      </div>
    </body>
  </text>
</TEI>
