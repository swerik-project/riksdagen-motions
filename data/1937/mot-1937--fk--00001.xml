<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1937/mot_1937__fk__1/mot_1937__fk__1-001.pdf"/>
      <div type="motHeader" xml:id="i-NhaDrZmhg1n7Li7MeRNH4V">
        <div type="motTitle" xml:id="i-WsPiwPf4pARTCWFRpDaDmJ"/>
        <div type="motSubmissionInfo" xml:id="i-9EseYEoca1xuxDcXSZPU97"/>
      </div>
      <div type="motBody" xml:id="i-2CSKzJe1nEigBrvNK74NKi">
        <div xml:id="i-PTQSpjsH2iYs1GBeSmN1xA">
          <p xml:id="i-VWSPZse8fAgHpNh1D6HUbv">
            Motioner i Första kammaren, Nr 1. 1
          </p>
          <p xml:id="i-T5CEtLKC2F1Uxct4dDbyWv">
            Nr 1.
          </p>
          <p xml:id="i-8ZFeojvxjARNYDRsMY71nF">
            Av herr Nerman, om vissa ändringar i gällande under- visningsplaner
            i ämnet svensk historia.
          </p>
          <p xml:id="i-6USBHTQiSRUQrkz295uFuH">
            All historieundervisning har benägenhet att själv bli efter i
            den historiska utvecklingen. Detta beror väl främst på, att historieundervisningen
            liksom all ideologisk fostran beror av de i samhället härskandes
            intressen. Först i efterhand kan vetenskapen frigöra sig från
            klassintressena, och då märker man också, hur värdesättningen
            av händelser och personer i det förgångna kan undergå rätt starka
            förändringar. På sin tid skrevs historien av mo- narkernas sekreterare
            som äreminne över husbonden. Med det borgerliga 1800-talet kommer
            en mera realistisk syn, miljöteorien gör sig gällande. Allt blir
            inte längre de »stora&gt; männen. Folken börja synas i tavlan, även
            som subjekt. När så den moderna arbetarklassen och arbetarrörelsen
            uppstå, utvecklas historieskrivningen till starkare objektivitet
            och vetenskaplighet: vi få den marxska historieuppfattningen,
            som vid bedömandet av de histo- riska förändringarna lägger huvudvikten
            på de ekonomiska intressena och klassernas kamp. Den yngre officiella
            historievetenskapen har, även där den är klart borgerligt inställd,
            i våra dagar i det väsentliga godtagit Marx” historieuppfattning.
            I själva vetenskapen blåser alltså friskare vindar. Men i undervisningen
            råder ännu en mycket föråldrad anda. Gamla Odhners lärobok i svensk
            historia var ju ett åtlöje för sin ålderdomliga uppställning och
            syn. Den sysslade nästan helt med stater, krig och kungar och
            hade så gott som ingenting om folket: i slutet av varje större
            avdelning (avdelningarna ba- serade på viss kungs regeringstid)
            kom med mindre stil en liten stump om folkets liv och den inre
            styrelsen», däri författaren hade sammanträngt sociala och kulturella
            företeelser av olika slag, d.v.s. i realiteten 99 pro- cent av
            historien, medan den återstående procenten, monarkens privatliv,
            krig och övrig utrikespolitik, fick nästan hela utrymmet. De nyare
            upp: lagorna är väl något bättre, men i stort kvarstår det gamla
            systemet, även om där har insprängts en del kulturellt smågods
            och anekdoter. Vad man däremot ännu saknar på detta område — en
            brist som för varje dag mer avlägsnar skolundervisningen från
            levande livet — är under- visning och kunskap om, hur svenska
            folket har levat och arbetat och ännu lever och arbetar. Statens
            öde och historia känner man väl, folkets där- emot ytterst dåligt.
            I stort är den ur skolorna utexaminerade svenska ung- domen okunnig
            om vad svenska folket levde av på 1500-talet, han vet inte vad
            bottniska handelstvånget innebar, han känner absolut inte skillnaden
            på en frälsebonde och en kronobonde o. s. v. Och lika okunnig
            är han om Bihang till riksdagens protokoll. 1937. 3 saml. Nr 1—2.
            99 37
          </p>
          <pb facs="riksdagen-motions-pdf/data/1937/mot_1937__fk__1/mot_1937__fk__1-002.pdf"/>
          <p xml:id="i-JJStQT35SxHFyr1Di4PxjU">
            2 Motioner i Första kammaren, Nr 1.
          </p>
          <p xml:id="i-APCBuR14rWH7J2AiphwQcQ">
            det egna folkets senare öden. Han vet ingenting om, hur kooperationen,
            arbetarrörelsen, nykterhetsrörelsen, folkbildningsrörelsen började,
            hur de ut- vecklades och erövade mark, till sist omskapade samhället.
            Han har kanske i sitt hem lärt sig, att Wieselgren var en fantast,
            han ser i August Palm en löjlig skräddare, han är i de festa fall
            totalt okunnig om 1800-talets bildningscirklar och våra dagars
            ABF. Och — ännu betänkligare — läraren, detta gäller väsentligen
            läroverken — är ofta i hög grad själv okunnig om detta, lever
            kvar i en anda av 1800-tal, klassbetonad, isolerad från levande
            livet och dess folkrörelser. Härav den fruktansvärda obildning,
            som även i detta förment högt kultiverade land råder hos stora
            lager av s. k. bildade, vilka väl känna namnen på filmstjärnor,
            kapplöpningshästar och vinsorter men äro analfabeter på sitt eget
            folks liv. Men är det inte på tiden, att ett folk, som kallar
            sig fritt, som anser sig leva i och vill leva i ett demokratiskt
            samhälle, också ser till, att dess barn, hela skolan igenom, bibringas
            en grundlig och grundläggande kunskap om hur detta folk, inte
            bara dess stat, har utvecklat och utvecklar sig? Vi börja änt-
            ligen få Sveriges ekonomiska historia skriven, och de moderna
            folkrörelserna börja bli gamla nog att själva göra överblickar
            och skriva sin historia. Den, som vill känna svenska folkets verkliga
            historia, kan alltså numera mycket väl skaffa sig den kunskapen.
            Det är av största vikt, att man hos ung- domen skapar en stark
            sund känsla för traditionen, inte den statliga men den folkliga.
            Det är av vikt särskilt för de ännu relativt fria folken i en
            värld av likriktande diktaturer. Det gäller vården om ungdomen,
            och den är det viktigaste av allt. Det förnekas inte, att samhället
            har gjort åtskilligt för folkets lyftande i olika avseenden. Men
            det har skett under press nedifrån, från detta folk självt i seg
            kamp: så då det har gällt medborgerliga rättigheter, så ifråga
            om skola och annat. Så mycket ärofullare är vad detta folk i sina
            olika folk- rörelser självt har kunnat uträtta för sin lyftning.
            Den, som läser historien om den svenska fackföreningsrörelsen,
            den svenska kooperationen, den svenska politiska arbetarrörelsen,
            den svenska nykterhetsrörelsen, den svenska folk- bildningsrörelsen,
            blir mäktigt imponerad av den bragd samhällets fattiga här har
            utfört, utan stöd — i varje fall länge och i flesta fall alltjämt
            — av det officiella samhället, ja, nästan alltid i strid mot detta
            samhälles makt- ägande, i strid mot reaktion, byråkrati, klassintressen
            av alla slag hos de härskande. Vad här har utförts är, liksom
            motsvarande i andra land, intet mindre än ett ovanskligt hjältedåd,
            inte bara av de ledande, sollysta topparna i rörelserna utan även
            och mest av de nu glömda, namnlöst glömda, massorna, som ha slitit
            ut sig i arbetet och kampen men efterlämnat starka, sunda, av
            demokratisk anda fyllda rörelser, vilka tillsammans bilda det
            bästa och bärande av ett helt folks kultur. Vad ovan har anförts
            om de svenska folkrörelserna torde kunna intygas av de allra flesta
            ledamöterna av Sveriges riksdag, där de sitta just som uttryck
            och ombud för de stora
          </p>
          <pb facs="riksdagen-motions-pdf/data/1937/mot_1937__fk__1/mot_1937__fk__1-003.pdf"/>
          <p xml:id="i-Fcy1MEVZ8raYkjr7VDC7wb">
            Motioner i Första kammaren, Nr 1. 3
          </p>
          <p xml:id="i-S3gCKuUQQ7sDe2w83fy7Nw">
            svenska folkrörelserna. På ovan anförda grunder tillåter sig
            undertecknad föreslå,
          </p>
          <p xml:id="i-MFKmZVXUcBjgrNreFsVFwy">
            att riksdagen måtte hemställa till Kungl. Maj:t, att i gäl- lande
            undervisningsplaner i ämnet svensk historia på alla stadier av
            undervisning inarbetas dels en bred, grundläggande framställning
            av den svenska hushållningens historia, dels som en särskild,
            utförlig avdelning »de moderna svenska folkrö- relsernas historia».
            Stockholm den 13 januari 1937.
          </p>
          <p xml:id="i-BYKAC5Wag5EpQnxirJweX">
            Ture Nerman.
          </p>
          <pb facs="riksdagen-motions-pdf/data/1937/mot_1937__fk__1/mot_1937__fk__1-004.pdf"/>
          <p xml:id="i-AHpQ6aq2oBbjN6PNFZvRAo">
            a
          </p>
        </div>
      </div>
    </body>
  </text>
</TEI>
