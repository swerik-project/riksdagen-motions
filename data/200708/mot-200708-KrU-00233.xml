<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200708-KrU-00233">
  <teiHeader>
    <fileDesc>
      <titleStmt>
        <title>Vinter-OS till Sverige 2018</title>
        <author corresp="i-KtELEJ9HytY7HFgQExEzLq i-Vo3YjbvPDcwbepLXUMMiDZ">av Sven Bergström och Per Åsling (c)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Vinter-OS till Sverige 2018</title>
          <idno type="rdwebb">GV02Kr233</idno>
          <rs type="number">Kr233</rs>
          <orgName type="comitteeAbbreviation">KrU</orgName>
          <ref type="dokument_url_text">http://data.riksdagen.se/dokument/GV02Kr233/text</ref>
          <ref type="dokument_url_html">http://data.riksdagen.se/dokument/GV02Kr233</ref>
          <ref type="dokumentstatus_url_xml">http://data.riksdagen.se/dokumentstatus/GV02Kr233</ref>
          <ref type="doc">http://data.riksdagen.se/fil/2D77B527-7DF4-4158-BADB-E2E9C7280ED9</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-KtELEJ9HytY7HFgQExEzLq</idno>
            <name>Sven Bergström</name>
            <state type="partyAffiliation" ref="Q110832">
              <desc>C</desc>
            </state>
          </person>
          <person gender="man">
            <idno>i-Vo3YjbvPDcwbepLXUMMiDZ</idno>
            <name>Per Åsling</name>
            <state type="partyAffiliation" ref="Q110832">
              <desc>C</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-VTo7fpVYm8u3zCg5dJiD2k" type="signed"/>
        <correspContext corresp="i-VTo7fpVYm8u3zCg5dJiD2k">
          <note type="signatory" corresp="i-KtELEJ9HytY7HFgQExEzLq"/>
          <note type="signatory" corresp="i-Vo3YjbvPDcwbepLXUMMiDZ"/>
        </correspContext>
        <correspAction xml:id="i-K6tTpB84PRUUyLBa79AuYv" type="referral">
          <date when="2007-10-16"/>
        </correspAction>
        <correspAction xml:id="i-C24w9UxUN7miyhKE3Dp1EN" type="dismissal">
          <date when="2007-10-16"/>
        </correspAction>
        <correspAction xml:id="i-6QKVZw4fmsi3thpSdMwBdo" type="numbering">
          <date when="2007-10-04"/>
        </correspAction>
        <correspAction xml:id="i-QxCQ6HuDgsTc1p4kwCBME5" type="submission">
          <date when="2007-10-02"/>
        </correspAction>
        <correspAction xml:id="i-AxZvVT7AHrGBrXNCEtF6JG" type="transfer">
          <date when="2007-10-01"/>
        </correspAction>
        <correspAction xml:id="i-HRfY3tqxJBqT9xJ1fJve4H" type="assigned"/>
        <correspContext corresp="i-HRfY3tqxJBqT9xJ1fJve4H">
          <ref type="assignedTo">Kulturutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-Mho9MXew3Vff5j7EqVEA1Y" type="motBody">
        <div xml:id="i-DcLPU1PM7YUGrb8UBV2jK9" type="motProposal" subtype="förslag">
          <head xml:id="i-VcAW6jCVmbECSTRRfBYp8y">
            Förslag till riksdagsbeslut
          </head>
          <p xml:id="i-BUt7eRGiC14B1JVRdydfEc">
            Riksdagen tillkännager för regeringen som sin mening vad som
            anförs i motionen om nationell samling bakom en svensk ansökan
            om att få arrangera olympiska vinterspel i Sverige 2018.
          </p>
        </div>
        <div xml:id="i-VCQvoQYmBTtzVLsBaH8QKf" type="motContent">
          <head xml:id="i-8jBEhKUCExUkJs3UUAeryA" type="h1">
            Motivering
          </head>
          <p xml:id="i-4jvApXMNAUuJi4cFqEYKBv">
            Alpina VM i Åre i februari 2007 var det största vintersportevenemanget
            i Sverige genom tiderna. Och än en gång visades att Sverige är
            väldigt bra på att planera och genomföra mycket stora idrottsevenemang.
            Deltagande nationer och internationella media har samstämmigt
            vitsordat den höga kvaliteten på arrangemanget i Åre, ett resultat
            av erfaren och skicklig operativ ledning, men också av hängivet
            arbete av tusentalet volontärer under VM-veckorna .
          </p>
          <p xml:id="i-R3kL7spshHw4mDjFExCGJ5">
            Även på det sportsliga området bekräftades i Åre att vårt land
            tillhör stormakterna i världen när det gäller vintersport. Sverige
            kom med sju medaljer tvåa i nationstävlingen efter Österrike.
          </p>
          <p xml:id="i-8H4E1wqNrW91Gdz893vQD9">
            Men efter alpina VM är det bara tre ytterligare stora mästerskap
            kvar för Sverige nämligen skidskytte-VM i Östersund och konståknings-VM
            i Göteborg 2008 samt hockey-VM 2013. Sen är det tomt. Ska vi i
            fortsättningen nöja oss med årliga manifestationer typ Vasaloppet,
            Gothia Cup och O-Ringens 5-dagars?
          </p>
          <p xml:id="i-4PgHzxxHR6HG2sL2xRp4qy">
            Efter de organisatoriska och idrottsliga framgångarna i Åre borde
            det nu vara dags för en nationell samling bakom ett målmedvetet
            och långsiktigt arbete för att få ett vinter-OS till Sverige.
            Olympiska spelen är idrottsligt den yttersta symbolen för lusten
            att anta nya utmaningar, våga lite mer, prova sina gränser.
          </p>
          <p xml:id="i-W9XiMaSkPXVLK2NXYGQKCK">
            Nog är det lite genant att vårt mindre grannland i väster, Norge
            som arrangerat två vinter-OS, i Oslo 1952 och i Lillehammer 1994,
            är i färd med att förbereda ansökan om ett tredje vinter-OS. Sverige,
            som aldrig stått värd för olympiska vinterspel, borde rimligen
            ha mycket goda chanser att gå före Norge, som arrangerat två vinter-OS.
            Men det gäller att samla nationen, regering, näringsliv och idrottsrörelse,
            och verkligen satsa på en offensiv kandidatur. I så fall finns
            det goda förutsättningar att lyckas men annars får väl Norge stå
            värd för sina tredje vinterspel innan Sverige får sitt första.
          </p>
          <p xml:id="i-Hf5vXEXQTkETrxpyZZq4Jb">
            Det till synes självklara upplägget för ett vinter-OS är för
            många Åre/Östersund. Andra alternativa koncept borde dock kunna
            prövas för att skapa största möjliga uppslutning bakom en svensk
            ansökan.
          </p>
          <p xml:id="i-RcmbraRWCyb9XW4Uo8yVGW">
            Det finns många mycket starka skäl för att satsa på ett vinter-OS
            i Sverige:
          </p>
          <list xml:id="i-63JekmvijPDiDR1TfSv857" style="ul">
            <item xml:id="i-LiGVwqSVBfeuHEas7v8R23">
              För det första hör det till en kultiverad nation att någon gång
              bjuda tillbaka när man själv vart fjärde år låter sig bjudas av
              andra på fest. Detta borde gälla särskilt om man är en stor och
              stark aktör.
            </item>
            <item xml:id="i-Pd3cwM2KsjZYZwc2VJfJyj">
              För det andra vore ett svenskt vinter-OS en oerhörd vitamininjektion
              för idrott och folkhälsa i största allmänhet. I ett läge när övervikt
              och fetma håller på att bli ett allt större problem för sjukvården
              och samhället finns särskilda skäl att stimulera idrott och fysisk
              aktivitet.
            </item>
            <item xml:id="i-Fm3PTpJdj6jDvjkaZ8nL11">
              För det tredje är vi övertygade om att ett vinter-OS i Sverige
              har goda möjligheter att också samhällsekonomiskt bli en riktigt
              bra affär. För alpina VM i Åre blev omsättningen över 400 miljoner
              kronor och med mycket stora spridningseffekter med tillväxt och
              nya jobb för turism och övrigt näringsliv både på kort och längre
              sikt.
            </item>
          </list>
          <p xml:id="i-RQ6gJYMcqnQw6jG7Swr38R">
            En satsning på ett svenskt vinter-OS förutsätter att Sveriges
            Olympiska Kommitté och idrottsrörelsen går i spetsen, samt att
            svenskt näringsliv kraftfullt ställer sig bakom. På det politiska
            planet är det angeläget att skapa bredast möjliga uppslutning.
            Regering och riksdag bör tydligt ta ställning för att Sverige
            ska ansöka om att få arrangera vinter-OS. Ett uttalande redan
            nu om att regering och riksdag principiellt ser positivt på en
            OS-ansökan till 2018 skulle vara en viktig signal. Det är hög
            tid för Sverige att bjuda världens vinteridrottare till OS-fest!
          </p>
        </div>
        <div xml:id="i-E3NdjnCwSKYAXGz12VZENt" type="motSignatures">
          <list xml:id="i-LAFrpGMeJ14iCLmn9SF6rJ">
            <item xml:id="i-B3mDSAzW1CPdT7idM62pfF" who="i-KtELEJ9HytY7HFgQExEzLq">
              Sven Bergström (c)
            </item>
            <item xml:id="i-GsxqjMZ3BUoDXQ1gwekX1c" who="i-Vo3YjbvPDcwbepLXUMMiDZ">
              Per Åsling (c)
            </item>
          </list>
        </div>
      </div>
    </body>
  </text>
</TEI>
