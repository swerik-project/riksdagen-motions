<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-199697-SoU-00665">
  <teiHeader>
    <fileDesc>
      <titleStmt>
        <title>Socialbidrag för resa till f.d. hemland</title>
        <author corresp="i-V193Sbzem4fs1MBp32cuww i-V193Sbzem4fs1MBp32cuww">av Göthe Knutson (m)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Socialbidrag för resa till f.d. hemland</title>
          <idno type="rdwebb">GK02So665</idno>
          <rs type="number">So665</rs>
          <orgName type="comitteeAbbreviation">SoU</orgName>
          <ref type="dokument_url_text">http://data.riksdagen.se/dokument/GK02So665/text</ref>
          <ref type="dokument_url_html">http://data.riksdagen.se/dokument/GK02So665</ref>
          <ref type="dokumentstatus_url_xml">http://data.riksdagen.se/dokumentstatus/GK02So665</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-V193Sbzem4fs1MBp32cuww</idno>
            <name>Göthe Knutson</name>
            <state type="partyAffiliation" ref="Q110843">
              <desc>m</desc>
            </state>
          </person>
          <person gender="man">
            <idno>i-V193Sbzem4fs1MBp32cuww</idno>
            <name>Göthe Knutson </name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-WWxh51mVfhcN3qPzqFu8Ar" type="signed"/>
        <correspContext corresp="i-WWxh51mVfhcN3qPzqFu8Ar">
          <note type="signatory" corresp="i-V193Sbzem4fs1MBp32cuww"/>
          <note type="signatory" corresp="i-V193Sbzem4fs1MBp32cuww"/>
        </correspContext>
        <correspAction type="referral" xml:id="i-CJMikLvJ5D268frNxyowxf">
          <date when="1996-10-11"/>
        </correspAction>
        <correspAction type="dismissal" xml:id="i-BS4u9jbv6wP585QgTCQKkP">
          <date when="1996-10-11"/>
        </correspAction>
        <correspAction type="submission" xml:id="i-Xcu7WemDf9GUyJzGwWNdXk">
          <date when="1996-10-07"/>
        </correspAction>
        <correspAction type="referral" xml:id="i-47UVoi8LBcSz8dqSUjB4iV">
          <date when="1996-10-11"/>
        </correspAction>
        <correspAction type="dismissal" xml:id="i-MQGYik5rtHiRNZTvVkaXHD">
          <date when="1996-10-11"/>
        </correspAction>
        <correspAction type="submission" xml:id="i-Mok59pCMJM2jG87xHqH5JD">
          <date when="1996-10-07"/>
        </correspAction>
        <correspAction type="assigned" xml:id="i-nTwLdbh1FtJoHQmJSqayV"/>
        <correspContext corresp="i-nTwLdbh1FtJoHQmJSqayV">
          <ref type="assignedTo">Socialutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/199697/mot_199697_SO_0665/mot_199697_SO_0665-0001.pdf"/>
      <div type="motHeader" xml:id="i-DKiqWJGDjToYCcwBdqwTPd">
        <div type="motTitle" xml:id="i-Aup3xbTtiVThiYTTHqA3bW"/>
        <div type="motSubmissionInfo" xml:id="i-2mPViNVQALVrXpurP9nHin"/>
      </div>
      <div type="motBody" xml:id="i-JdiiChg1K9T3q25wEZw4zB">
        <div xml:id="i-DADJKfCqehjeNEvVuUKNFp">
          <p xml:id="i-Q9GGaFiWX9SZ3YbfzTWK2S">
            1996/97 So665 S0661-666
          </p>
          <p xml:id="i-UiG2Aqu91iTyoAxhxasJkk">
            Motion till riksdagen 1996/97:S0665
          </p>
          <p xml:id="i-QTue6ZxJjDfEDUHeDi8Jr8">
            av Göthe Knutson (m) Socialbidrag för resa till f.d. hemland
          </p>
          <p xml:id="i-JAaK1VpShsfnzEmdRqocBQ">
            Kungsbackafallet med fyrbarnsmamman som fick 33 000 kronor för
            att resa till Libanon blev mycket uppmärksammat av främst två
            skäl: dels därför att ledamöterna i en social distriktsnämnd bötfälldes
            för domstolstrots, dels därför att lagen skall tolkas så att en
            ”sonderingsresa” till f.d. hemland skall räknas in i ”en skälig
            levnadsnivå”. Den f.d. libanesiska kvinnan tilldömdes drygt 33
            000 kronor för resan. Samtidigt som de dömda kommunalpolitikerna
            från olika partier drabbades av böter förklarade de: ”Nu har vi
            gjort vårt för att pröva den här frågan i samtliga instanser,
            nu får rikspolitikerna göra sitt.” Detta är bakgrunden till denna
            utförliga motion, som handlar om för- troendevaldas ansvar vid
            domstolstrots och syftar till ett riksdagsbeslut med begäran hos
            regeringen om ett lagförslag där vissa undantag görs för ”skälig
            levnadsstandard”. Kommunalpolitiker i Kungsbacka dömdes för tjänstefel
            sedan de vägrat att utge socialbidrag avseende en sonderingsresa
            till tidigare hemland. I denna motion presenteras ett underlag
            i frågan om förtroendevaldas ansvar vid domstolstrots med utgångspunkt
            i Kungsbacka sociala distriktsnämnds vägran att verkställa kammarrättens
            dom.
          </p>
          <p xml:id="i-WCLqaCgDXRxrrFfTjMkQQJ">
            Bakgrund
          </p>
          <p xml:id="i-EyV3HsBEcRiZ5gd4b6v6F4">
            Genevieve Feghali ansökte i juni 1992 om socialbidrag med 33
            140 kronor avseende en resa som hon och hennes fyra barn ämnade
            företa till Libanon. Hon ville besöka Libanon för att undersöka
            om det var möjligt att återvända till sitt tidigare hemland. Genevieve
            Feghali hade kommit till Sverige år 1984 och var vid tiden för
            ansökan svensk medborgare. Sociala distriktsnämnden norr i Kungsbacka
            beslutade samma månad att avslå ansökan. Som skäl anfördes att
            en sonderingsresa till Libanon inte kunde anses ligga inom skälig
            levnadsnivå. Distriktsnämnden motiverade vidare sitt beslut med
            att det inte var rimligt att en svensk medborgare av utländsk
            härkomst skulle få socialbidrag för en resa till sitt före detta
            hemland. Kungsbackapolitikerna lade även vikt vid att det bodde
            3 200 invandrare i kommunen och att ett bifall till Genevieve
            Feghalis ansökan kunde skapa ett kostsamt prejudikat. Genevieve
            Feghali överklagade beslutet varvid länsrätten i dom den 7 december
            1992 biföll hennes talan. Länsrätten fann därvid att resan till
          </p>
          <pb facs="riksdagen-motions-pdf/data/199697/mot_199697_SO_0665/mot_199697_SO_0665-0002.pdf"/>
          <p xml:id="i-DMSRdXiZUQYnKdUxqmPsgB">
            Libanon av medicinska och sociala skäl var av synnerlig vikt
            för familjens möjligheter att i framtiden skapa sig ett tryggt
            och självständigt liv. Distriktsnämnden överklagade länsrättens
            dom och begärde även att kammarrätten skulle förordna att vidare
            verkställighet inte fick ske av länsrättens dom (inhibition).
            Kammarrätten biföll distriktshämndens yrkande om inhibition i
            december 1992. Den 18 januari 1993 meddelade kammar- rätten dom
            och ogillade — med instämmande i den bedömning som länsrätten
            gjort — distriktsnämndens talan. Distriktsnämnden beslutade den
            21 januari 1993 att överklaga kammar- rättens dom och begärde
            prövningstillstånd hos Regeringsrätten. Den 9 mars 1993 beslutade
            Regeringsrätten att inte meddela prövningstillstånd. Kammar- rättens
            dom vann därvid laga kraft. Distriktsnämnden valde därefter att
            begära resning hos Regeringsrätten och hävdade att inhibition
            gällde under den tid som resningsansökan behand- lades. Genevieve
            Feghali försökte få kammarrättens dom verkställd men di- striktsnämnden
            beslutade den 28 april 1993 att inte utbetala det beviljade socialbidraget.
            Den 16 juni 1993 föreslog distriktshämndens handläggare att kammarrättens
            dom skulle verkställas men distriktsnämnden gick emot förslaget
            och vidhöll sitt tidigare beslut. Den 28 juni 1993 avslog Regeringsrätten
            begäran om resning. Den 21 juli 1993 föreslog distriktshämndens
            handläggare på nytt att kammarrättens dom skulle verkställas.
            Distriktsnämnden gick åter emot förslaget och vägrade att verkställa
            kammarrättens dom. Som skäl härför anfördes att behovet redan
            var tillgodosett eftersom Genevieve Feghali med egna medel hade
            rest till Libanon. Distriktsnämnden uttalade vidare att ärendet
            nu var avslutat. Genevieve Feghali begärde den 23 mars 1994 ånyo
            att kammarrättens dom skulle verkställas. Distriktshämnden fann
            i beslut den 6 april 1994 att det inte förelåg rätt till bistånd.
          </p>
          <p xml:id="i-CAtSCYXt9dvU33HiVUY7Kd">
            Lagstiftningen Den kommunala självstyrelsen
          </p>
          <p xml:id="i-PzG5ryyw7hxAm11XDYZPVk">
            Enligt 1 kap. 1 8 tredje stycket regeringsformen utövas den offentliga
            makten under lagarna. Den kommunala självstyrelsen är grundlagsskyddad
            i 1 kap. 18 andra stycket regeringsformen. Den rådande uppfattningen
            är att det finns inskränkningar i den kommunala självstyrelsen
            och att dessa gränser ytterst bestäms av riksdagen. Utifrån detta
            synsätt utövas även den kommunala självstyrelsen under lagarna,
            och kommunerna och landstingen har därmed också att följa de domstolsavgöranden
            som avkunnats med stöd av lagarna.
          </p>
          <p xml:id="i-Acae4RsvHAsKYP9GWmgM5i">
            Rätt till socialbidrag
          </p>
          <p xml:id="i-B53fGUKH3Uj5aMkuZZHsr7">
            Enligt 6 8 socialtjänstlagen (1980:620) har den enskilde rätt
            till bistånd av socialnämnden för sin försörjning och sin levnadsföring
            i övrigt, om hans behov inte kan tillgodoses på annat sätt. Vidare
            skall enligt samma stadgande
          </p>
          <p xml:id="i-LdoaPwHKgpKuQhNeCFaBWF">
            Mot. 1996/97S0665
          </p>
          <p xml:id="i-2TLHthhJdT2yBvh6rDXs3z">
            10
          </p>
          <pb facs="riksdagen-motions-pdf/data/199697/mot_199697_SO_0665/mot_199697_SO_0665-0003.pdf"/>
          <p xml:id="i-7BfsLFCFbuzUQpbb22tTVR">
            Mot.
          </p>
          <p xml:id="i-X61b1hEWN7tzjZXSwuEYh3">
            11
          </p>
          <p xml:id="i-7i2QupbiQpjwhUw7ixTKrw">
            1996/97S0665
          </p>
          <p xml:id="i-YGbsk86tx9eCGF5oJontgc">
            den enskilde genom biståndet tillförsäkras en skälig levnadsnivå.
            Biståndet skall utformas så att det stärker den enskildes resurser
            att leva ett självständigt liv. Den enskilde har enligt 73 8 socialtjänstlagen
            möjlighet att överklaga socialnämndens beslut om bistånd till
            allmän förvaltningsdomstol. Beslut om bistånd gäller omedelbart.
            En länsrätt eller kammarrätt får dock förordna att dess dom skall
            verkställas först sedan den har vunnit laga kraft. Länsrättens
            dom kan överklagas till kammarrätten. Kammarrättens dom kan därefter
            överklagas till Regeringsrätten. Över- klagandet prövas dock endast
            om Regeringsrätten meddelar prövnings- tillstånd. I det fall prövningstillstånd
            inte meddelas, står kammarrättens dom fast. Upplysning om detta
            skall intas i Regeringsrättens beslut.
          </p>
          <p xml:id="i-Q4jnDKafg2wDzBZDAKxKd2">
            Ansvar för tjänstefel
          </p>
          <p xml:id="i-LyK2b9KjQuJu58A1yQTGaV">
            Ansvaret för tjänstefel regleras i 20 kap. 1 8 brottsbalken.
            Ansvar kan ådömas den person som uppsåtligen eller av oaktsamhet
            vid myndighetsutövning genom handling eller underlåtenhet åsidosätter
            vad som gäller för uppgiften. Är brottet att bedöma som ringa
            skall dock inte dömas till ansvar.
          </p>
          <p xml:id="i-BEaeSF68Vn2iggbnvRp8F7">
            Att märka är att den som är ledamot av en beslutande statlig
            eller kommunal församling inte är underkastad ansvar enligt ovan
            redovisade stadgande för åtgärd som vidtages i denna egenskap.
            Detta innebär således att en ledamot av en beslutande kommunal
            för- samling är undantagen från ansvar för åtgärder som han vidtar
            i den egen- skapen. Vidare krävs för straffansvar att beslutsfattandet
            har samband med myndighetsutövning. Beslutsfattare i t.ex. kommunstyrelser
            går därför i de flesta fall fria från ansvar när de fattar beslut
            som innefattar överskridande av den allmänna kompetensen eller
            sätter sig över domstolarnas avgörande i kommunalbesvärsmål som
            gäller den kommunala kompetensen. Undantaget avser dock inte beslut
            av ledamöter i kommunala nämnder och styrelser.
          </p>
          <p xml:id="i-FPRyt5wGZeU5TP1y6XCaqt">
            Processen vid tingsrätten Åklagarens gärningsbeskrivning
          </p>
          <p xml:id="i-91fzwx3atFx1SyvV4tdYU">
            Nämndledamöterna åtalades vid Varbergs tingsrätt för tjänstefel.
            Enligt åklagarens gärningsbeskrivning hade Genevieve Feghali genom
            laga kraft ägande dom berättigats till socialbidrag för resa till
            Libanon. Det ankom enligt domen på sociala distriktshämnden att
            vidtaga de åtgärder vartill domen föranledde. Frågan om verkställighet
            av domen hade behandlats av sociala distriktshämnden vid fem tillfällen.
            Vid samtliga tillfällen beslutade nämnden enhälligt i strid mot
            73 8 tredje stycket socialtjänstlagen och mot de föredragande
            = tjänstemännens förslag att inte verkställa domen. Nämndledamöterna
            åsidosatte därigenom uppsåtligen eller av oaktsamhet vid myndighetsutövning
            vad som gällde för uppgiften, vilket medfört förfång för Genevieve
            Feghali.
          </p>
          <pb facs="riksdagen-motions-pdf/data/199697/mot_199697_SO_0665/mot_199697_SO_0665-0004.pdf"/>
          <p xml:id="i-QLoCy5fimURsCDyonpPxE7">
            Nämndledamöternas försvar
          </p>
          <p xml:id="i-Dz9essFarVRi2VuKw4Cd7m">
            Nämndledamöterna försvarade sig med följande två argument. 1.
            De hade inte skyldighet att förordna om omedelbar verkställighet
            av kammarrättens dom efter att denna vunnit laga kraft eftersom
            socialnämnden bestämt sig för att söka resning hos Regeringsrätten
            med begäran om inhibiton. 2. Ändamålet med den av kammarrätten
            beslutade socialhjälpen hade i juli 1993 förfallit eftersom Genevieve
            Feghali själv skaffat pengar till sin resa till Libanon.
          </p>
          <p xml:id="i-D5bW1ANC9ZTKLYD1N4CzTh">
            Tingsrättens domskäl
          </p>
          <p xml:id="i-PUtN5jnXhrfdbs51p3bhmw">
            Tingsrätten konstaterade i sina domskäl att varken länsrätt eller
            kammarrätt förordnat om att deras domar fick verkställas först
            sedan de vunnit laga kraft. När Regeringsrätten meddelat sitt
            beslut och avslagit begäran om prövningstillstånd skulle vidare
            kammarrättens dom enligt lagens ordalydelse omedelbart ha verkställts.
          </p>
          <p xml:id="i-R9hxBoqfbz5bESULGT1Q9z">
            Tingsrätten slog därefter fast att en resningsansökan inte medför
            något uppskov i verkställigheten av en dom eller ett beslut. De
            beslutande ledamöterna i distriktsnämnden bar således, envar vid
            varje beslutstillfälle, ansvaret för att kammarrättens dom inte
            blivit verkställd. Tingsrätten fann det särskilt anmärkningsvärt
            att distriktsnämnden tagit upp frågan om verkställighet av kammarrättens
            dom till behandling först efter det att närmare en månad förflutit
            efter Regeringsrättens beslut att inte meddela prövningstillstånd.
            Tingsrätten ansåg vidare att nämndledamöternas beslut att inte
            låta kammarrättens lagakraftvunna dom gå i verkställighet genast
            skett uppsåt- ligen. Tingsrätten beaktade därvid särskilt att
            nämnden vid samtliga besluts- tillfällen gått emot föredragande
            tjänstemäns förslag. Den av nämnd- ledamöterna antydda uppfattningen
            att de trott att en resningsansökan medgav uppskov med verkställighet
            föranledde ingen annan bedömning från tingsrättens sida. Tingsrätten
            konstaterade slutligen att vad som låg envar av nämnd- ledamöterna
            till last var att bedöma som tjänstefel och utdömde bötesstraff.
          </p>
          <p xml:id="i-Li6jEmu3wttFzuT5adUqf5">
            Kommunal bot
          </p>
          <p xml:id="i-VS7FrbWSUxt2Z6qhmUqnMS">
            Frågan om hur kommuner och = landstingskommuner = följer förvaltningsdomstolarnas
            beslut har sedan mitten av 1980-talet varit föremål för en ganska
            omfattande debatt. Riksdagens ombudsmän (JO) och Justitiekanslern
            (JK) redovisade vid denna tidpunkt, i beslut som överlämnades
            för kännedom till regeringen och riksdagen, ett antal fall av
            överträdelser från kommuners och landstings sida. Mot bakgrund
            därav gavs i uppdrag till en särskild utredare att förut- sättningslöst
            överväga behovet av åtgärder med syfte att motverka att kom- muner
            och landstingskommuner överskrider gränserna för den kommunala
            kompetensen och sätter sig över domstolarnas avgöranden i kommunalbesvärsmål.
          </p>
          <p xml:id="i-L7JQa8egXq2u9vqEqnBSRx">
            Mot. 1996/97S0665
          </p>
          <p xml:id="i-Tubdh2fYBJZpNkyMD5U33Y">
            12
          </p>
          <pb facs="riksdagen-motions-pdf/data/199697/mot_199697_SO_0665/mot_199697_SO_0665-0005.pdf"/>
          <p xml:id="i-5ziuZLqTV11hdspoHk6ms7">
            Mot.
          </p>
          <p xml:id="i-15AoRjYKXkHu4grSmay5Px">
            13
          </p>
          <p xml:id="i-MQZS9nKb2CG4fEDxUgPjH">
            1996/97S0665
          </p>
          <p xml:id="i-7Gk6LRDEDec7dLN91xoub6">
            Utredningen, som antog namnet Kommunalansvarsutredningen, har
            avgivit betänkandet Kommunalbot (SOU 1989:64). Utredningen kom
            fram till att det på sina håll fanns ett alltför stort spelrum
            mellan den kommunala verkligheten och lagen. Undersökningarna
            visade också att det befintliga sanktionssystemet mot kommunala
            lagöverträdelser inte är effektivt. I betänkandet föreslogs att
            sanktionssystemet skulle kompletteras med en mot själva kommunerna
            och landstingskommunerna riktad generell ekono- misk påföljd för
            grova lagöverträdelser och för överträdelser av domstols- beslut
            om verkställighetsbeslut. Sanktionen gavs namnet kommunalbot.
            Botens belopp föreslogs vara lägst 100 000 kronor och högst 10
            miljoner kronor. Enligt betänkandet skulle JO få exklusiv rätt
            att föra talan i frågor om kommunalbot och den rättsliga prövningen
            skulle ske i kammarrätten. Förslaget om kommunalbot möttes av
            negativ kritik från remissinstans- erna. Bl.a. påpekades att en
            sådan lag medverkar till inskränkningar i den kommunala självstyrelsen
            vilket strider mot de grundläggande demokratiska principerna och
            att beloppet för boten var för stort. Regeringen bemyndigade i
            februari 1992 chefen för Civildepartementet att tillkalla en kommitté
            med uppgift att överväga olika åtgärder för att stärka den lokala
            demokratin. Kommittén, som antog namnet Lokaldemokrati- kommittén,
            hade bl.a. till uppgift att slutföra det påbörjade uppdraget med
            frågan om hur ett sanktionssystem bör utformas som gör det möjligt
            att komma till rätta med domstolstrots och lagtrots från kommunernas
            sida. Kommittén har avgivit delbetänkandet Förtroendevaldas ansvar
            vid domstolstrots och lagtrots (SOU 1993:109). Kommitténs utgångspunkter
            var dels att de kommunala organen självklart måste acceptera resultatet
            av domstolarnas laglighetsprövning, dels att medborgarna har rätt
            att få sina i lag fastställda sociala rättigheter förverk- ligade.
            Kommittén framhöll också att den kommunala självstyrelsen måste
            beaktas. Kommitténs förslag gick i första hand ut på att kommuner
            och landsting själva skulle ha ansvar för att stävja domstolstrots
            och lagtrots. Detta skulle ske genom att granskning av lagligheten
            inom nämnderna blev en obligatorisk uppgift för revisorerna. Revisorerna
            skulle även få rätt att väcka ärenden i fullmäktige och i nämnderna
            som rörde granskningen. Vidare föreslogs att det i kommunallagen
            uttryckligen skulle anges att nämnderna har rätt att vägra verkställa
            beslut av fullmäktige som har överklagats eller som är uppenbart
            olagliga. Därigenom skulle ett större personligt ansvar åläggas
            de förtroendevalda både vid lagtrots och domstolstrots. Kommittén
            menade vidare att i vissa fall av domstolstrots borde de ovan
            angivna åtgärderna kompletteras med ett personligt vitesansvar.
            Detta skulle gälla i de fall ett beslut verkställts trots att
            domstol förordnat om verkställighetsförbud och om man underlåtit
            att rätta ett redan verkställt beslut eller inte gjort det i den
            utsträckning som varit möjligt. Betänkandet har remissbehandlats
            och bemötts med blandad kritik. En del av förslagen har dock ansetts
            kunna läggas till grund för lagstiftning.
          </p>
          <pb facs="riksdagen-motions-pdf/data/199697/mot_199697_SO_0665/mot_199697_SO_0665-0006.pdf"/>
          <p xml:id="i-FXJX3ozTosttJRvpgkSs6S">
            Dessa förslag har bearbetats vidare inom kommunenheten på Civildeparte-
            mentet (numera Finansdepartementets kommunavdelning). Förslagen
            har redovisats i en departementspromemoria (Ds 1995:25). I departements-
            promemorian föreslås att det införs ett personligt vitesansvar
            i mål om laglighetsprövning dels vid trots mot verkställighetsförbud,
            dels vid utebliven eller otillräcklig rättelse av upphävda beslut
            som tidigare verkställts. Departementspromemorian bereds för närvarande
            inom regeringskansliet.
          </p>
          <p xml:id="i-PCM3GQTeYqcUBBebaeG5AA">
            Sammanfattning
          </p>
          <p xml:id="i-7Xv3x8BHXXPYeWYMaJypPY">
            Kommunalpolitikerna i Kungsbacka tolkade stadgandet i 6 8 socialtjänstlagen
            om skälig levnadsnivå såsom att detta inte gav den enskilde rätt
            till bistånd för en sonderingsresa till tidigare hemland. Både
            länsrätten och kammarrätten ansåg, i förevarande fall, att den
            enskilde var berättigad till det begärda biståndet. Sociala distriktsnämnden
            överklagade till Regeringsrätten som inte beviljade prövningstillstånd.
            Kammarrättens dom vann därvid laga kraft. Sociala distriktsnämnden
            verk- ställde dock inte kammarrättens dom utan höll inne med utbetalningen
            av det beviljade biståndet. Enligt den rådande uppfattningen är
            en kommunal nämnd skyldig att utöva sin verksamhet under lagarna
            och därvid även följa domstolsavgöranden som meddelats med stöd
            av lagarna. Ledamöter i kommunala nämnder och styrelser kan ådömas
            ansvar för tjä- nstefel. Tingsrätten fann att de beslutande ledamöterna
            i distriktshämnden bar ansvar för att kammarrättens dom inte blivit
            verkställd och att ledamöterna härvid handlat uppsåtligt. Tingsrätten
            dömde därför till ansvar för tjänstefel. Problemet med lagtrots
            och domstolstrots har sedan mitten av 1980-talet uppmärksammats
            av lagstiftaren. För närvarande förbereds ett lagförslag som innebär
            att ett personligt vitesansvar skall införas i mål om laglighets-
            prövning dels vid trots mot verkställighetsförbud, dels vid utebliven
            eller otillräcklig rättelse av upphävda beslut som tidigare verkställts.
          </p>
          <p xml:id="i-Tz3sot2diftHHgrAdAmkfd">
            Hemställan
          </p>
          <p xml:id="i-BhwY6sti3hUThMfBxZRD86">
            Med hänvisning till det anförda hemställs att riksdagen hos regeringen
            begär förslag till sådan ändring i socialtjänstlagen att undantag
            kan göras för vad som kan beskrivas som ”skälig levnadsstandard”
            vid socialbidrag.
          </p>
          <p xml:id="i-62dR1BdbzVArQZU23BmbAw" type="date">
            Stockholm den 7 oktober 1996
          </p>
          <p xml:id="i-LJmDdAxSiS4notGbD9m6gG">
            Göthe Knutson (m)
          </p>
          <p xml:id="i-61bWSG1qjdHwfJHteneshr">
            Mot. 1996/97S0665
          </p>
          <p xml:id="i-5bLBefQzziSdWf1AGGf4PC">
            14
          </p>
        </div>
      </div>
    </body>
  </text>
</TEI>
