<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202021-SoU-03781">
  <teiHeader>
    <fileDesc>
      <titleStmt>
        <title>med anledning av prop. 2020/21:48 Organdonation</title>
        <author corresp="i-HjPigHCUUbP6JJ2YrjUvgj i-Ws7TTEJpudwigKX5RjyhR4">av Michael Anefur och Camilla Waltersson Grönvall (KD, M)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2020/21:3781 av Michael Anefur och Camilla Waltersson Grönvall (KD, M)</title>
          <idno type="rdwebb">H8023781</idno>
          <rs type="number">3781</rs>
          <orgName type="comitteeAbbreviation">SoU</orgName>
          <ref type="dokument_url_text">http://data.riksdagen.se/dokument/H8023781/text</ref>
          <ref type="dokument_url_html">http://data.riksdagen.se/dokument/H8023781</ref>
          <ref type="dokumentstatus_url_xml">http://data.riksdagen.se/dokumentstatus/H8023781</ref>
          <ref type="docx">http://data.riksdagen.se/fil/4BFBC87D-9AC0-4DFF-B1FA-EFAF5ED6B784</ref>
          <ref type="pdf">http://data.riksdagen.se/fil/B93FB7D0-82EF-415C-AA4A-8330C69B173F</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-HjPigHCUUbP6JJ2YrjUvgj</idno>
            <name>Michael Anefur</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="woman">
            <idno>i-Ws7TTEJpudwigKX5RjyhR4</idno>
            <name>Camilla Waltersson Grönvall</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="dismissed"/>
        <correspAction xml:id="i-NKmk8gknVrMfMNM4UXv8Ze" type="basedOn"/>
        <correspContext corresp="i-NKmk8gknVrMfMNM4UXv8Ze">
          <ref>Proposition 2020/21:48</ref>
        </correspContext>
        <correspAction xml:id="i-K7euMVkEy8jt9QzrNe6bEH" type="signed"/>
        <correspContext corresp="i-K7euMVkEy8jt9QzrNe6bEH">
          <note type="signatory" corresp="i-HjPigHCUUbP6JJ2YrjUvgj"/>
          <note type="signatory" corresp="i-Ws7TTEJpudwigKX5RjyhR4"/>
        </correspContext>
        <correspAction xml:id="i-6P2d9GW91JDf2dUmrNNu3b" type="submitted">
          <date when="2020-11-25"/>
          <time when="16:45:03"/>
        </correspAction>
        <correspAction xml:id="i-Dt27QcNxxGadnLJNBZi5Qn" type="dismissed">
          <date when="2020-11-26"/>
        </correspAction>
        <correspAction xml:id="i-EF22kTWhQZChqenWH94fD" type="reviewed">
          <date when="2020-11-26"/>
          <time when="10:41:08"/>
        </correspAction>
        <correspAction xml:id="i-J5HjpNFVTYRNwXvBRDNiEN" type="referred">
          <date when="2020-11-27"/>
        </correspAction>
        <correspAction xml:id="i-3TFaKcsHC4oRSw9hy5h7GR" type="expired">
          <date when="2021-04-12"/>
        </correspAction>
        <correspAction xml:id="i-NjbPBwoAZnCziWKyXKhNzC" type="assigned">
          <date when="2022-01-26"/>
          <time when="14:35:01"/>
        </correspAction>
        <correspContext corresp="i-NjbPBwoAZnCziWKyXKhNzC">
          <ref type="assignedTo">Socialutskottet</ref>
        </correspContext>
        <correspAction xml:id="i-5tnjisZoX4jYmS1aXc3DHm" type="behandlas_i"/>
        <correspContext corresp="i-5tnjisZoX4jYmS1aXc3DHm">
          <ref type="uppgift">2020/21:SoU12</ref>
          <ref type="ref_dok_id">H801SoU12</ref>
          <ref type="ref_dok_typ">bet</ref>
          <ref type="ref_dok_rm">2020/21</ref>
          <ref type="ref_dok_bet">SoU12</ref>
          <ref type="ref_dok_titel">(-)</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div xml:id="i-PfX5pbVVAJ6EapSHppGMmV" type="motHeader">
        <div xml:id="i-8X7Ri6HEKDRJww9TgHH7TA" type="motTitle">
          Motion till riksdagen 2020/21:3781 av Michael Anefur och Camilla
          Waltersson Grönvall (KD, M) med anledning av prop. 2020/21:48
          Organdonation
        </div>
      </div>
      <div xml:id="i-WUNbAWRM9PnNsXTbxb8c4u" type="motBody">
        <div xml:id="i-ACxAtvLGa3F55vVDgNaKyj" type="TOC">
          <head xml:id="i-HJdfBxDbKK6bsJbZPpsNu6">
            Innehållet i propositionen
          </head>
          <list xml:id="i-PHx5fyh3ULz9rHwtggvVub">
            <item xml:id="i-LkcnFjJHo1pcnyoQ1XU6cg" style="indent-level: ">
              I regeringens proposition behandlas frågor som gäller donation
              av organ och annat biologiskt material från avlidna människor
              för transplantation m.m. Förslagen gäller främst medicinska insatser
              före döden och efter döden i syfte att möjliggöra donation, transplantation
              samt kriterier för bestämmande av människans död i offentlighets-
              och sekretesslagen.
            </item>
            <item xml:id="i-FedKnTEgXHU5ZutKTgPgU5" style="indent-level: ">
              Enligt förslaget ska medicinska insatser före döden, s.k. organbevarande
              behandling, få ges till en möjlig donator. Behandlingen ska dock
              endast få ges om den inte kan vänta till efter döden, inte medför
              mer än ringa smärta eller ringa skada och inte hindrar insatser
              för den möjliga donatorns egen skull. Behandlingen ska heller
              inte få pågå i mer än 72 timmar om det inte finns särskilda skäl.
              Syftet med förslaget är att skapa ett rättssäkert och tydligt
              lagstöd för organbevarande behandling som i de flesta fall är
              nödvändig för att donation efter döden ska kunna äga rum, vilket
              i sin tur syftar till att hjälpa svårt sjuka människor som annars
              skulle dö eller få en betydligt sämre livs­kvalitet. Vidare föreslås
              att den rätt som närstående i dag har att förbjuda donation i
              de fall den möjliga donatorns inställning till donation är okänd,
              det s.k. närståendevetot, ska tas bort. Närståendes roll kommer
              därmed att renodlas till förmedlare av information om den möjliga
              donatorns inställning till donation. Det föreslås även att ett
              transplantationsingrepp inte får göras om den avlidne vid sin
              död var vuxen och hade en funktionsnedsättning av sådan art och
              grad att han eller hon uppenbarligen aldrig som vuxen haft förmågan
              att förstå innebörden av och ta ställning till donation. Syftet
              är att skydda sådana personer från ingrepp som de själva inte
              har kunnat ta ställning till. För att ge utrymme för olika former
              av donation föreslås även att medicinska insatser ska få påbörjas
              efter dödens inträde om det behövs för att bevara organ eller
              annat biologiskt material i avvaktan på ett transplantationsingrepp.
            </item>
            <item xml:id="i-RPpdfEXYz36wUVMruNfF8J" style="indent-level: ">
              Det föreslås slutligen att sekretessbelagda uppgifter om den
              möjliga donatorn får lämnas mellan vårdgivare.
            </item>
          </list>
        </div>
        <div xml:id="i-JpwoSmDB3LPFgcpegTYVCA" type="motProposal" subtype="förslag">
          <head xml:id="i-KtaEPcoMfkCu6q7KXSmPFS">
            Förslag till riksdagsbeslut
          </head>
          <list xml:id="i-ByybSnZgqV7Y5MsQv7Md9" style="ol">
            <item xml:id="i-SdbchpNKxMBdZGzieUmmPp">
              Riksdagen ställer sig bakom det som anförs i motionen om att
              hitta ett lämpligt tillvägagångssätt så att alla myndiga medborgare
              kontinuerligt ges möjlighet att registrera sitt beslut om organdonation,
              exempelvis genom en markering i självdeklarationen eller i samband
              med ansökan om pass, id-kort eller körkort, och detta tillkännager
              riksdagen för regeringen.
            </item>
            <item xml:id="i-CzT9jQujTzPR8L249eJUqp">
              Riksdagen ställer sig bakom det som anförs i motionen om informationsinsatser
              angående organdonation och möjligheten att ändra sitt ställningstagande
              och tillkännager detta för regeringen.
            </item>
            <item xml:id="i-9KhgkLmSSFE1JB8bUa4nQP">
              Riksdagen ställer sig bakom det som anförs i motionen om att
              reda ut oklarheten vad gäller organbevarande behandling innehållande
              respirator och intubation och tillkännager detta för regeringen.
            </item>
            <item xml:id="i-JmfpvnLbc5YSXZroq7HGRE">
              Riksdagen ställer sig bakom det som anförs i motionen om att
              den nya lagen ska utvärderas inom fem år och tillkännager detta
              för regeringen.
            </item>
          </list>
        </div>
        <div xml:id="i-YP3rhKz4NTwVBrggtgS19T" type="motContent">
          <head xml:id="i-Hga758fchRsYN8J3KNJurb" type="h1">
            Våra ställningstaganden
          </head>
          <p xml:id="i-CWUEpVNJRoGcR2XBs8R4wb">
            Frågan om organdonation är viktig och angelägen, speciellt då
            förbättrade regler och rutiner på området kan rädda många liv.
            Organbristen i Sverige är stor, och i snitt dör 30–50 personer
            per år i väntan på organdonation, trots att svenskarna är det
            mest organdonationspositiva folket i Europa och hela 83 procent
            uppger att de gärna donerar organ. Samtidigt ligger Sverige kring
            Europasnittet vad gäller faktiska donationer.
          </p>
          <p xml:id="i-ECky32jcASkwrE3EnNE1tJ">
            Kristdemokraterna och Moderaterna menar att regeringen på det
            stora hela har landat rätt i propositionen och vi stöder den därför
            i stort. Vi kan dock konstatera att frågan om organdonation länge
            legat på regeringens bord och det är först nu en proposition kommer.
            För det förtjänar regeringen kritik. Konsekvenserna för människor
            i behov av organdonation är förödande. Det finns behov av förändringar
            och därför välkomnar vi nu förslaget, om än efter lång tidsutdräkt.
          </p>
          <head xml:id="i-XwjuM7Jna5v2TiPxcCb1aT" type="h2">
            Insatser krävs för att fler ska registrera sig som donatorer
          </head>
          <p xml:id="i-QBJKCoAgso7e9V4RZ3kX7G">
            Det är uppenbart att åtgärder behövs för att öka antalet donatorer.
            En allmän kunskapshöjande insats är nödvändig för att fler svenskar
            ska välja att ställa upp för donation. Kristdemokraterna och Moderaterna
            vill verka för att hitta ett lämpligt tillvägagångssätt så att
            alla myndiga medborgare registrerar sitt beslut om organ­donation.
            Ett möjligt tillvägagångssätt skulle kunna vara att var och en
            som deklarerar gör sitt ställningstagande på den årliga självdeklarationen
            till Skatteverket. Ett annat sätt vore att möjliggöra detta i
            samband med anmälan om pass, id-kort och körkort. Det vore ett
            sätt att varje år få möjlighet att fundera över och göra sitt
            val. På så sätt skulle den stora merparten av Sveriges vuxna befolkning
            kontinuerligt få möjlighet att ge sin vilja till känna. Med tanke
            på den stora vilja att donera sina organ som finns inom befolk­ningen
            skulle detta tillvägagångssätt sannolikt öka antalet donatorer,
            vilket i sin tur skulle öka antalet genomförbara transplantationer
            och därmed rädda liv. Samtidigt skulle det bespara både anhöriga
            och vården etiska svårigheter och kval. Frågan bör utredas närmare.
          </p>
          <head xml:id="i-JTkWTaXozPXKrDfTSsupHs" type="h2">
            Informationsinsatser om donationsinsatser
          </head>
          <p xml:id="i-AV2sExQTtBMCwxjB9rJQQQ">
            Regeringen föreslår att det s.k. närståendevetot, tas bort. Närståendes
            roll kommer därmed att renodlas till förmedlare av information
            om den möjliga donatorns inställning till donation. Kristdemokraterna
            och Moderaterna menar att regeringens ställnings­tagande är rimligt.
            Det är den enskildes kända önskan som ska tillgodoses. Ju fler
            som tillkännagett sin vilja när det gäller organdonation, desto
            färre oklara situationer kommer att uppstå.
          </p>
          <p xml:id="i-7s4jdmgWUmdqW3YmxEXZUD">
            Möjlighet finns att logga in i donationsregistret och ändra sitt
            beslut via en digital tjänst på Socialstyrelsens webbplats. Information
            om denna möjlighet måste tillgänglig­göras tydligare för att den
            donationsvilja som är registrerad i det nationella registret ska
            överensstämma med den faktiska donationsviljan vid det potentiella
            donationstillfället för en så stor andel av befolkningen som möjligt.
            Kristdemokraterna och Moderaterna föreslår därför en bred informationskampanj
            som tydliggör möjligheten att ändra och dokumentera sitt ställningstagande.
          </p>
          <p xml:id="i-RLHfG5SUzL9baaoan5rJFM">
            I betänkandet från utredningen (SOU 2015:84) nämns att det är
            en förutsättning för att kunna ta ställning till frågan om organdonation
            att det finns saklig och målgrupps­anpassad information som är
            lättillgänglig. Vidare skriver utredningen: ”Ett känt ställningstagande
            till organdonation underlättar för både anhöriga och hälso- och
            sjukvårdspersonal om frågan om donation uppkommer. Enligt utredningens
            mening är det ett samhällsansvar att se till att det finns tydlig
            information som riktar sig till allmänheten.” Kristdemokraterna
            och Moderaterna håller med utredningen i att det är fortsatt viktigt
            med informationsinsatser som är riktade mot allmänheten för att
            upprätthålla en positiv inställning till organdonation. Det är
            också, som utredningen skriver, viktigt att informera om hur man
            kan göra sin inställning till organdonation känd.
          </p>
          <head xml:id="i-Cus5NA2ESzxobG7rqZGCuf" type="h2">
            Information om organbevarande behandling
          </head>
          <p xml:id="i-RB4zje1KoBmM1VVMAndXz3">
            Regeringens förslag innebär att organbevarande behandling ska
            få ges under förut­sättning att den inte kan vänta till efter
            döden, inte medför mer än ringa smärta eller ringa skada för den
            möjliga donatorn och inte hindrar insatser för den möjliga donatorns
            egen skull. Regeringens förslag beskriver vidare att organbevarande
            behandling får ges efter ställningstagande av två läkare att inte
            inleda eller fortsätta livsuppehållande behandling. Därtill beskriver
            förslaget att mer omfattande åtgärder inte bör sättas in på en
            levande patient endast i syfte att göra organdonation möjlig efter
            döden. Slutligen menar regeringen att intubation och respiratorvård
            i vissa fall kan sättas in men då enbart i syfte att göra organdonation
            möjlig om det är utrett att sådana åtgärder är i enlighet med
            den möjliga donatorns inställning. Här uppstår en otydlighet som
            regeringen måste upphäva. Innebär förslaget att den enskilde per
            automatik har accepterat att undergå även organbevarande behandling
            om personen i fråga har uttryckt en vilja att donera? Eller måste
            patienten uttryckligen ha uttryckt sig positivt inställd till
            organbevarande behandling för att den ska få utföras? Kommande
            lagstiftning måste vara tydlig i detta avseende, och därför bör
            regeringen reda ut oklarheten och åter­komma med ett förtydligande.
          </p>
          <p xml:id="i-ASjjBuJ2gH9tSaMJ17AQkM">
            Kristdemokraterna och Moderaterna menar vidare att det är både
            viktigt och rimligt att den nya lagen utvärderas efter fem år.
          </p>
          <p xml:id="i-TEUVADPCZEn2K485dhGRCQ">
            När information om organdonation ges till allmänheten bör information
            ges om att utredning av de medicinska förutsättningarna för donation
            kan komma att ske före döden och att organbevarande behandling
            kan komma att ges i anslutning till detta. Denna information ska
            finnas tillgänglig där allmänheten i övrigt ges information om
            organdonation. Detta inryms i det ansvar som Socialstyrelsen i
            dag har för att allmänheten får kontinuerlig information i donationsfrågor.
          </p>
        </div>
        <div xml:id="i-9Vc1EyZWmh7EiAKBZzfdgk" type="signatureBlock">
          <list xml:id="i-39JFHrgeVBtReDfH2pLCC7">
            <item xml:id="i-G4kBBGZ1tDmZXFsGcEzrjm" who="i-HjPigHCUUbP6JJ2YrjUvgj" type="signature">
              Michael Anefur (KD)
            </item>
            <item xml:id="i-6rqMB3bus6GB1nNRWftCqL" who="i-Ws7TTEJpudwigKX5RjyhR4" type="signature">
              Camilla Waltersson Grönvall (M)
            </item>
          </list>
        </div>
      </div>
    </body>
  </text>
</TEI>
