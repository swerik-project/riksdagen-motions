<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1958/mot_1958_a_ak__67/mot_1958_a_ak__67-001.pdf"/>
      <div type="motHeader" xml:id="i-MzteCoLqQcjzsLxJ2kUid9">
        <div type="motTitle" xml:id="i-RhtMAJgetDSngUbd6ioYzE"/>
        <div type="motSubmissionInfo" xml:id="i-5ZDKTN33REXTsjRdSCfEBw"/>
      </div>
      <div type="motBody" xml:id="i-CK1FAArhsSYYVwaC9rATLf">
        <div xml:id="i-5NBu5M4XBRteUF4z7y1a2K">
          <p xml:id="i-XxuccrKUsaC4gSJBWQG7ar">
            8 Motioner i Andra kammaren, nr 67 år 1958
          </p>
          <p xml:id="i-USgE4M7ZgLGs5h5g7cs9vV">
            Nr 67
          </p>
          <p xml:id="i-4Uj7TpiaxbQMYsHHgoiwXj">
            Av herrar Jönsson i Jämtlands Sikås och Agerberg, angående Östersund—Frösöområdets
            lämplighet som säte för högre utbildning.
          </p>
          <p xml:id="i-G56WLakWyCjuD2kcb3HQn8">
            Studentantalet väntas stiga betydligt under den närmaste tioårsperioden.
            1955 beräknades antalet studerande vid universitet och högskolor
            vara 20 000. På 1960-talet antas motsvarande siffra vara minst
            30 000. Sannolikt måste man räkna med att antalet blir ännu större.
            Det stigande studentantalet har redan tagit sig uttryck i en stegrad
            till- strömning till universitet och högskolor och medfört påfrestningar
            i fråga om personella resurser och lokaler. Också studenternas
            möjligheter att få bostad på studieorten har blivit alltmer begränsade.
          </p>
          <p xml:id="i-YQbUHcYR3qHZLf7qZbmSvQ">
            Storstädernas nackdelar som studieorter
          </p>
          <p xml:id="i-YHsHkpUqC7HdUn6RRSFK2A">
            Utvecklingen ger anledning att överväga om det i fortsättningen
            är lämp- ligt att ytterligare utvidga högskolor och universitet
            i våra största städer Stockholm och Göteborg. Det är givetvis
            ingen tvekan om att högskolorna där måste utrustas med hänsyn
            till det elevantal, som redan finnes, men fråga är om en utbyggnad
            för ett ännu större elevantal kan anses lämplig. De största städerna
            uppvisar nämligen påtagliga nackdelar som studie- orter ur flera
            synpunkter, och det finns därför underlag för en lokaliserings-
            politik på detta område, som syftar till en förläggning av högskoleutbildning
            till lokala centra, som uppvisar en struktur som mera påminner
            om våra ursprungliga universitetsstäder Uppsala och Lund. Storstädernas
            nackdelar som högskolestäder är av både ekonomisk och social natur.
            För utvidgning och utbyggnad av nya institutioner är det svårt
            att anskaffa lämpliga markområden. Markförvärven ställer sig också
            dyra beroende på de höga markpriserna i våra storstäder. En ytterligare
            följd av knappheten på utrymme är att de olika högskoleinstitutionerna
            kommer att ligga på stort avstånd från varandra, vilket vållar
            både lärare och elever besvärande resor och motverkar möjligheterna
            till effektivt samarbete och mera informellt utbyte av erfarenheter.
            Problemet med splittringen och det stora avståndet accentueras
            av att det är omöjligt för både studenter och lärare att erhålla
            bostäder i någorlunda närhet av institutionerna. Kamrat-
          </p>
          <pb facs="riksdagen-motions-pdf/data/1958/mot_1958_a_ak__67/mot_1958_a_ak__67-002.pdf"/>
          <p xml:id="i-HvoamSfvAXgxxpb1HzHxPB">
            Motioner i Andra kammaren, nr 67 år 1958 9
          </p>
          <p xml:id="i-KiicVt9aBHkjAtBkoPx5td">
            livet, som utan tvekan är så betydelsefullt för studenterna under
            studie- tiden, kan inte utvecklas på samma sätt som i en mindre
            stad beroende på den splittrade bosättningen, de långa resorna
            etc. Studietiden innebär be- tydande påfrestningar på individen,
            och den isolering som präglar studie- miljön i de stora städerna
            står i bjärt kontrast till de kamratliga umgänges- formerna på
            våra gamla kårorter Uppsala och Lund.
          </p>
          <p xml:id="i-MkckudnF8o3kLrtqrR5JWY">
            Småstadens företräden
          </p>
          <p xml:id="i-CaacJAjQbiEFo6XJWwL4Qo">
            De mindre städerna kan i motsats till storstäderna som regel
            erbjuda välbelägen mark att exploatera. Avstånden blir icke stora.
            Studenterna utgör en relativt stor grupp i den mindre staden och
            kan sätta en viss prägel på miljön. Det kamratliga umgänget mellan
            studenter av olika studieriktningar verkar stimulerande på studielivet
            och ger ett rikare utbyte av studietiden.
          </p>
          <p xml:id="i-E1ZxtzvMXCaidsC2hnwKHs">
            1955 års universitetsutredning och lokaliseringsfrågan
          </p>
          <p xml:id="i-TELXCPp7ySGk7zC7ExG4mW">
            Den pågående utredningen om våra högskolors och universitets
            utbyggnad, den s. k. 1955 års universitetsutredning, har enligt
            direktiven till huvudsak- lig uppgift att sysselsätta sig med
            behovet av universitetsutbildning och den utbyggnad av den högre
            undervisningens resurser, som kan anses lämplig. Utredningen är
            sålunda inte främst inriktad på de lokaliseringspolitiska frågor,
            som i det föregående antytts. I samband med undersökningar av
            universitetens organisation och admi- nistrativa struktur anges
            emellertid att utredningen även borde pröva hur stora universiteten
            och högskolorna skulle tillåtas bli. Behovet av avlastning skulle
            beaktas, och därvid skulle särskilt frågan om etableringen av
            hög- skoleutbildning i Norrland undersökas. Utredningen ges f.
            ö. fria händer att pröva andra frågor rörande universitet och
            högskolor som kunde aktualise- ras under arbetets gång.
          </p>
          <p xml:id="i-W4bt13agMa9D5LdN4EqKTF">
            Den norrländska högskolefrågan
          </p>
          <p xml:id="i-Ld8Fo4ZAKk8TQWb5bPZGtY">
            Genom riksdagsbeslut vid senaste höstriksdag har nu högskoleutbild-
            ningen i Umeå utvidgats till att omfatta utbildning av läkare
            och tand- läkare. Riksdagen torde väl därmed inte ha tagit slutlig
            ställning till hög- skoleundervisningens förläggning i Norrland,
            ej heller till frågan om Umeå skall anses svara för hela Norrlands
            behov av högre undervisning. Beroende på de stora avstånden kan
            emellertid Umeå näppeligen tillgodose nedre Norr- lands behov.
            Resorna för de studerande blir i många fall lika långa som till
            Uppsala. Det är ju heller inte avgjort om man i fortsättningen
            skall upp-
          </p>
          <pb facs="riksdagen-motions-pdf/data/1958/mot_1958_a_ak__67/mot_1958_a_ak__67-003.pdf"/>
          <p xml:id="i-TNbt7ExkdBNZkFQ5t6yZvg">
            10 Motioner i Andra kammaren, nr 67 år 1958
          </p>
          <p xml:id="i-UcwRTi3Bs5cDKrqNsYvEuV">
            bygga fullständiga unversitet eller om man skall inrätta högskolor
            på flera orter — måhända i så fall grupperade i mindre enheter
            bestående av flera institutioner med näraliggande ämnesområden
            såsom skett i Umeå. Då utvidgningen av högskoleundervisningen
            på flera områden måste bli aktuell inom den närmaste tiden, vore
            det önskvärt att redan nu skjuta fram de lokaliseringspolitiska
            frågorna i förgrunden. Likaså de miljöfakto- rer och sociala förhålanden
            som bör inverka vid valet av förläggningsort för högre undervisning.
            Ur norrländsk synpunkt är Iokaliseringsfrågan även av särskild
            betydelse för den kulturella och ekonomiska utvecklingen, där-
            för att studenter som utbildats vid en norrländsk högskola kan
            förväntas stanna i Norrland och avhjälpa den akademikerbrist,
            som nu råder i denna del av landet.
          </p>
          <p xml:id="i-GPnZZ4N37sX3LSWR7xpRnH">
            Östersund—Frösöområdets lämplighet som studieort
          </p>
          <p xml:id="i-CY3iAjTHktuYSB8mVBeWqB">
            Ur de synpunkter som berörts i det föregående kan det vara anledning
            att uppmärksamma en ort som hittills icke blivit i nämnvärd grad
            företrädd i debatten om de norrländska högskolefrågorna, nämligen
            Östersund—Frösö- området. Östersund—Frösö köping, som ur alla
            praktiska synpunkter utgör en enhetlig samhällsbildning, ligger
            i en gammal kulturbygd. Ungefär 30 000 människor bor inom området.
            Staden saknar i det närmaste industri och är främst ett centrum
            för handel och administration. Till sin storlek och so- ciala
            och ekonomiska struktur påminner den i många stycken om de gamla
            universitetsstäderna Uppsala och Lund. Härtill kommer att orten
            är mycket naturskönt belägen vid Storsjön och att den genom sin
            närhet till flera av vårt lands mera kända turistorter i fjällen
            kan erbjuda rika tillfällen till rekreation och friluftsliv för
            den studerande ungdomen som omväxling till studiernas mödor. Det
            är sålunda fullt möjligt att fara till fjälls över en weekend.
            Få städer av denna storlek torde kunna erbjuda en motsvarighet
            till detta. Det är troligt att staden skulle utöva en viss dragningskraft
            på ungdomen — vilket är viktigt med hänsyn till trivseln under
            studietiden. Inte mindre viktigt vore att det av samma skäl torde
            vara ganska lätt att rekrytera kvalificerad lärarpersonal. Avståndet
            till Trondheim är icke stort, och möjligheter borde yppa sig att
            bedriva viss samverkan och lärarutbyte mellan Trondheims högskola
            och en högskola inom Östersund—Frösöområdet. Att så ge en högskola
            en viss internordisk karaktär förefaller ur många synpunkter eftersträvansvärt.
            Östersund ligger centralt i nedre Norrland och skulle ur denna
            synpunkt erbjuda en rättvis lösning av nedre Norrlands högskolefråga.
            Kuststädernas befolkning och inlandets finge ganska likartat avvägda
            färdvägar. Avstån- den och kommunikationerna inom området skulle
            ge det övervägande an- talet studerande möjlighet att besöka hemorten
            över veckohelgerna. Ur kommunikationssynpunkt är vidare att märka,
            att Östersund genom inri-
          </p>
          <pb facs="riksdagen-motions-pdf/data/1958/mot_1958_a_ak__67/mot_1958_a_ak__67-004.pdf"/>
          <p xml:id="i-SZ8Xo2SP1TGcat1K5ADMT8">
            Motioner i Andra kammaren, nr 67 år 1958 11
          </p>
          <p xml:id="i-Es8vGi3D6y5XjRNaGy18Bk">
            kesflyget kommer att få direktförbindelse med Stockholm, varför
            gästföre- läsare från andra delar av landet lätt kunde förflytta
            sig till Östersund. Markområden för blivande institutioner torde
            utan större svårighet kunna uppbringas inom området. Ett välförsett
            bibliotek med ca 130 000 band i nya lokaler finnes, likaså ett
            väl utbyggt sjukhus, sinnessjukhus, landsar- kiv, länsmuseum och
            provårsläroverk, vilka institutioner på olika områden kunde tjäna
            som underlag för olika högskoleinstitutioner. Universitets- och
            högskoleutbildningens ändamål är i väsentlig grad att tillgodose
            samhällets behov av kvalificerade funktionärer. Det är därför
            vär- defullt, om den teoretiska utbildningen relativt lätt kan
            kompletteras med praktik och inblickar i vad som försiggår utanför
            lärosalarna. Av olika in- stitutioner som ur dessa synpunkter
            skulle bli väl tillgodosedda med åskåd- ningsmaterial må kanske
            närmast framhållas dylika för skoglig utbildning och teknisk utbildning.
            Skogsbruket är väl utvecklat, kraftverksindustrien är rikt företrädd
            som studieobjekt för elektroingenjörer. Trä- och massa- industrien
            vid kusten erbjuder tillfälle till praktiska inblickar för både
            kemister och tekniker. Av samma skäl kan nedre Norrlands livliga
            industri och utvecklade handel ge underlag för handelsutbildning.
            Fjällområden och älvar ger rika studieobjekt för geologer, även
            botaniker kan ha givande forskningsfält i dessa områden. Under
            hänvisning till det anförda och då frågan om lokaliseringen av
            den fortsatta utbyggnaden av högskolor och universitet i landet
            är både över- hängande och betydelsefull för den studerande ungdomen
            och de olika landsändarnas ekonomiska och kulturella utveckling,
            får vi därför föreslå,
          </p>
          <p xml:id="i-XQC87iKXL7TW1C9FitUoU7">
            att riksdagen måtte besluta att i skrivelse till Kungl. Maj:t
            uttrycka som önskemål att den pågående utredningen om universitetens
            och högskolornas uppgifter och behov måtte granska Östersund—Frösöområdets
            lämplighet som säte för högre utbildning.
          </p>
          <p xml:id="i-E6r87ftUJJEaFUjZb5L4So">
            Stockholm i januari 1958
          </p>
          <p xml:id="i-WuNkC7MkgU2bqkZSi2qvYK">
            Elias Jönsson Nils Agerberg i Jämlands Sikås
          </p>
        </div>
      </div>
    </body>
  </text>
</TEI>
