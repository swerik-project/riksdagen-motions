<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200001/mot_200001_MJ_0009/mot_200001_MJ_0009-0001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            14
          </p>
          <p>
            2000/01 mnr: MJ9 pnr: m1155
          </p>
          <p>
            Motion till riksdagen 2000/01:MJ9
          </p>
          <p>
            av Göte Jonsson m.fl. (m) med anledning av prop. 2000/01:47
          </p>
          <p>
            Ändringar i bilskrotningslagen
          </p>
          <p>
            1 Förslag till riksdagsbeslut
          </p>
          <p>
            1. Riksdagen beslutar avslå propositionen i enlighet med vad
            som anförs i motionen. 2. Riksdagen beslutar begära att regeringen
            skall återkomma med ett fullständigt, remissbehandlat förslag
            till genomförande av EG-direktiv 2000/53/EG om uttjänta fordon
            som är förenligt med RF 2:10 och 11, och samtidigt faller inom
            ramarna för det tolkningsutrymme som EG- direktivet ger vad gäller
            hanteringen av kostnaderna för ett miljöriktigt omhändertagande
            av uttjänta fordon. 3. Riksdagen tillkännager för regeringen som
            sin mening att genomförandet i svensk rätt av EG-direktivet om
            uttjänta fordon bör bygga på de principer som anförs i motionen
            om borttagande av bilskrotningsavgiften för alla fordon utom de
            privatimporterade, ett fullständigt borttagande av bilskrotningspremien
            och att bilskrotningsfondens medel skall användas för att täcka
            skrotningskostnaderna för de bilar som inte omfattas av det svenska
            producentansvaret. 4. Riksdagen begär att regeringen låter utreda
            möjligheten att i enlighet med vad som anförs i motionen införa
            ett system som för den siste bilägaren innebär kostnadsfri inlämning
            för samtliga fordon redan den 1 juli 2002. 5. Riksdagen tillkännager
            för regeringen som sin mening att bilägarnas ansvar för att lämna
            in uttjänta bilar till ett miljöriktigt omhändertagande måste
            skärpas samtidigt som reglerna för avställning och administrativ
            skrotning ses över med syfte att få bort problemet med dumpade
            bilar.
          </p>
          <p>
            2 Inledning
          </p>
          <p>
            I propositionen föreslås förändringar i bilskrotningslagen som
            innebär att endast auktoriserade bilskrotare får sköta skrotning
            av bil, buss eller lastbil om fordonets totalvikt är mindre än
            3500 kg samt att skrotningsintyg under vissa förutsättningar skall
            få utfärdas av den som yrkesmässigt i Sverige
          </p>
          <pb facs="riksdagen-motions-pdf/data/200001/mot_200001_MJ_0009/mot_200001_MJ_0009-0002.pdf"/>
          <p>
            2000/01:MJ9
          </p>
          <p>
            15
          </p>
          <p>
            tillverkar eller till Sverige för in bilar. Vidare föreslås att
            skrotningsavgift skall betalas för alla personbilar, bussar och
            lastbilar som är registrerade i bilregistret om fordonets totalvikt
            inte överstiger 3500 kg samt att bilskrotningspremie skall kunna
            betalas också för bilar som blivit administrativt avregistrerade.
            I propositionen aviserar regeringen ett antal förordningsändringar
            om det ekonomiska producentansvaret för bilar samt om höjning
            av skrotningsavgiften och skrotningspremien. Genom förslaget till
            förändringar av bilskrotningslagen och de i propositionen aviserade
            förordningsändringarna avser regeringen att genomföra delar av
            EG-direktivet, (2000/53/EG) av den 18 september 2000 om uttjänta
            fordon, i svensk lag. Lagändringarna föreslås träda i kraft den
            1 juli 2001.
          </p>
          <p>
            3 Bakgrund
          </p>
          <p>
            Det behövs en =: uppdatering av = reglerna som = reglerar bilskrotningsverksamheten
            eftersom såväl det svenska producentansvaret för bilar som infördes
            1998 och det nu aktuella EG-direktivet innebär att örutsättningarna
            för verksamheten förändras. Bilskrotningslagen och bilskrotningsförordningen
            tillkom 1975. Den svenska förordningen om producentansvar för
            bilar (1997:788) började gälla den 1 januari 1998. Bilproducenterna
            är sedan införandet av producentansvaret skyldiga att för skrotning
            ta emot uttjänta bilar som producenten tillverkat eller fört in
            i Sverige. För de bilar som registrerats för första gången efter
            den 31 december 997 har producenterna dessutom «ett ekonomiskt
            ansvar = för omhändertagandet. Producenterna har för dessa bilar
            inte rätt att begära ersättning av bilägaren för skrotningskostnaderna.
            Bilar inregistrerade före den 1 januari 1998 och privatimporterade
            bilar
          </p>
          <p>
            omfattas inte av det ekonomiska producentansvaret. Däremot omfattas
            alla bilar inregistrerade efter införandet av bilskrotninglagen
            (1975) av systemet med bilskrotningsavgift respektive bilskrotningspremie.
            För närvarande utgår en bilskrotningsavgift på 700 kronor vid
            nyregistering av en bil. Avgiften sätts in i den så kallade bilskrotningsfonden.
            Vid skrotning tas medel från fonden till en bilskrotningspremie
            som för närvarande uppgår till 500 kronor. Avsikten med systemet
            är att ge ekonomiska incitament för den siste ägaren av ett fordon
            att lämna in det till skrotning vid en auktoriserad bilskrotningsfirma.
            Skrotningspremien har sannolikt medfört att benägenheten att lämna
            in uttjänta bilar för ett miljömässigt riktigt omhändertagande
            har ökat, men det har inte helt löst problemet med att bilar dumpas.
            Tvärtom finns det under senare år tydliga tecken på att fler och
            fler uttjänta bilar överges i skogsområden eller exempelvis på
            parkeringar. Miljön tar skada av detta samtidigt som det för samhället
            innebär merkostnader att ta hand om de dumpade bilarna. Att fenomenet
            med dumpade bilar ökar beror sannolikt på
          </p>
          <pb facs="riksdagen-motions-pdf/data/200001/mot_200001_MJ_0009/mot_200001_MJ_0009-0003.pdf"/>
          <p>
            att kostnaden för ett miljömässigt omhändertagande av en uttjänt
            bil är betydligt högre än bilskrotningspremien. Det vill säga
            att den siste ägaren i normalfallet, trots premien, får betala
            ett antal hundra kronor för att lämna in bilen på en bilskrotningsfirma.
            Detta gäller naturligtvis inte de bilar som inregistrerats efter
            den 31 december 1997 och som omfattas av det ekonomiska producentansvaret.
            EG-direktivet (2000/53/EG) om uttjänta bilar måste genomföras
            i medlemsstaternas lagar och andra författningar senast den 21
            april 2002. Enligt direktivet skall det från och med den 1 juli
            2002 vara kostnadsfritt för den siste ägaren att lämna in sitt
            uttjänta fordon för omhändertagande, under förutsättning att bilen
            släppts ut på marknaden efter detta datum. Från och med den 1
            januari 2007 skall samma regel omfatta alla bilar som släppts
            ut på marknaden, det vill säga även bilar inregistrerade eller
            utsläppta på marknaden före den 1 juli 2002. Direktivet säger
            samtidigt att medlemsstaterna skall vidta nödvändiga åtgärder
            för att säkerställa att producenterna står för alla kostnader
            för genomförandet av denna åtgärd eller en betydande del av dem,
            och/eller tar tillbaka uttjänta fordon utan kostnader för den
            siste innehavaren eller ägaren. Det redan befintliga svenska producentansvaret
            gör att vi, med undantag för de privatimporterade bilarna, i huvudsak
            redan uppfyller den del av direktivet som skall börja gälla från
            och med den 1 juli 2002. En rimlig tolkning av direktivet är dock
            att också bilar som privatimporterats efter detta datum skall
            kunna lämnas till en auktoriserad skrotningsfirma utan kostnad
            för den siste ägaren. Den andra delen av direktivet, som säger
            att samtliga bilar på marknaden efter den 1 januari 2007 skall
            kunna lämnas in för skrotning kostnadsfritt, kräver en större
            förändring av det svenska regelverket. Medlemsstaterna blir genom
            denna del av direktivet skyldiga att se till att samtliga bilar
            kan lämnas in kostnadsfritt. Men det lämnar ett tolkningsutrymme
            för hur kostnaderna för omhändertagandet av de uttjänta fordonen
            skall finansieras. Direktivet anger för övrigt att uttjänta bilar
            måste lämnas till auktoriserade bilskrotare och att medlemsstaterna
            skall upprätta ett system enligt vilket uppvisande av ett skrotningsintyg
            är ett villkor för avregistrering av fordon.
          </p>
          <p>
            4 Regeringens förslag
          </p>
          <p>
            Det är bra att regeringen i propositionen förslår att endast
            auktoriserade bilskrotare yrkesmässigt får skrota uttjänta fordon
            och att reglerna om vem som får utfärda skrotningsintyg anpassas
            till EG-direktivet. Det är vidare viktigt att miljökraven skärps
            för de auktoriserade bilskrotarna samtidigt som tillsynen förbättras.
            En stor brist i propositionen är däremot att endast delar av EG-direktivet
            föreslås genomföras. Exempelvis sägs ingenting om hur man skall
            förändra regelverket så att uppvisande av ett skrotningsintyg
            blir ett villkor för
          </p>
          <p>
            2000/01:MJ9
          </p>
          <p>
            16
          </p>
          <pb facs="riksdagen-motions-pdf/data/200001/mot_200001_MJ_0009/mot_200001_MJ_0009-0004.pdf"/>
          <p>
            2000/01:MJ9
          </p>
          <p>
            17
          </p>
          <p>
            avregistrering av fordon. Dagens system med administrativ avregistrering
            som Vägverket tillämpar måste enligt direktivet förändras. Samtidigt
            väljer regeringen att på ett mycket väsentligt område, nämligen
            frågan om ett retroaktivt ekonomiskt ansvar för producenterna,
            göra en tolkning av direktivet som innebär att producenter verksamma
            i Sverige drabbas mycket negativt. Det är dessutom sannolikt att
            propositionen i denna del strider mot det lagskyddade retroaktivitetsförbudet
            som uttrycks i RF 2:10 och 11. För att på ett rimligt sätt belysa
            och pröva det svenska genomförandet av EG-direktivet borde det
            behandlas i riksdagen först när det finns ett komplett förslag
            som dessutom remissbehandlats. Flera av de andra medlemsstaterna
            förbereder en process med remissbehandling av hur man nationellt
            skall genomföra EG-direktivet. Det rimliga vore att göra detsamma
            också i Sverige i synnerhet som direktivet ger medlemsstaterna
            en ganska stor tolkningsfrihet när det gäller finansieringen av
            ett system för omhändertagande av uttjänta bilar. Kommissionens
            ursprungliga förslag till direktiv har visserligen remissbehandlats
            1998 men inte den slutliga versionen, och förslaget till svenskt
            genomförande av EG-direktivet har överhuvudtaget inte remissbehandlats.
            Riksdagen bör därför besluta att avslå propositionen och begära
            att regeringen återkommer med ett komplett, remissbehandlat förslag
            till genomförande av EG-direktivet. Eftersom direktivet inte behöver
            vara genomfört i svensk rätt förrän den 21 april 2002 finns ingen
            anledning för riksdagen att redan nu besluta om ett genomförande
            av vissa delar som varken är remissbehandlade eller kompletta.
            En ytterligare fördel med att skjuta upp riksdagens behandling
            av det svenska genomförandet är att man då kan ta hänsyn till
            det betänkande som Producentansvarsutredningen skall presentera
            den 31 juli 2001. Vidare ger det regeringen möjlighet att samråda
            med övriga medlemsstater om hur de avser implementera direktivet
            i nationell rätt samt att utreda hur man skall förändra systemet
            med administrativ skrotning så att avregistrering endast kan ske
            mot uppvisande av skrotningsintyg. EG-direktivet bör genomföras
            i svensk rätt på ett sätt som är förenligt med svensk rättstradition
            när det gäller retroaktivitet samtidigt som det är viktigt att
            vi får ett genomtänkt och väl fungerande omhändertagande av uttjänta
            bilar. I regeringens förslag saknas bland annat en analys av hur
            producent- ansvaret förändrar bilskrotningsverksamheten och den
            förändrade roll de olika aktörerna därmed får. I det följande
            föreslår Moderata samlingspartiet en principiell modell för hur
            EG-direktivet bör införas i svensk rätt på ett sätt som gör att
            vi får ett genomtänkt och väl fungerande system för omhändertagande
            av uttjänta bilar.
          </p>
          <p>
            5 En principiell modell
          </p>
          <p>
            Det svenska producentansvaret som trädde i kraft den 1 januari
            1998 ger producenterna det ekonomiska ansvaret för omhändertagandet
            av uttjänta
          </p>
          <pb facs="riksdagen-motions-pdf/data/200001/mot_200001_MJ_0009/mot_200001_MJ_0009-0005.pdf"/>
          <p>
            bilar inregistrerade efter detta datum. Det betyder att det inte
            skall kosta den siste bilägaren någonting att lämna in bilen för
            slutligt omhändertagande. Ansvaret ligger därmed på producenterna
            att för varje såld bil avsätta en viss summa pengar för bilens
            framtida skrotning. Trots detta tas fortfarande en så kallad bilskrotningsavgift
            ut vid inregistrering av nya fordon. Detta innebär att köparen
            av en ny bil i praktiken får betala såväl vad producenterna avsätter
            för den framtida skrotningen av den enskilda bilen som den så
            kallade skrotningsavgiften. Denna går dels till en framtida skrotningspremie,
            dels till skrotningen av äldre bilar. Regeringen föreslår att
            bilskrotningsavgiften skall vara kvar vilket inte kan vara rimligt
            eftersom det gör att det blir en dubbel kostnad för nybilsköparen.
            Detta medför i sin tur en ekonomisk styrning som gör att en ur
            miljösynpunkt önskvärd utveckling mot en föryngring av bilparken
            försvåras. För = privatimporterade = bilar finns dock skäl att
            ha bilskrotningsavgiften eftersom inte någon producent avsatt
            pengar för bilens ramtida omhändertagande. Avgiften för dessa
            bilar bör sättas i relation til vad omhändertagandet kommer att
            kosta, troligtvis i storleksordningen 1 000- 500 kronor beroende
            på när utskrotning sker och de då gällande kraven på
          </p>
          <p>
            att finansiera
          </p>
          <p>
            kvar
          </p>
          <p>
            återanvändning/återvinning. Riksdagen bör därför besluta ge regeringen
            i uppdrag att återkomma med örslag om borttagande av skrotningsavgiften
            för alla bilar utom de privatimporterade bilarna som bör ha en
            avgift som motsvarar deras framtida beräknade skrotnings- och
            omhändertagandekostnad. Genom att använda de privatimporterade
            bilarnas bilskrotningsavgifter til att finansiera kostnaderna
            för deras omhändertagande kan ett system skapas där också de privatimporterade
            bilarna kan lämnas till en auktoriserad bilskrotningsfirma utan
            kostnad för den siste ägaren. EG-direktivets krav om kostnadsfri
            inlämning av bilar från och med den 1 juli 2002 skulle därmed
          </p>
          <p>
            vara uppfyllt. För att uppfylla EG-direktivets krav om att alla
            bilar från och med den 1 januari 2007 skall kunna lämnas in för
            skrotning och behandling utan kostnad ör den siste ägaren vore
            det lämpligt att använda de pengar som under årens opp betalats
            in till bilskrotningsfonden. Riksdagen bör därför begära att regeringen
            återkommer med förslag om slopande av bilskrotningspremien till
            örmån för ett system där fondens pengar används till att täcka
            bilskrotningskostnaderna för de gamla bilarna, dvs. alla bilar
            inregistrerade
          </p>
          <p>
            öre den 1 januari 1998, inklusive samt!
          </p>
          <p>
            bilägarna att lämna in sin uttjänta bil Utöver detta bör dock
            regeringen åter! hur bilägarnas ansvar kan skärpas för
          </p>
          <p>
            iga privatimporterade bilar.
          </p>
          <p>
            En kostnadsfri inlämning borde vara ett tillräckligt incitament
            för de sista
          </p>
          <p>
            till ett miljöriktigt omhändertagande. omma med förslag till
            riksdagen om att uttjänta bilar verkligen lämnas in.
          </p>
          <p>
            Bland annat måste reglerna för avstä över.
          </p>
          <p>
            Ining och administrativ skrotning ses
          </p>
          <p>
            Det finns flera fördelar med den här modellen för hantering av
            uttjänta
          </p>
          <p>
            fordon. Ansvaret tydliggörs för de olika aktörerna. Bilägaren
            blir skyldig att lämna in sin uttjänta bil men kan göra det kostnadsfritt.
            Slopandet av bilskrotningsavgiften för alla bilar utom de som
            privatimporteras gör att det
          </p>
          <p>
            2000/01:MJ9
          </p>
          <p>
            18
          </p>
          <pb facs="riksdagen-motions-pdf/data/200001/mot_200001_MJ_0009/mot_200001_MJ_0009-0006.pdf"/>
          <p>
            2000/01:MJ9
          </p>
          <p>
            19 Elanders Gotab, Stockholm 2001
          </p>
          <p>
            ges ekonomiska incitament för att förnya Sveriges i dag mycket
            gamla bilpark. Den kanske största fördelen är dock att modellen
            skulle ge ett utrymme för att vi i Sverige tar ytterligare ett
            steg och redan från och med den 1 juli 2002 inför ett system där
            alla bilar utan kostnad för den siste ägaren kan lämnas in för
            skrotning. Enligt överslagsberäkningar av tillgångarna i bilskrotningsfonden,
            utskrotningstakten och kostnaderna för ett miljöriktigt omhändertagande
            skulle pengarna i fonden räcka för en sådan lösning. Detta bygger
            på att bilskrotningsfondens medel blir räntebärande och att systemet
            med bilskrotningspremier tas bort. Fondens medel skulle därmed
            enbart användas till att täcka de gamla och privatimporterade
            bilarnas skrotningskostnader. Riksdagen bör besluta att regeringen
            skall återkomma med förslag för hur denna principiella modell
            skulle kunna införas som en del i en helhetslösning av hanteringen
            av uttjänta fordon. Regeringen bör återkomma med ett kom- plett
            förslag som är remissbehandlat och i tillräckligt god tid för
            att genomföra EG-direktivet i svensk lag före den 21 april 2002.
          </p>
          <p>
            Stockholm den 19 januari 2001
          </p>
          <p>
            Göte Jonsson (m)
          </p>
          <p>
            Ingvar Eriksson (m) Carl G Nilsson (m) Catharina Elmsäter-Svärd
            (m) Lars Lindblad (m) Per-Samuel Nisser (m) Berit Adolfsson (m)
            Inger René (m) Anders G Högmark (m) Patrik Norinder (m) Lars Björkman
            (m)
          </p>
          <p>
            Ola Sundell (m)
          </p>
        </div>
      </div>
    </body>
  </text>
</TEI>
