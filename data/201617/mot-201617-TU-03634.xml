<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201617-TU-03634">
  <teiHeader>
    <fileDesc>
      <titleStmt>
        <title>med anledning av prop. 2016/17:112 Godstrafikfrågor</title>
        <author corresp="i-AFto3gTmjTfTgomtq31hLZ">av Jessica Rosencrantz m.fl. (M, C, KD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2016/17:3634 av Jessica Rosencrantz m.fl. (M, C, KD)</title>
          <idno type="rdwebb">H4023634</idno>
          <rs type="number">3634</rs>
          <orgName type="comitteeAbbreviation">TU</orgName>
          <ref type="dokument_url_text">http://data.riksdagen.se/dokument/H4023634/text</ref>
          <ref type="dokument_url_html">http://data.riksdagen.se/dokument/H4023634</ref>
          <ref type="dokumentstatus_url_xml">http://data.riksdagen.se/dokumentstatus/H4023634</ref>
          <ref type="docx">http://data.riksdagen.se/fil/502B9FEE-6386-454B-B5BF-E71F3740B005</ref>
          <ref type="pdf">http://data.riksdagen.se/fil/78D85529-B231-4B5C-9BA7-726716C73B98</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-AFto3gTmjTfTgomtq31hLZ</idno>
            <name>Jessica Rosencrantz</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-FucmvyHZ22CXcKRGnfjaC4</idno>
            <name>Anders Åkesson</name>
            <state type="partyAffiliation" ref="Q110832">
              <desc>C</desc>
            </state>
          </person>
          <person gender="man">
            <idno>i-PBSxPmi2qJkmc16jpZDA6Y</idno>
            <name>Robert Halef</name>
            <state type="partyAffiliation" ref="Q213654">
              <desc>KD</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="committeeProcessing"/>
        <correspAction xml:id="i-AQgBVa1xZzxpBZ2epfZ79H" type="basedOn"/>
        <correspContext corresp="i-AQgBVa1xZzxpBZ2epfZ79H">
          <ref>Proposition 2016/17:112</ref>
        </correspContext>
        <correspAction xml:id="i-SbkJ6HYWhZ2vd2egEpw45o" type="signed"/>
        <correspContext corresp="i-SbkJ6HYWhZ2vd2egEpw45o">
          <note type="signatory" corresp="i-AFto3gTmjTfTgomtq31hLZ"/>
          <note type="signatory" corresp="i-FucmvyHZ22CXcKRGnfjaC4"/>
          <note type="signatory" corresp="i-PBSxPmi2qJkmc16jpZDA6Y"/>
        </correspContext>
        <correspAction xml:id="i-pLJcSp75836mqEzr3aHSv" type="submitted">
          <date when="2017-03-08"/>
          <time when="16:28:56"/>
        </correspAction>
        <correspAction xml:id="i-7sWKwNE9QjpgsWoE5hUDWU" type="dismissed">
          <date when="2017-03-14"/>
        </correspAction>
        <correspAction xml:id="i-LXzJzcAz5ix6yBxMMSNdna" type="reviewed">
          <date when="2017-03-14"/>
          <time when="12:20:14"/>
        </correspAction>
        <correspAction xml:id="i-EC5Q4HShqHBk1mAH36CQsZ" type="referred">
          <date when="2017-03-15"/>
        </correspAction>
        <correspAction xml:id="i-ScgFRXMyqhVAavYUncHzQu" type="assigned">
          <date when="2018-02-21"/>
          <time when="07:45:47"/>
        </correspAction>
        <correspContext corresp="i-ScgFRXMyqhVAavYUncHzQu">
          <ref type="assignedTo">Trafikutskottet</ref>
        </correspContext>
        <correspAction xml:id="i-UuKGboFjuPyLBC788E6vPP" type="behandlas_i"/>
        <correspContext corresp="i-UuKGboFjuPyLBC788E6vPP">
          <ref type="uppgift">2016/17:TU14</ref>
          <ref type="ref_dok_id">H401TU14</ref>
          <ref type="ref_dok_typ">bet</ref>
          <ref type="ref_dok_rm">2016/17</ref>
          <ref type="ref_dok_bet">TU14</ref>
          <ref type="ref_dok_titel">Väg- och fordonsfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div xml:id="i-GXFv1Y7eAPW5hgT6ib1Toa" type="motHeader">
        <div xml:id="i-FuzWtKivpC57yhCqCaNwKq" type="motTitle">
          Motion till riksdagen 2016/17:3634 av Jessica Rosencrantz m.fl.
          (M, C, KD) med anledning av prop. 2016/17:112 Godstrafikfrågor
        </div>
      </div>
      <div xml:id="i-VVtrjj6ZZUy1Qc9mNw5NUG" type="motBody">
        <div xml:id="i-DpBQswwEKF2RrnKA2JzcuC" type="motProposal" subtype="förslag">
          <head xml:id="i-2rfBLpjoNFELXamayGQtdL">
            Förslag till riksdagsbeslut
          </head>
          <list xml:id="i-WV8rzYAYWzz8bj4q3QuNCB" style="ol">
            <item xml:id="i-RGEqVgLGNsP6VNWJ3Wp46E">
              Riksdagen antar regeringens förslag till lag om ändring i lagen
              om vägtrafikdefinitioner (2001:559) med de motivuttalanden som
              framgår av motionen, som innebär att lastbilar med en maxvikt
              på upp till 74 ton ska tillåtas på de vägar där bärigheten är
              erforderlig.
            </item>
            <item xml:id="i-D6Xz83cH7zfMTL5KjNrsAh">
              Riksdagen ställer sig bakom det som anförs i motionen om att
              regeringen ska säkerställa att det är vägarnas bärighet som är
              avgörande för vilket vägnät som upplåts till de tunga lastbilarna
              samt återkomma till riksdagen med en redogörelse för hur reformen
              genomförs och tillkännager detta för regeringen.
            </item>
            <item xml:id="i-DNZpg5nEcSmyMDkCMBtkB7">
              Riksdagen ställer sig bakom det som anförs i motionen om att
              regeringen ska tillsätta en utredning för att i högre utsträckning
              tillåta längre lastbilar på det svenska vägnätet och tillkännager
              detta för regeringen.
            </item>
          </list>
        </div>
        <div xml:id="i-TGqPaeGQ9iVLeuhPFR9rzK" type="motContent">
          <head xml:id="i-Q1utRt1XuyudvAwZEhkNkh" type="h1">
            Motivering
          </head>
          <p xml:id="i-TTT3bPu7ySWjf8Z1xQ5q7p">
            Genom att tillåta tyngre lastbilar på upp till 74 ton på det
            svenska vägnätet kan man reducera utsläppen från vägtransporterna
            samtidigt som näringslivets transportkostnader minskar. En genomlysning
            av vilka delar av vägnätet som kan komma att bli aktuella att
            upplåta för tyngre lastbilar inleddes på den tidigare alliansregeringens
            initiativ. Denna visade att många vägar redan i dag håller en
            standard som klarar av tyngre lastbilar.
          </p>
          <p xml:id="i-44N1apJMBt8y1DLxEHb3HD">
            I prop. 2016/17:112 Godstrafikfrågor framgår det att regeringen
            inte ämnar tillåta tyngre lastbilar på alla vägar som har erforderlig
            bärighet. Regeringen beskriver hur införandet av tyngre lastbilar
            inte får riskera att flytta över godstransporter från järnväg
            och sjöfart till väg. Därför föreslår regeringen att endast ca
            8 procent av det statliga vägnätet ska upplåtas för lastbilar
            på upp till 74 ton.
          </p>
          <p xml:id="i-TerVHcR5W4DLjdMd7Rnw9D">
            Regeringens princip om att förekomsten av järnväg eller sjöfart,
            samt därmed risken att gods flyttas över på väg, ska begränsa
            det tillåtna vägnätet för tyngre lastbilar leder till ett vägnät
            som inte motsvarar de behov som exempelvis skogsnäringen har.
            För att näringslivet ska kunna dra nytta av de tyngre lastbilarna
            måste sammanhängande stråk upplåtas. Blir vägnätet för avgränsat
            saknar många näringar incitament att investera i nya större fordon,
            vilket omintetgör det mesta av nyttan med reformen. Självklart
            är det bra om järnväg och sjöfart används i större utsträckning
            där så är lämpligt och möjligt, men Sverige och de svenska basnäringarna
            behöver alla trafikslag i kombination. Överflyttning mellan trafikslag
            sker även i flera riktningar. Ofta är goda vägförbindelser en
            förutsättning för att gods ska kunna lastas om till sjöfart och
            järnväg.
          </p>
          <p xml:id="i-Bo198XciPbM21DXw3iBsqt">
            Regeringens begränsning av vägnätet för tyngre lastbilar strider
            mot det tillkännagivande som riksdagen riktade till regeringen
            under 2015. I tillkännagivandet framgår att de vägar som har erforderlig
            bärighet ska upplåtas för lastbilar på upp till 74 ton och att
            detta ska göras skyndsamt. Regeringens hantering och direktiv
            till Trafikverket har således inte följt riksdagens vilja då regeringen
            infört nya principer som strider mot tillkännagivandets intentioner
            samt underlåtit att hantera ärendet skyndsamt.
          </p>
          <p xml:id="i-D7tGYUJjgcWLNeXSWVUSWa">
            Alliansen stöder lagförslaget i propositionen. Däremot står de
            principer, författningskommentarer och övriga överväganden som
            presenteras i motsats till det tidigare tillkännagivandet. Alliansen
            förespråkar därför att riksdagen ska anta lagförslaget, men med
            en reviderad motivtext som inte inkluderar regeringens princip
            om att införandet av tyngre lastbilar inte får riskera att flytta
            över gods från järnväg och sjöfart till väg. Datumet för lagens
            ikraftträdande bör inte revideras, men vägarnas bärighet bör vara
            avgörande för vilket vägnät som Trafikverket väljer att upplåta
            för tyngre lastbilar, och detta bör genomföras skyndsamt. Godstransporter
            med reducerad miljöpåverkan bör uppmuntras, och test med tyngre
            lastbilar visar på en betydande reducering av klimatutsläpp per
            ton fraktat gods när volymen per lastbil ökar.
          </p>
          <p xml:id="i-TrcyP7ZQR3afPwntwm1Ymz">
            I propositionen framgår det att införandet av tyngre lastbilar
            skulle reducera utsläppen och öka samhällsnyttan. Det finns således
            ingen rimlig anledning att bakbinda Trafikverket i myndighetens
            fortsatta arbete. Sveriges transportpolitik bör inte utgå från
            antagandet att trafikslagen konkurrerar med varandra. De kompletterar
            varandra. Sveriges viktiga basindustri är dessutom beroende av
            att alla transportslag fungerar. Finland upplät redan 2013 vägnätet
            för lastbilar på upp till 76 ton, vilket har gett den finländska
            skogsindustrin en konkurrensfördel. Sverige riskerar därmed att
            halka efter om regeringens intentioner blir verklighet.
          </p>
          <p xml:id="i-LJsuEbYWHRzyYrUzhEevHD">
            I april 2014 uppdrog den tidigare alliansregeringen till Trafikverket
            att göra förberedelser för att fordonståg med en bruttovikt på
            upp till 74 ton ska kunna trafikera delar av det allmänna vägnätet.
            Resultatet av dessa förberedelser visar att ett flertal stora
            europavägar och andra viktiga godsstråk kan öppnas för tyngre
            lastbilar relativt omgående. I bilaga 5 i propositionen framgår
            det även att Trafikverket bedömer att tyngre lastbilar skulle
            vara samhällsekonomiskt lönsamt samtidigt som klimatutsläppen
            skulle minska. Alliansens bedömning skiljer sig inte från Trafikverkets
            i det avseendet.
          </p>
          <p xml:id="i-s2yVcLCM4oN7SxYe4qgMU">
            Eftersom regeringen förhindrat Trafikverket att föreslå ett vägnät
            som ger största möjliga samhällsnytta förordar Alliansen att motivtexten
            i denna motion ska utgöra grunden för myndighetens fortsatta arbete.
            Delar av förarbetena i propositionen kan självfallet användas
            till vägledning för Trafikverkets fortsatta arbete, men principen
            om att gods inte får överflyttas från järnväg och sjöfart till
            väg ska inte ligga till grund för vilket vägnät som ska upplåtas
            åt de tyngre lastbilarna. Alliansen förordar att lastbilar på
            upp till 74 ton ska tillåtas på de vägar där bärigheten är erforderlig
            och att detta görs skyndsamt.
          </p>
          <p xml:id="i-WoAhdPE2rcLsTTsEKFZ2N2">
            Framöver kommer även längre lastbilar att kunna effektivisera
            de tunga transporterna på väg. Framför allt kan detta gynna den
            svenska skogs- och malmindustrin som skulle vara betjänt av att
            kunna framföra längre ekipage, vilket reducerar såväl transportkostnader
            som utsläpp. 2014 redogjorde Transportstyrelsen för hur längre
            lastbilar på över 30 meter skulle kunna introduceras i Sverige.
          </p>
          <p xml:id="i-4BaEUyHzgibXWgRbmDhQvb">
            I en studie från Lunds universitet påvisas att nyttan av att
            tillåta tyngre lastbilar ökar om även längre lastbilar tillåts.
            Studien är genomförd med 34 meter långa fordonståg och visar på
            betydande samhälls- och klimatnytta. Liknande resultat har framkommit
            i försök med s.k. ETT-fordon på upp till 30 meter. Försöken visade
            att transportkostnaderna minskade med drygt 20 procent samtidigt
            som utsläppen minskade med upp till 15 procent. Det är därmed
            angeläget att regeringen tillsätter en utredning för att se hur
            vi även kan tillåta längre lastbilar på våra vägar.
          </p>
        </div>
        <div xml:id="i-GWFAko21f6NJPi1a9P3Np4" type="motSignatures">
          <list xml:id="i-JyyFFfn9GsP3D7zxR1FyUH">
            <item xml:id="i-4ZdQhAxeZdvbKj4uXm9Qys">
              Jessica Rosencrantz (M)
            </item>
            <item xml:id="i-Q7iiebiCZ8NsGwmMgEQUrk">
              Anders Åkesson (C)
            </item>
            <item xml:id="i-WsJGnw7aHPJ8m2WpP3T1Mg">
              Robert Halef (KD)
            </item>
          </list>
        </div>
      </div>
    </body>
  </text>
</TEI>
