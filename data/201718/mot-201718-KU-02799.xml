<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201718-KU-02799">
  <teiHeader>
    <fileDesc>
      <titleStmt>
        <title>Tjänstemannaansvar – på riktigt!</title>
        <author corresp="i-NDXytJ2sEVrtLhDNxEoc8A">av Ida Drougge (M)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2017/18:2799 av Ida Drougge (M)</title>
          <idno type="rdwebb">H5022799</idno>
          <rs type="number">2799</rs>
          <orgName type="comitteeAbbreviation">KU</orgName>
          <ref type="dokument_url_text">http://data.riksdagen.se/dokument/H5022799/text</ref>
          <ref type="dokument_url_html">http://data.riksdagen.se/dokument/H5022799</ref>
          <ref type="dokumentstatus_url_xml">http://data.riksdagen.se/dokumentstatus/H5022799</ref>
          <ref type="docx">http://data.riksdagen.se/fil/0BCCE9E2-8B34-4C25-BC72-8252F2B82710</ref>
          <ref type="pdf">http://data.riksdagen.se/fil/B8FEF632-0AAA-4114-9CED-6AB31E3D65FA</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-NDXytJ2sEVrtLhDNxEoc8A</idno>
            <name>Ida Drougge</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-AHYVWYCqFvpC9nNKFAyTYr" type="signed"/>
        <correspContext corresp="i-AHYVWYCqFvpC9nNKFAyTYr">
          <note type="signatory" corresp="i-NDXytJ2sEVrtLhDNxEoc8A"/>
        </correspContext>
        <correspAction xml:id="i-Q2tuhXWtBcAPB9n4CQ2HBo" type="submitted">
          <date when="2017-10-04"/>
          <time when="15:22:35"/>
        </correspAction>
        <correspAction xml:id="i-UokCg37qmiPtDLdQgXCbh6" type="reviewed">
          <date when="2017-10-04"/>
          <time when="16:24:17"/>
        </correspAction>
        <correspAction xml:id="i-ArjXQN4XFMp9UmnpAd6Hgz" type="referred">
          <date when="2017-10-13"/>
        </correspAction>
        <correspAction xml:id="i-GNjzrtY5VJysYn8uEfbSdW" type="assigned">
          <date when="2018-10-24"/>
          <time when="14:33:23"/>
        </correspAction>
        <correspContext corresp="i-GNjzrtY5VJysYn8uEfbSdW">
          <ref type="assignedTo">Konstitutionsutskottet</ref>
        </correspContext>
        <correspAction xml:id="i-L6tsWcD29BBgeTFTRwVUAi" type="behandlas_i"/>
        <correspContext corresp="i-L6tsWcD29BBgeTFTRwVUAi">
          <ref type="uppgift">2017/18:KU37</ref>
          <ref type="ref_dok_id">H501KU37</ref>
          <ref type="ref_dok_typ">bet</ref>
          <ref type="ref_dok_rm">2017/18</ref>
          <ref type="ref_dok_bet">KU37</ref>
          <ref type="ref_dok_titel">Offentlig förvaltning</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-NCCPz1C4YYkLjyQEs1rdMc" type="motHeader">
        <div xml:id="i-P56BMuoWa78pHTS9KE1tqc" type="motTitle">
          Motion till riksdagen 2017/18:2799 av Ida Drougge (M) Tjänstemannaansvar
          – på riktigt!
        </div>
      </div>
      <div xml:id="i-RvMrWRpK9xMopqQabVN7fB" type="motBody">
        <div xml:id="i-X23pQeNKQGM3qJBoj66rJL" type="motProposal" subtype="förslag">
          <head xml:id="i-NW8axvRt4nYSjA4xkDRW6P">
            Förslag till riksdagsbeslut
          </head>
          <list xml:id="i-KWHP2Q7Gm8u7dD2hx9c9EW" style="ol">
            <item xml:id="i-VV6GeTe4BViyv6nZNVT9Zd">
              Riksdagen ställer sig bakom det som anförs i motionen om att
              vidga brottet tjänstefel så att även annan myndighetsverksamhet
              än myndighetsutövning innefattas och exempelvis hantering av offentliga
              medel är inkluderat, och detta tillkännager riksdagen för regeringen.
            </item>
            <item xml:id="i-JKvB6azZByg4U2NiUCQy9Y">
              Riksdagen ställer sig bakom det som anförs i motionen om att
              införa de straffrättsliga påföljderna suspension och avsättning
              vid myndighetsutövning och tillkännager detta för regeringen.
            </item>
            <item xml:id="i-JEYnYwbhNbU7PEPNqVy2X8">
              Riksdagen ställer sig bakom det som anförs i motionen om att
              vidga brottet tjänstefel så att även ringa tjänstefel följs av
              straffansvar och påföljd och tillkännager detta för regeringen.
            </item>
          </list>
        </div>
        <div xml:id="i-V3JBTGjiUBPAUQtmVL2nr1" type="motContent">
          <head xml:id="i-GsRdcKkjxNvgoUBX2pPXMR" type="h1">
            Motivering
          </head>
          <p xml:id="i-8LPzPpfDTnPkX5VuHZqgqC">
            Anställda inom stat och kommun kan idag dömas för tjänstefel,
            grovt tjänstefel och brott mot tystnadsplikten samt för mutbrott.
            För att tjänstefel ska kunna utdömas straffrättsligt behöver dock
            felet ha begåtts vid myndighetsutövning, samt inte anses som ringa.
            Till skillnad från tidigare (och i jämförelse med exempelvis Finland)
            är våra straffrättsliga bestämmelser endast reserverade för grova
            missbruk av ställning.
          </p>
          <p xml:id="i-H58dgktBGBPDq1vTt9aEfr">
            Av de totalt 8 520 tjänstefel som anmäldes 2012 lagfördes 23
            stycken varav 16 fälldes. Ser vi över tid så har antalet anmälningar
            de senaste tio åren fördubblats, samtidigt som uppklarningsprocenten
            ligger på ungefär samma låga nivå som vid cykelstölder. När justitierådet
            Thomas Bull förklarat statistiken menar han att domstolarna blivit
            allt mer förlåtande i sin rättstillämpning, så till den grad att
            tjänstefel närmast är avkriminaliserat.
          </p>
          <p xml:id="i-XdmkewseywwE39RyV5yZWY">
            Den vanligaste konsekvensen är istället att anställda vid fel
            anmäls till personal­ansvarsnämnd eller disciplinnämnd, för att
            det på så vis ska skötas inom arbetsplatsen. De disciplinpåföljder
            som normalt finns är varning och löneavdrag på upp till 25 procent
            av lönen i maximalt 30 dagar. Avsked finns inte som påföljd, men
            kan bli en konsekvens vid upprepade förseelser i enlighet med
            lagen om anställningsskydd och lagen om offentlig anställning.
          </p>
          <p xml:id="i-5Zn7CQ2d2VcmfRzmPeVBwM">
            Ett disciplinärt förfarande har dock stora svagheter i jämförelse
            med ett straffrättsligt förfarande. Framför allt kan inte en disciplinnämnd
            inom arbetsplatsen anses agera lika självständigt och opartiskt
            som en domstol. Därför är också förtroendet för densamma lägre.
            Om exempelvis den anställde har agerat fel men i arbetsplatsens
            intresse, eller om det felaktiga agerandet beror på arbetsplatsens
            egen praxis, rekommendation eller kultur så kan det antas påverka
            utgången av ett disciplinärende.
          </p>
          <p xml:id="i-4cmGAKZZFXb6NMvCy7Kexf">
            För både arbetsgivare och anställd torde ett friande av domstol
            rentvå eventuella misstankar på ett långt mer effektivt sätt än
            om ärendet sköts internt på arbetsplatsen. En domstolsprocess
            är dessutom till skillnad från ett disciplinärende transparent.
            Berörda parter samt intresserad allmänhet kan tack vara offentlighetsprincipen
            ta del av parternas argument samt av domstolens resonemang. I
            ett disciplinärende kan inte en medborgare som anser att tjänstemannen
            exempelvis hanterat dennes skattepengar felaktigt försäkra sig
            om att ärendet bedöms objektivt eftersom att argument och resonemang
            från ett sådant ärende inte är offentliga.
          </p>
          <p xml:id="i-89h6NoYbnLHTWEgfeYzWRf">
            Justitieombudsmannen (JO) nämnde i sitt remissvar till 1976 års
            tjänstemannareform att ”en straffpåföljd har en betydligt starkare
            normbildande effekt än vad en disciplin­påföljd har”. Dessutom
            är en domstolsprocess mer långtgående i den mån att det både för
            den anklagade samt för åklagaren finns möjlighet att överklaga
            beslutet.
          </p>
          <p xml:id="i-RDhwgJLhsPg6ZoLuQ8nJJh">
            För att kommuner och stat ska kunna upprätthålla förtroende är
            det viktigt att tveksamheter utreds och avgörs opartiskt, av utomstående
            och att detta sker så transparent som möjligt. Det gäller inte
            bara slöseri med skattepengar utan också korruption och osunda
            kulturer överlag.
          </p>
          <p xml:id="i-7jExaahbg1QqfCChPv5PW4">
            Eftersom tjänstefel i straffrättens mening idag enbart innefattar
            ageranden i myndighetsutövning så exkluderas all annan typ av
            myndighetsverksamhet som tjänstemän också är ansvariga för.
          </p>
          <p xml:id="i-PqKskUJx8LNsSS58nHnq6q">
            Hantering av offentliga medel regleras till viss del i annan
            lag, såsom budgetlagen, myndighetsförordningen och regelverk om
            revision, men samtliga är riktade till myndigheter och myndighetsledning
            och inte till enskilda tjänstemän. Detta samtidigt som enskilda
            tjänstemän bär ansvaret för ekonomiska rutiner.
          </p>
        </div>
        <div xml:id="i-7yVi8jDziD7jm1hzPKbFqn" type="signatureBlock">
          <list xml:id="i-9WByuafUxR5wN6KyjJM5eR">
            <item xml:id="i-3BHgtCTA5pQf4oY4XK2r6d" who="i-NDXytJ2sEVrtLhDNxEoc8A" type="signature">
              Ida Drougge (M)
            </item>
          </list>
        </div>
      </div>
    </body>
  </text>
</TEI>
