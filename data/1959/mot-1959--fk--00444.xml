<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1959/mot_1959__fk__444/mot_1959__fk__444-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Motioner i Första kammaren, nr 444 år 1959 3
          </p>
          <p>
            Nr 444
          </p>
          <p>
            Av herr Larsson, Sigfrid, m. fl., i anledning av. Kungl. Maj:ts
            proposition angående vissa avlönings- m. fl. anslag un- der riksstatens
            fjärde huvudtitel för budgetåret 1959/ 60 m. m.
          </p>
          <p>
            Man är numera allmänt överens om att en organiserad personalvård
            är av betydande värde för en god anda och ordning inom försvarsmakten.
            Mili- tär personalvård behövs icke bara i krig. Den organisation
            för personalvård, som vuxit fram inom försvaret efter andra världskriget,
            har väl ibland varit omdiskuterad men efterhand vunnit en alltmer
            stadgad och respekterad ställning med flera betydelsefulla arbetsuppgifter
            till främst de värnplik- tigas gagn och trivsel. Ingen torde heller
            i dag vilja bestrida det angelägna i denna fredstida personalvård.
            Man ställer sig likväl i hög grad tveksam till det förslag, som
            i proposi- tionen nr 110 nu lagts fram om en kraftig utbyggnad
            av den fredstida per- sonalvårdsorganisationen, innebärande en
            faktisk kostnadsökning på cirka en kvarts miljon kronor. Enligt
            propositionen skall den nuvarande perso- nalvårdsavdelningen vid
            försvarsstaben utökas och omvandlas till en särskild personalvårdsbyrå,
            direkt underställd chefen för försvarsstaben. Vad angår den lokala
            organisationen skall de nuvarande personalvårdsassistenterna ersättas
            av fackutbildade konsulenter, som vid sin sida skall ha värnpliktiga
            personalvårdsassistenter. Så länge värnpliktig personal finns
            utbildad för denna uppgift, skall ett antal deltidsanställda personalvårdsassistenter
            dess- utom ingå i organisationen. I första hand dikteras vår tvekan
            av rent statsfinansiella hänsyn. Det förefaller knappast lämpligt
            att i nu rådande läge sikta på en måhända i och för sig värdefull
            men avgjort icke nödvändig ytterligare utbyggnad av stabs- och
            förvaltningsorganisationen. Efter de på senare år beslutade in-
            dragningarna av utbildningsenheter inom försvaret samt reduceringen
            av antalet fältförband förefaller det troligt, att fortsatta besparingssträvanden
            bör inriktas på just stabs- och förvaltningsorganisationen, som
            enligt mångas mening borde kunna ges en mera rationell och ekonomisk
            utform- ning. Det kan i alla händelser icke vara lämpligt att
            i dagens läge låta denna kontorsmässiga sida av försvaret svälla
            ut ytterligare, i synnerhet som ut- redning just nu pågår om försvarets
            framtida högsta ledning. Såsom framgår av propositionen har statskontoret
            avstyrkt förslaget om en nu kraftigt ut- ökad personalvårdsorganisation.
          </p>
          <pb facs="riksdagen-motions-pdf/data/1959/mot_1959__fk__444/mot_1959__fk__444-002.pdf"/>
          <p>
            4 Motioner i Första kammaren, nr 444 år 1959
          </p>
          <p>
            Det är emellertid icke blott ekonomiska synpunkter som inger
            betänk- samhet. Man får av propositionen icke full klarhet om
            principerna och mål- sättningen för den föreslagna omorganisationen.
            Personalvården bör vidare enligt vår mening normalt ingå i de
            militära chefernas yrkesuppgifter. Det synes vanskligt att icke
            räkna med att omvårdnaden om underlydande per- sonal i betydande
            omfattning måste åläggas det militära befälet, och det får sägas
            vara betänkligt, om ej befälsutbildningen numera tillräckligt
            tar sikte härpå. Det förefaller icke ordentligt klarlagt i vad
            mån militära yrkesmän, exempelvis lämpliga officerare och underofficerare,
            vilka ju i stor utsträck- ning pensioneras redan vid femtio års
            ålder, i för det allmänna mindre kost- samma arvodesbefattningar
            skulle kunna anförtros personalvårdsuppgifter i egentlig mening
            (t. ex. familjebidragsärenden, arbetsmarknadskontakter, fritidsunderhållning
            etc.). Det rör sig inom personalvården mestadels om rena rutinärenden.
            I utlandet synes det i regel vara så att personalvården handhas
            av militär personal. Genom utnyttjande av arvodessystemet, med
            t. ex. en arvodesfunktion per förband och arvodister även på stabssidan,
            skulle förvisso avsevärda besparingar kunna göras jämfört med
            en orga- nisation med relativt dyrbara civila tjänstemän. Samtidigt
            skulle en del till åren 'komna militära yrkesmän kunna tilldelas
            intressant och stimule- rande arbete. Vi vill i detta sammanhang
            också framhålla, att åtskillig oklarhet råder beträffande syftet
            med nu rådande dubblering av de centrala personalvårds- ärendenas
            handläggning genom dels ett myndighetsorgan och dels en nämnd,
            försvarets upplysnings- och personalvårdsnämnd, vars funktion
            varit ganska omdiskuterad. Nämndens sammansättning är dessutom
            föga repre- sentativ, eftersom flertalet av de militära personalorganisationerna
            icke är företrädda. I personalvårdsutredningen, som lagts till
            grund för propositio- nen, föreslås emellertid att nämnden, trots
            den oklara målsättningen, skall fortbestå och att man dessutom
            skall bilda ytterligare en nämnd. Det är ett angeläget önskemål
            att behovet av dessa nämnder blir ordentligt granskat samt att
            över huvud taget uppgifts- och ansvarsfördelningen, då det gäller
            den centrala personalvården, blir föremål för översyn. Tidpunkten
            synes oss nu olämplig för genomförande av en ny kostsam personalvårdsorganisation,
            med hänsyn såväl till det hårt ansträngda stats- finansiella läget,
            som till önskvärdheten av att resultaten av den pågående utredningen
            om försvarets högsta ledning bör avvaktas. Nämnda utredning kan
            väntas komma att medföra avsevärda förändringar för bl. a. försvars-
            stabens vidkommande. Vi föreslår därför, att nuvarande personalvårdsorganisation
            inom för- svaret tills vidare bibehålles. De årliga avlöningskostnaderna
            för densamma uppgår för närvarande enligt propositionen till 738
            000 kronor. Den i Ppro- positionen föreslagna organisationen skulle
            för nästa budgetår komma att draga en kostnad av 980 000 kronor.
            Vårt förslag innebär vidare, att ett
          </p>
          <pb facs="riksdagen-motions-pdf/data/1959/mot_1959__fk__444/mot_1959__fk__444-003.pdf"/>
          <p>
            Motioner i Första kammaren, nr 444 år 1959 d
          </p>
          <p>
            särskilt anslag, benämnt Försvarets personalvård: Avlöningar,
            icke bör upptagas. Medel för avlöningskostnaderna bör liksom hittills
            anvisas under försvarsstabens och försvarsgrenarnas avlöningsanslag.
            Med stöd av vad ovan anförts får vi hemställa, att riksdagen vid
            behandlingen av propositionen nr 110 måtte 1) avslå Kungl Maj:ts
            förslag angående personalförteck- ning och avlöningsstat för försvarets
            personalvård samt det äskade särskilda förslagsanslaget av 980
            000 kronor till För- svarets personalvård: Avlöningar; 2) besluta
            att nuvarande personalvårdsorganisation inom försvaret må bibehållas,
            samt härför anvisa för budgetåret 1959/60 ett förslagsanslag av
            738 000 kronor med bemyndigande för Kungl. Maj:t att en- ligt
            gällande principer fördela detsamma på fjärde huvud- titelns avlöningsanslag.
          </p>
          <p>
            Stockholm den 14 april 1959
          </p>
          <p>
            Sigfrid Larsson Ivar Johansson Torsten Andersson
          </p>
        </div>
      </div>
    </body>
  </text>
</TEI>
