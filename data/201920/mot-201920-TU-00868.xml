<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201920-TU-00868">
  <teiHeader>
    <fileDesc>
      <titleStmt>
        <title>Ökad och säker cykling</title>
        <author corresp="i-HNw1w34Sd2tGfFnWtdrzZb">av Jens Holm m.fl. (V)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2019/20:868 av Jens Holm m.fl. (V)</title>
          <idno type="rdwebb">H702868</idno>
          <rs type="number">868</rs>
          <orgName type="comitteeAbbreviation">TU</orgName>
          <ref type="dokument_url_text">http://data.riksdagen.se/dokument/H702868/text</ref>
          <ref type="dokument_url_html">http://data.riksdagen.se/dokument/H702868</ref>
          <ref type="dokumentstatus_url_xml">http://data.riksdagen.se/dokumentstatus/H702868</ref>
          <ref type="docx">http://data.riksdagen.se/fil/D49B86D3-5F45-49A5-AB90-583A94F1A353</ref>
          <ref type="pdf">http://data.riksdagen.se/fil/FE1ED780-3CCB-418A-B57D-BC1A4C06E653</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-HNw1w34Sd2tGfFnWtdrzZb</idno>
            <name>Jens Holm</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-Srv2XCR7hGVyZ66wLkW6ad</idno>
            <name>Lorena Delgado Varas</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-6CAgZyR6FvVqYZHQfCw5HJ</idno>
            <name>Hanna Gunnarsson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-7EGhEVdWhirq9oiHvVcrQR</idno>
            <name>Lotta Johnsson Fornarve</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-JZgLiagTc1Uwgw1yzLWrSS</idno>
            <name>Birger Lahti</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-CgLZxiLTqtr669ULBLHcuK</idno>
            <name>Yasmine Posio</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-KNRqa17M8avm4WSafSQiUy</idno>
            <name>Elin Segerlind</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-HG8uLqLT7SnwSx5YRobkVr</idno>
            <name>Håkan Svenneling</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-G9GHaoV5TJoYjtjUJ6EXYj</idno>
            <name>Jessica Thunander</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-SAAaYUqG162NuoJV2vmfBZ" type="signed"/>
        <correspContext corresp="i-SAAaYUqG162NuoJV2vmfBZ">
          <note type="signatory" corresp="i-HNw1w34Sd2tGfFnWtdrzZb"/>
          <note type="signatory" corresp="i-Srv2XCR7hGVyZ66wLkW6ad"/>
          <note type="signatory" corresp="i-6CAgZyR6FvVqYZHQfCw5HJ"/>
          <note type="signatory" corresp="i-7EGhEVdWhirq9oiHvVcrQR"/>
          <note type="signatory" corresp="i-JZgLiagTc1Uwgw1yzLWrSS"/>
          <note type="signatory" corresp="i-CgLZxiLTqtr669ULBLHcuK"/>
          <note type="signatory" corresp="i-KNRqa17M8avm4WSafSQiUy"/>
          <note type="signatory" corresp="i-HG8uLqLT7SnwSx5YRobkVr"/>
          <note type="signatory" corresp="i-G9GHaoV5TJoYjtjUJ6EXYj"/>
        </correspContext>
        <correspAction type="submitted" xml:id="i-AXCGepAToDohWkcDiMofbM">
          <date when="2019-10-01"/>
          <time when="11:16:24"/>
        </correspAction>
        <correspAction type="reviewed" xml:id="i-T8TNs7e8Dq9LWamqoymU9W">
          <date when="2019-10-01"/>
          <time when="13:02:43"/>
        </correspAction>
        <correspAction type="referred" xml:id="i-ExgLox9BbKdthAXx1YsBbF">
          <date when="2019-10-11"/>
        </correspAction>
        <correspAction type="assigned" xml:id="i-Aome3eJJ3fkJr3ThiqqycV">
          <date when="2020-04-22"/>
          <time when="17:30:03"/>
        </correspAction>
        <correspContext corresp="i-Aome3eJJ3fkJr3ThiqqycV">
          <ref type="assignedTo">Trafikutskottet</ref>
        </correspContext>
        <correspAction type="behandlas_i" xml:id="i-TdRPePnjzJUrwPDymro1XJ"/>
        <correspContext corresp="i-TdRPePnjzJUrwPDymro1XJ">
          <ref type="uppgift">2019/20:TU7</ref>
          <ref type="ref_dok_id">H701TU7</ref>
          <ref type="ref_dok_typ">bet</ref>
          <ref type="ref_dok_rm">2019/20</ref>
          <ref type="ref_dok_bet">TU7</ref>
          <ref type="ref_dok_titel">Infrastrukturfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-TEWZKFPTrWSrKdp6RPmRxX"/>
        <correspContext corresp="i-TEWZKFPTrWSrKdp6RPmRxX">
          <ref type="uppgift">2019/20:TU9</ref>
          <ref type="ref_dok_id">H701TU9</ref>
          <ref type="ref_dok_typ">bet</ref>
          <ref type="ref_dok_rm">2019/20</ref>
          <ref type="ref_dok_bet">TU9</ref>
          <ref type="ref_dok_titel">Cykelfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">Motion till riksdagen 2019/20:868 av Jens Holm m.fl. (V) Ökad och säker cykling</div>
      </div>
      <div type="motBody">
        <div type="motProposal" subtype="förslag">
          <head xml:id="i-NS9TZuofkchc6PnERzPpW8">
            1 Förslag till riksdagsbeslut
          </head>
          <list style="ol">
            <item xml:id="i-XjJp9R9pNt6uD3Ppwf7ejz">
              Riksdagen ställer sig bakom det som anförs i motionen om att
              regeringen bör återkomma med förslag på ändring i väglagen för
              att stärka cyklingens status i infrastrukturplaneringen och möjliggöra
              byggande av gång- och cykelvägar utan krav på allmän samfärdsel
              eller funktionellt samband med statlig väg och tillkännager detta
              för regeringen.
            </item>
            <item xml:id="i-8m5i3DVuMznoUnrvoCfve5">
              Riksdagen ställer sig bakom det som anförs i motionen om att
              cykeltrafikanternas framkomlighet alltid ska vara lika viktig
              att beakta som trafiksäkerheten för bilister vid byggande av två-plus-ett-vägar
              och tillkännager detta för regeringen.
            </item>
            <item xml:id="i-W4uqP4wGs8Du8Z3vX4dBk6">
              Riksdagen ställer sig bakom det som anförs i motionen om att
              regeringen bör återkomma med förslag på styrmedel för att stimulera
              mobilitetstjänster som främjar minskat behov av att äga egen bil
              samt ökar det hållbara resandet med kollektivtrafik och cykel
              och tillkännager detta för regeringen.
            </item>
            <item xml:id="i-EtunoL5CtsprH7d2Y5BFzv">
              Riksdagen ställer sig bakom det som anförs i motionen om att
              regeringen bör återkomma med ett förslag till skyltning som tillåter
              undantag från rött ljus för cyklister vid högersväng och tillkännager
              detta för regeringen.
            </item>
            <item xml:id="i-Q4dB4dxAP7gBQtTbwEWhVv">
              Riksdagen ställer sig bakom det som anförs i motionen om att
              regeringen bör återkomma med förslag på lagstadgad rätt för kommuner
              att införa krav på gröna res- och transportplaner vid nyetableringar
              och större ombyggnationer och tillkännager detta för regeringen.
            </item>
            <item xml:id="i-XP3Ca2QN7f1MVvtVxyq9SV">
              Riksdagen ställer sig bakom det som anförs i motionen om att
              Trafikverket bör få befogenhet att ställa krav på att tågoperatörer
              ska använda sig av tåg som kan medföra cykel där behov finns och
              tillkännager detta för regeringen.
            </item>
            <item xml:id="i-7LPYCoL1zqVfRCLgRKXJR1">
              Riksdagen ställer sig bakom det som anförs i motionen om att
              regeringen bör genomföra en översyn av lämpliga styrmedel, inkluderande
              stadsmiljöavtal, för att stimulera samhällsplanering som minskar
              bilberoendet och tillkännager detta för regeringen.
            </item>
            <item xml:id="i-Mytb7Zik4fAkiNfWJ93Rsn">
              Riksdagen ställer sig bakom det som anförs i motionen om att
              regeringen bör återkomma med förslag på hur nationellt framtagna
              bristanalyser och prioriteringar på systemnivå kan utgöra en utgångspunkt
              för den tidiga planeringen av investeringar i transportinfrastruktur
              och tillkännager detta för regeringen.
            </item>
            <item xml:id="i-P2c6NJqEcCdsxgnGQBA9wJ">
              Riksdagen ställer sig bakom det som anförs i motionen om att
              regeringen för Trafikverket bör förtydliga hur myndigheten ska
              arbeta med första steget i fyrstegsprincipen som består i att
              försöka lösa brister genom sänkt efterfrågan eller överflyttningar
              mellan trafikslag och tillkännager detta för regeringen.
            </item>
            <item xml:id="i-P2JpVzAEbQPthk9pNWrU63">
              Riksdagen ställer sig bakom det som anförs i motionen om att
              regeringen bör återkomma med förslag om hur statlig medfinansiering
              kan stärkas för att fyrstegsprincipens tillämpning ska förbättras
              genom att fler steg 1- och steg 2-åtgärder genomförs i infrastrukturplaneringen
              och tillkännager detta för regeringen.
            </item>
            <item xml:id="i-P68mDhoz5NsDQiTRzg6WSR">
              Riksdagen ställer sig bakom det som anförs i motionen om att
              regeringen skyndsamt bör återkomma med en lämplig klassificering
              av elskotrar i syfte att öka säkerheten och förbättra kontrollen
              samt, om nödvändigt, vidta alla ytterligare åtgärder för en trafiksäker
              och hållbar reglering av färdmedlet och tillkännager detta för
              regeringen.
            </item>
          </list>
        </div>
        <div type="motContent">
          <head type="h1" xml:id="i-wSsyd5B7kURjVy3KK5GXX">
            2 Inledning
          </head>
          <p xml:id="i-NELPosqVucc5GT2yuVLiry">
            För att uppnå en fossilfri transportsektor till 2030 behöver
            en ökad andel av persontrans­porterna ske med kollektivtrafik,
            cykel och gång. Cykeln har som transportmedel en rad fördelar.
            Minskad miljö- och klimatpåverkan, förbättrad folkhälsa och minskad
            träng­selproblematik i våra storstäder. I Trafikverkets inriktningsunderlag
            för transportinfra­strukturplaneringen för 2018–2029 konstateras
            att åtgärder i tätorter för cyklister kan minska efterfrågan på
            biltransporter och på andra sätt bidra till långsiktig hållbarhet.
          </p>
          <p xml:id="i-KfN2Y1EXXMMrQYfpGJ5mWX">
            Det finns även ett flertal positiva sociala dimensioner då det
            är ett relativt billigt transportfordon, vilket gör att cykeln
            är tillgänglig även för dem som har låga inkoms­ter. Genom förbättrade
            möjligheter att cykla ökar möjligheterna att resa för dem som
            inte har tillgång till bil, och för dem med biltillgång kan bilberoendet
            minska. Kvinnor och män använder sig av cykeln som transportmedel
            i ungefär lika stor utsträckning. Eftersom kvinnor dock har lägre
            tillgång till bil och generellt lägre inkomster än män kan satsningar
            för en ökad cykeltrafik ändå ses som en jämställdhetsfråga inom
            trafik­politiken.
          </p>
          <p xml:id="i-86TNrF4BUQhqRFnjFdK1VT">
            Studier visar även att länder som har en hög andel cykeltrafik
            har färre antal döda i trafiken än länder med en låg andel cykeltrafik.
            Samtidigt är olycksrisken för cyklister i dag relativt hög, varför
            åtgärder för ökad cykling måste förenas med åtgärder som stär­ker
            tryggheten för dessa trafikanter. För att få fler att använda
            cykel som transportmedel behövs ökade investeringar i cykelinfrastruktur
            och att motortrafikens hastighet sänks där cyklister blandas med
            bilar. För att begränsa transportsystemets klimatpåverkan och
            bidra till bättre folkhälsa och säkerhet ökar behoven av förbättrad
            tillgång till cykels­tråk.
          </p>
          <p xml:id="i-7D7BecA7dqgAwbiK83nwfs">
            Forskning visar att det är regelbunden motionsutövning som främjar
            hälsan, och cykeln kan i det sammanhanget vara ett viktigt komplement
            till flertalet lokala transpor­ter. Det kan t.ex. gälla att ta
            cykeln till en kollektivtrafikplats i stället för att åka bil
            hela vägen. Världshälsoorganisationen (WHO) hävdar att 100 minuters
            cykling i veckan minskar risken för att dö i förtid med 10 procent
            i åldern 20–64 år. För att fler ska an­vända cykeln som färdmedel
            krävs att cykelvägar och kollektivtrafikplatser känns trygga,
            säkra och framkomliga. Om dessutom barns och ungdomars cyklande
            stärks skapas goda förutsättningar för framtida transportvanor
            som är miljövänliga och hälso­främjande. Det är därför bekymmersamt
            att cyklandet bland barn och unga minskar. Statens väg- och transportforskningsinstitut
            (VTI) har konstaterat att detta är ett resultat av en mängd faktorer,
            exempelvis flera bilar i hushållen, längre skolväg som en konse­kvens
            av friskolors etablering, förändringar i hur barn leker och kommunicerar
            och ett ökat individfokus med ett flertal fritidsaktiviteter att
            hinna med. Man konstaterar att det inte finns någon enkel och
            snabb lösning för att åtgärda detta problem. Forskningen visar
            att det framför allt är viktigt att belysa att olika barn har
            olika livsvillkor, där ålder, kön och föräldrarnas bakgrund och
            ekonomi är några viktiga faktorer som hittills inte utförligt
            har analyserats i forskningen. Vidare är det viktigt att de initiativ
            och åtgärder som vidtas för att stärka barns och ungas cykling
            utvärderas systematiskt, bl.a. för att synliggöra vilka åtgärder
            som ger önskade effekter.
          </p>
          <p xml:id="i-3YxgUXMpYvY7cSsNpEusAM">
            Vänsterpartiet föreslår nedan åtgärder som stimulerar en förbättrad
            cykelinfrastruk­tur, en ökad andel persontransporter med cykel
            samt säkrare cykling.
          </p>
          <head type="h1" xml:id="i-HNcD4whB8nYPhrV3qsUfHe">
            3 Ändra väglagen för att möjliggöra fler cykelstråk
          </head>
          <p xml:id="i-31caUjrZPb79ccWPxbTHjc">
            Ett hinder för ökad cykling är myndigheternas tolkning av väglagen
            och anläggnings­lagen som tolkas som att en gång- och cykelväg
            endast får byggas om den är i anslut­ning till allmän väg. Enligt
            den tolkningen får alltså en cykelled inte byggas om den inte
            ligger i närheten av och har ett funktionellt samband med en statlig
            väg för allmän sam­färdsel. Enligt väglagen måste också en väg
            i dag vara en väg för ”allmän samfärdsel”, vilket innebär att
            alla trafikslag ska kunna köra där, inte minst bilen. Att bygga
            separata cykelvägar – som inte är i anslutning till bilvägar –
            har tolkats som i strid med principen om allmän samfärdsel eller
            funktionellt samband med bilväg. Det finns därför ett stort behov
            av att tydliggöra lagstiftningen så att gång- och cykelvägar ska
            kunna byggas separat. Det finns flera exempel på regioner som
            har velat finansiera cykelvägar men förhindrats att göra så p.g.a.
            lagstiftningen. När en cykelväg inte definieras som allmän väg
            skapas också problem med ägandeskapet av den färdiga cykelvägen.
            Det blir t.ex. otydligt vem som ansvarar för drift och underhåll
            av den färdiga cykelvägen. Denna problematik kan säkert spåras
            till väglagens tillkomst för nästan 50 år sedan då cykelns status
            som ett färdmedel och del i infrastrukturplanering i praktiken
            var obefintlig. Även om väglagen har reviderats ett antal gånger
            är det uppenbart att ändringar skyndsamt måste göras för att tydliggöra
            cyklingens status i infrastrukturplaneringen. I Tyskland har man
            löst liknande utmaningar med skapandet av vägtypen ”regional snabbcykelväg”
            (Radschnellweg).
          </p>
          <p xml:id="i-HnAEUtHdGrPccsw7TeE2G6">
            Vänsterpartiet anser att väglagen bör ändras genom att begreppet
            funktionellt samband omtolkas så att det tydliggörs att gång-
            och cykelvägar kan byggas oavsett koppling till vägar för allmän
            samfärdsel samt att ansvaret för drift och underhåll av färdiga
            gång- och cykelvägar ska tydliggöras.
          </p>
          <p xml:id="i-DviMzBTo6n9JsZsSE3Y2rM">
            Regeringen bör återkomma med förslag på ändring av väglagen för
            att stärka cyklingens status i infrastrukturplaneringen och möjliggöra
            byggande av gång- och cykelvägar utan krav på allmän samfärdsel
            eller funktionellt samband med statlig väg. Detta bör riksdagen
            ställa sig bakom och ge regeringen till känna.
          </p>
          <head type="h1" xml:id="i-5Kd46EZVXxoQQgfW1SpjvK">
            4 Säker och framkomlig cykelinfrastruktur vid två-plus-ett-vägar
          </head>
          <p xml:id="i-3aN6cpDsMtGPFewP4hSzXM">
            Staten har ett delat ansvar med kommuner att bidra till att det
            skapas cykelnät som knyter ihop kommuner. Det är därför nödvändigt
            att staten uppmärksammar cykel­trafikens behov vid anläggande
            av vägar. Trafikverket behöver t.ex. en tydligare gräns­dragning
            för när investeringar ska göras i cykelinfrastruktur vid dragningen
            av två-plus-ett-vägarnas utbyggnad.
          </p>
          <p xml:id="i-3VW5gM1vn6d5y2uMCqkPVR">
            En två-plus-ett-väg är ett exempel på mötesseparering och innebär
            två körfält i ena riktningen och ett körfält i andra riktningen.
            Dessa vägar har ett flertal fördelar men innebär ofta försämrad
            framkomlighet för cyklister. Vid byggande av två-plus-ett-vägar
            bör alltid cykeltrafikanternas framkomlighet vara lika viktigt
            att beakta som trafiksäker­heten för bilister. Därför behöver
            riktlinjerna till Trafikverket göras tydligare gällande när insatserna
            ska göras för att åtgärda saknade cykellänkar i och med anläggande
            av två-plus-ett-vägar.
          </p>
          <p xml:id="i-MbxzJJVmMuuPUX9K6nmn88">
            Cykeltrafikanternas framkomlighet ska alltid vara lika viktig
            att beakta som trafiksä­kerheten för bilister vid byggande av
            två-plus-ett-vägar. Detta bör riksdagen ställa sig bakom och ge
            regeringen till känna.
          </p>
          <head type="h1" xml:id="i-17qQRpGQrHMwmygkrqjzBm">
            5 Stöd för mobilitetstjänster som ökar hållbart resande med cykel
          </head>
          <p xml:id="i-Y4KZevmRx1ViP2T6MpPLPC">
            Det sker en snabb utveckling av mobilitetstjänster med digitalisering
            och delningseko­nomi som starka drivkrafter. Transport som tjänst
            brukar beskrivas som en samlad tjänst där användarens olika behov
            av transport samlas hos en och samma leverantör. Trans­porttjänsterna
            utförs av olika leverantörer men samordnas i ett gemensamt system.
            Re­senärens aktuella behov står i centrum och kollektivtrafiken
            är en central aktör, men även bilpooler och hyrcykel är viktiga
            delar. Dessa nya mobilitetstjänster kan bidra till ökad valfrihet
            och minskat behov av att äga en egen bil, särskilt i större städer
            och stor­stadsregioner.
          </p>
          <p xml:id="i-VSqMWsWn5B19t2HhshBX9e">
            Regeringen bör återkomma med förslag på styrmedel för att stimulera
            mobilitets­tjänster som främjar minskat behov av att äga en egen
            bil samt ökar det hållbara resan­det med kollektivtrafik och cykel.
            Detta bör riksdagen ställa sig bakom och ge reger­ingen till känna.
          </p>
          <head type="h1" xml:id="i-HzdEUmaC3snoDvxBVVjooG">
            6 Möjliggör för cyklister att svänga höger vid rött
          </head>
          <p xml:id="i-MRieXLH5UTkCnTSEzrRycS">
            Ett sätt att underlätta för cykling är att tillåta högersväng
            även när trafikljuset visar rött. Detta tillämpas i många städer
            i Europa, bl.a. i Danmarks huvudstad Köpenhamn och Groningen i
            Nederländerna. Där det tillämpas finns särskilda trafikmärken
            som tillåter cyklister att svänga till höger vid röd signal. Cyklisterna
            har fortsatt väjningsplikt mot fotgängare vid högersvängen. I
            Sverige finns ett stort intresse från kommuner att tillåta högersväng
            vid rött men rättsläget är oklart. I den nationella cykelstrategin
            lovade reger­ingen att utreda möjligheterna till undantag från
            röd signal vid högersväng. Nu har det gått över två år sedan den
            utfästelsen och vi har ännu inte sett något konkret förslag från
            regeringen. Vänsterpartiet anser att det är angeläget att regeringen
            vidtar nödvändiga åtgärder för att möjliggöra detta på lämpliga
            platser.
          </p>
          <p xml:id="i-WdTud8tCNsNCXoZEFhHRpq">
            Regeringen bör återkomma med ett förslag till skyltning som tillåter
            undantag från rött ljus för cyklister vid högersväng. Detta bör
            riksdagen ställa sig bakom och ge reger­ingen till känna.
          </p>
          <head type="h1" xml:id="i-PjFC65VW8bGMJWsDEZUM1m">
            7 Inför gröna res- och transportplaner
          </head>
          <p xml:id="i-NqNhvw5h7vERG9vGLdxD7q">
            Gröna res- och transportplaner innebär att t.ex. arbetsgivare,
            byggherrar och fastighets­ägare tar ett helhetsgrepp om att resandet
            och godsleveranserna till och från den egna verksamheten ska bli
            mer hållbara. Det har både i Sverige och internationellt visat
            sig vara ett sätt att minska bil- och lastbilstrafiken till och
            från en verksamhet. Utvärde­ringar av införda gröna resplaner
            visar på goda effekter i form av exempelvis minskat bilresande
            och friskare personal.
          </p>
          <p xml:id="i-Ln1tCkpUB32Srou8dnC2EK">
            I dag finns det dock inga möjligheter för kommuner att ställa
            krav på att transport­planer upprättas vid nyetableringar. Redan
            i utredningen Bilen, biffen och bostaden (SOU 2005:51) föreslås
            att kommuner ska få denna möjlighet, och det nämns ett antal exempel
            som skulle kunna ingå i en transportplan, bl.a. tillgänglighet
            till kollektivtrafik, säkra cykelparkeringar och resepolicy.
          </p>
          <p xml:id="i-6PLHvuHYQJeX49LFi7Dw6Q">
            I Strategisk plan för omställning av transportsektorn till fossilfrihet
            (2017), som ett stort antal myndigheter tagit fram på regeringens
            uppdrag, föreslås att möjligheten att ge kommuner en lagstadgad
            rätt att införa krav på gröna res- och transportplaner ska utre­das.
          </p>
          <p xml:id="i-7n6N3uD6CTY7Ja55JbNmyD">
            Regeringen aviserade i budgetpropositionen för 2017 en översyn
            om lagstadgad rätt för kommuner att införa krav på transportplaner
            i samband med nyetableringar. Betän­kandet Bebyggelse- och transportplanering
            för hållbar stadsutveckling av utredningen Samordning för bostadsbyggande
            presenterades 2019. Den konstaterar att fördelarna överväger för
            att införa krav på transportplaner.
          </p>
          <p xml:id="i-5jUGTKc6xKoSdqgN4S8bJb">
            Vänsterpartiet har under många år föreslagit att kommunerna ska
            ges möjlighet att ställa krav på transportplaner för att få mer
            hållbara resor och transporter. Inte minst ser vi stora vinster
            i detta för att öka cyklandet. Då regeringen ännu inte har kommit
            med något konkret förslag på området, trots att ett flertal rapporter
            och utredningar lyft för­slaget, ser vi behov av att riksdagen
            gör ett tillkännagivande i frågan så att det inte ris­kerar att
            ytterligare skjutas upp.
          </p>
          <p xml:id="i-WLnySwCu8REL6e321P63UQ">
            Regeringen bör återkomma med förslag på en lagstadgad rätt för
            kommuner att införa krav på gröna res- och transportplaner vid
            nyetableringar och större ombyggna­tioner. Detta bör riksdagen
            ställa sig bakom och ge regeringen till känna.
          </p>
          <head type="h1" xml:id="i-2Go1XbuZSbEMe3YjBdtvuD">
            8 Möjliggör medtagande av cykel vid resor med buss och tåg
          </head>
          <p xml:id="i-3pM5svFDNRAJHBNu4UbWqh">
            Ett miljöanpassat samhälle måste målmedvetet arbeta för att undanröja
            hinder för håll­bara transporter. Med ett ”hela-resan-perspektiv”
            skulle fler kunna välja cykeln för en del av resan till arbete
            och studier. För att öka möjligheterna att ta med cykeln inom
            kollektivtrafiken måste det bli möjligt att ställa detta krav
            på kommersiell trafik. I dag har Trafikverket inga befogenheter
            att tvinga tågoperatörer att använda sig av tåg som kan medföra
            cyklar. Vänsterpartiet anser att en ändring krävs inom detta område.
          </p>
          <p xml:id="i-G5BesDc1PQdsvSKbbzsXtS">
            Trafikverket bör få befogenhet att ställa krav på att tågoperatörer
            ska använda sig av tåg som kan medföra cyklar där behov finns.
            Detta bör riksdagen ställa sig bakom och ge regeringen till känna.
          </p>
          <head type="h1" xml:id="i-2Y59MXGZUezGQ53q8r67vu">
            9 Inför styrmedel som minskar bilberoendet
          </head>
          <p xml:id="i-KZTqrviWo49Jiy9yUa6b4t">
            Vänsterpartiet anser att det ska vara enkelt och ekonomiskt lönsamt
            att välja de klimat­smarta alternativen. Erfarenheter från t.ex.
            Freiburg i Tyskland tyder på att stadsplane­ring med ett tillgängligt
            och sammanhållet kollektivtrafiksystem i kombination med lägre
            pris har varit ett framgångsrikt sätt att minska bilismen och
            uppnå hållbara städer. Det har visat sig att effektiva helhetssatsningar
            som innehåller stadsplanering för mins­kat utrymme för bilar samt
            ökat utrymme för kollektivtrafik, cyklar och gång är fram­gångsrikt
            för att bygga hållbara städer. Stadsmiljöavtal är ett viktigt
            statligt stöd för att främja hållbara stadsmiljöer men är inte
            tillräckligt.
          </p>
          <p xml:id="i-NJA74oNU38D7WKH4wHemx5">
            Regeringen bör genomföra en översyn av lämpliga styrmedel, inkluderande
            stads­miljöavtal, för att stimulera samhällsplanering som minskar
            bilberoendet. Detta bör riksdagen ställa sig bakom och ge regeringen
            till känna.
          </p>
          <head type="h1" xml:id="i-LWUxM6yemEqa29M3pCSFJg">
            10 Stärk fyrstegsprincipen
          </head>
          <p xml:id="i-39zhx5JWaybrxw6VGZvBFy">
            Staten investerar ca 25 miljarder kronor årligen i ny transportinfrastruktur.
            Beslut om investeringar fattas inom ramen för trafikslagsövergripande
            planering som bygger på att de mest samhällsekonomiskt effektiva
            och hållbara transportlösningarna ska genom­föras. Större investeringar
            som ska genomföras ligger i den nationella tolvåriga plan som
            revideras vart fjärde år. Besluten för investeringarna ska föregås
            av en selektions­process enligt fyrstegsprincipen som är den modell
            som enligt staten bör användas för att analysera åtgärdsval.
          </p>
          <p xml:id="i-PtCMqsyhoDQQHKxpV4cFkC">
            Första steget i fyrstegsprincipen handlar om att först och främst
            överväga åtgärder som kan påverka behovet av transporter och resor
            samt valet av transportsätt. Hit hör t.ex. parkeringsavgifter
            och resfria möten. Andra steget innebär att genomföra åtgärder
            som medför ett mer effektivt utnyttjande av den befintliga infrastrukturen,
            t.ex. busskör­fält, ökad turtäthet eller ökat utrymme för cyklister.
            Vid behov genomförs det tredje steget som innebär begränsade ombyggnationer.
            Det fjärde steget genomförs om beho­vet inte kan tillgodoses i
            de tidigare stegen. Det betyder nyinvesteringar eller större ombyggnadsåtgärder.
          </p>
          <p xml:id="i-GqpXWq2ki8qTSjBHbwZ3nH">
            Vänsterpartiet anser att fyrstegsprincipen, rätt tillämpad, är
            ett mycket betydelsefullt planeringssätt för att uppnå ett transportsystem
            som är ekologiskt, socialt och ekono­miskt hållbart. Därmed stärks
            förutsättningarna för en ökad andel persontransporter som sker
            med kollektivtrafik, cyklar och gång.
          </p>
          <p xml:id="i-SYsT9GfLjJbEbp7syTLaDr">
            I Klimatpolitiska rådets rapport 2019 konstaterar man att dagens
            tillämpning av fyr­stegsprincipen, med fokus på steg 3- och steg
            4-åtgärder, leder till att både kostnaderna ökar och klimatomställningen
            försvåras. Eftersom analysen i en ÅVS (åtgärdsvals­studie) i normalfallet
            utgår från brister i en enskild väg eller järnvägsförbindelse
            blir det svårt att tillämpa steg 1- och steg 2-åtgärder som normalt
            är mindre kostsamma men kräver andra typer av insatser. Det försvårar
            också att tillämpa ett trafikslagsövergri­pande synsätt. Ett annat
            problem enligt Klimatpolitiska rådet är att Trafikverket, enligt
            deras egen tolkning, saknar mandat att medfinansiera steg 1- och
            steg 2-åtgärder och att föreslå bredare insatser eller styrmedel
            för regeringen – sådana insatser och förslag som skulle kunna
            påverka trafikefterfrågan eller hur befintlig infrastruktur används.
            Ur det regionala och kommunala perspektivet innebär det att staten
            enbart är villig att medfi­nansiera åtgärder som ska prioriteras
            i sista hand, vilket minskar intresset för att genom­föra åtgärder
            som kan vara samhällsekonomiskt mer effektiva enligt rådet.
          </p>
          <p xml:id="i-6NpVUXw2XMkRZYHwFdmUYk">
            Även Riksrevisionen har framfört stark kritik när det gäller
            hur regeringen och myn­digheterna hanterar fyrstegsprincipen i
            sin rapport om modellen. Vänsterpartiet anser att det därmed finns
            starka skäl att säkerställa att Riksrevisionens rekommendationer
            till regeringen verkställs.
          </p>
          <p xml:id="i-U4yNLgMmATS59EsfDdLbnx">
            Nuvarande planeringssystem bygger i hög grad på brister som identifieras
            från en lokal nivå, vilket enligt Riksrevisionens iakttagelser
            pekar på att det ofta kan vara svårt att hitta kostnadseffektiva
            lösningar. Detta riskerar att försvåra en planering som stärker
            våra möjligheter att uppnå antagna nationella klimatmål.
          </p>
          <p xml:id="i-MVktwrmc7dNreoUAmpXmVF">
            Regeringen bör återkomma med förslag på hur nationellt framtagna
            bristanalyser och prioriteringar på systemnivå kan utgöra en utgångspunkt
            för den tidiga planeringen av investeringar i transportinfrastruktur.
            Detta bör riksdagen ställa sig bakom och ge regeringen till känna.
          </p>
          <p xml:id="i-PB2uFbWjahwvZnjEacn1uw">
            Det finns få steg 1-åtgärder i fyrstegsprincipen som Trafikverket
            råder över.
          </p>
          <p xml:id="i-EfqQEC6Ms9ycXip5zLcFC5">
            Regeringen bör till Trafikverket förtydliga hur myndigheten ska
            arbeta med första steget i fyrstegsprincipen som består i att
            försöka lösa brister genom sänkt efterfrågan eller överflyttningar
            mellan trafikslag. Detta bör riksdagen ställa sig bakom och ge
            regeringen till känna.
          </p>
          <p xml:id="i-GV83hKCN7SADnHNpwpFogz">
            Vänsterpartiet anser att det av Riksrevisionens rapport tydligt
            framkommer att steg 1- och steg 2-åtgärder vidtas i alltför låg
            utsträckning för att åtgärda brister i vår infra­struktur. Det
            försvårar Sveriges möjligheter att ekonomiskt effektivt uppnå
            ett transport­system som är klimat- och miljömässigt hållbart
            och resulterar i att potentiella sats­ningar på bl.a. cykel uteblir.
            Det finns i dag ingen möjlighet till statlig medfinansiering av
            icke-fysiska steg 1- och steg 2-åtgärder i länsplanerna eller
            den nationella transport­planen. Ansvaret för att finansiera och
            implementera dessa åtgärder ligger i dag hos kommuner, regioner
            och privata aktörer.
          </p>
          <p xml:id="i-G9dCxYGHJ2VAi1z7zoaSg7">
            Det krävs därför ytterligare åtgärder för att minska miljö- och
            klimatbelastningen från transporter och minska statens utgifter
            för nyinvesteringar som varken är nödvän­diga eller hållbara.
            Regeringen bör återkomma med förslag om hur statlig medfinansie­ring
            kan stärkas för att fyrstegsprincipens tillämpning ska förbättras
            genom att fler steg 1- och steg 2-åtgärder genomförs i infrastrukturplaneringen.
            Detta bör riksdagen ställa sig bakom och ge regeringen till känna.
          </p>
          <head type="h1" xml:id="i-DhKPuDaUi4KoS4KkD7WuJ2">
            11 Åtgärder krävs för ordning och reda med elsparkcyklar
          </head>
          <p xml:id="i-Gd9EB4CtWCPjy27RonAZJX">
            Användandet av elskotrar/elsparkcyklar sprider sig lavinartat
            i Sverige och internation­ellt. Många upplever elskotern som ett
            smidigt färdmedel för att ta sig fram mellan rela­tivt korta punkter
            i en stad. Företag uppbackade av riskkapital erbjuder korttidshyrning
            av elskotrar. Bara i Stockholm har på kort tid åtta olika elskoteraktörer
            etablerat sig med syftet att tjäna pengar på uthyrning av skotrarna.
          </p>
          <p xml:id="i-GkqwQVcvtMBgFgcJ4Yp86L">
            Men elskotrarna skapar inte bara frihet för användarna; de begränsar
            framkomlig­heten för många andra, inte minst funktionshindrade.
            Trots en frivillig avsiktsförklaring med Stockholms stad fortsätter
            kvarlämnade elskotrar att upplevas som ett stort fram­komlighetsproblem
            i Stockholm. Felaktigt använda kan skotrarna också utgöra en stor
            trafikfara både för användarna och för andra. Under 2019, då användningen
            av elskot­rarna ökade, ökade också antalet skador orsakade av
            skotrarna kraftigt. Tidigare i år skördade de hyrbara elskotrarna
            sitt första dödsoffer då en person förolyckades i Helsingborg.
          </p>
          <p xml:id="i-UD6Bx9LGJrnzAYFJijUe2u">
            Det är uppenbart att lagstiftare, lokalpolitiker och myndigheter
            inte har hunnit följa med i den snabba utveckling som elsparkcyklarna
            är ett uttryck för. I praktiken råder i dag kaos kring både användning
            och uppställande av elskotrarna i många av våra städer, inte minst
            vår huvudstad. Även insamling av överblivna sparkcyklar lämnar
            mycket i övrigt att önska avseende arbetsvillkor för dem inom
            den s.k. gigekonomin som samlar in cyklar för minimal betalning.
            Ett konkret exempel på hur samhället inte har följt med i utvecklingen
            är att elsparkcyklar i dag klassas som cyklar i lag och för­ordning.
            Det gör att det inte finns någon åldersgräns för användandet och
            ej heller krav på hjälm (för dem över 15 år) samt att elsparkcyklarna
            får framföras på samma sätt som vanliga cyklar, bl.a. på gångvägar
            så länge gångfart tillämpas.
          </p>
          <p xml:id="i-JPakj3ohK35vYWsjMqnbie">
            Många aktörer förväntar sig att samhället styr upp rådande oordning.
            Ordningslagen och lokala ordningsföreskrifter borde kunna användas
            för att redan här och nu reglera verksamheten. Sannolikt skulle
            en klassning av elskotrarna i en egen fordonskategori underlätta
            kontrollen av verksamheten. Som konstateras i rapporten Eldrivna
            enpersons­fordon (2018), beställd av Trafikverket, skulle en egen
            klassificering underlätta kontrol­len av fordonen och bidra till
            större säkerhet och överlag större möjligheter till en bättre
            ordning i våra städer. Enligt Transportstyrelsen arbetar man för
            närvarande med möjliga regelförändringar med anledning av de personskador
            som elskotrarna orsakat. I vilken omfattning regeländringar och
            förbättrad kontroll kommer att införas och när dessa kommer att
            vara på plats är dock oklart.
          </p>
          <p xml:id="i-QyLYPz9UpHqttzCc1aqUE">
            Regeringen bör skyndsamt återkomma med en lämplig klassificering
            av elskotrar i syfte att öka säkerheten och förbättra kontrollen
            samt, om nödvändigt, vidta alla ytterli­gare åtgärder för en trafiksäker
            och hållbar reglering av färdmedlet. Detta bör riksdagen ställa
            sig bakom och ge regeringen till känna.
          </p>
        </div>
        <div type="motSignatures">
          <list>
            <item xml:id="i-5WX5VjRxFXiEpG3A8YQFqz">
              Jens Holm (V)
            </item>
            <item xml:id="i-KEnGGd3J14zBMcS37rgsMX">
              Lorena Delgado Varas (V)
            </item>
            <item xml:id="i-PgfQBQLZxtihV9Q1HuwFza">
              Hanna Gunnarsson (V)
            </item>
            <item xml:id="i-5AUjfHj4KMTzHx7tWkoLMH">
              Lotta Johnsson Fornarve (V)
            </item>
            <item xml:id="i-XbyC7J3pg5vE3K9jj8FoeV">
              Birger Lahti (V)
            </item>
            <item xml:id="i-AWhfaCYQrXEWMX5fnbxTN3">
              Yasmine Posio (V)
            </item>
            <item xml:id="i-9fwscorr5pg1Xa9FzUqnyC">
              Elin Segerlind (V)
            </item>
            <item xml:id="i-SaF28Eir5LbjX8BZdU6Y7S">
              Håkan Svenneling (V)
            </item>
            <item xml:id="i-WjxdQC8Pj1chPJ3ySkpiA3">
              Jessica Thunander (V)
            </item>
          </list>
        </div>
      </div>
    </body>
  </text>
</TEI>
