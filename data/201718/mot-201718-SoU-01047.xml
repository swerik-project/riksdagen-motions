<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201718-SoU-01047">
  <teiHeader>
    <fileDesc>
      <titleStmt>
        <title>Antibiotikaresistensen - ett hot mot den globala hälsan</title>
        <author corresp="i-Pu4JFuoHUq5W6JaAtvinyz">av Annicka Engblom (M)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2017/18:1047 av Annicka Engblom (M)</title>
          <idno type="rdwebb">H5021047</idno>
          <rs type="number">1047</rs>
          <orgName type="comitteeAbbreviation">SoU</orgName>
          <ref type="dokument_url_text">http://data.riksdagen.se/dokument/H5021047/text</ref>
          <ref type="dokument_url_html">http://data.riksdagen.se/dokument/H5021047</ref>
          <ref type="dokumentstatus_url_xml">http://data.riksdagen.se/dokumentstatus/H5021047</ref>
          <ref type="docx">http://data.riksdagen.se/fil/51E3342C-A891-4651-8A57-C15524BC848A</ref>
          <ref type="pdf">http://data.riksdagen.se/fil/55F36E1C-711B-493E-A3C6-9A5396DEF35D</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-Pu4JFuoHUq5W6JaAtvinyz</idno>
            <name>Annicka Engblom</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="committeeProcessing"/>
        <correspAction xml:id="i-B2oqhF89N8999jhHvxmkq" type="signed"/>
        <correspContext corresp="i-B2oqhF89N8999jhHvxmkq">
          <note type="signatory" corresp="i-Pu4JFuoHUq5W6JaAtvinyz"/>
        </correspContext>
        <correspAction xml:id="i-9fRTJNaPdJsy3bA9zzDJ1v" type="submitted">
          <date when="2017-10-02"/>
          <time when="13:12:28"/>
        </correspAction>
        <correspAction xml:id="i-FdQbz8uzdsx22abTFA3Pon" type="reviewed">
          <date when="2017-10-02"/>
          <time when="13:33:22"/>
        </correspAction>
        <correspAction xml:id="i-KcXVYnRUci7ECAJeSotii6" type="referred">
          <date when="2017-10-13"/>
        </correspAction>
        <correspAction xml:id="i-Am8iWfdEwh7oz9sbD3c9n8" type="assigned">
          <date when="2018-05-02"/>
          <time when="16:41:13"/>
        </correspAction>
        <correspContext corresp="i-Am8iWfdEwh7oz9sbD3c9n8">
          <ref type="assignedTo">Socialutskottet</ref>
        </correspContext>
        <correspAction xml:id="i-SucKnEx4YaVgkdMt9ChrSM" type="behandlas_i"/>
        <correspContext corresp="i-SucKnEx4YaVgkdMt9ChrSM">
          <ref type="uppgift">2017/18:SoU15</ref>
          <ref type="ref_dok_id">H501SoU15</ref>
          <ref type="ref_dok_typ">bet</ref>
          <ref type="ref_dok_rm">2017/18</ref>
          <ref type="ref_dok_bet">SoU15</ref>
          <ref type="ref_dok_titel">Folkhälsofrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-QcBB46NrDcVoyF8AC5Rcxp" type="motHeader">
        <div xml:id="i-GvbfGesoKZ5MpmSdiHKmq6" type="motTitle">
          Motion till riksdagen 2017/18:1047 av Annicka Engblom (M) Antibiotikaresistensen
          – ett hot mot den globala hälsan
        </div>
      </div>
      <div xml:id="i-3WcrEYjuNLRGAYKBkY9dXj" type="motBody">
        <div xml:id="i-4Tv8cU1b8SFqFoqbjqhg5q" type="motProposal" subtype="förslag">
          <head xml:id="i-DiE5yP6iS3udS3JoiLkstA">
            Förslag till riksdagsbeslut
          </head>
          <list xml:id="i-McZMkd3gpXjdFdzwBKrEY6">
            <item xml:id="i-7o71oNQxEzbtmskE5toA3p" sortKey="Yrkande 1">
              Riksdagen ställer sig bakom det som anförs i motionen om insatser
              för att bekämpa den ökande antibiotikaresistensen och tillkännager
              detta för regeringen.
            </item>
          </list>
        </div>
        <div xml:id="i-FEGh4Ts7Qsi3iKNLsVhtQy" type="motContent">
          <head xml:id="i-6zt2bSbMQwUAEvoQanUDDb" type="h1">
            Motivering
          </head>
          <p xml:id="i-BJBHEPydebdxi6zMgGPWyw">
            Till 1900-talets största landvinningar hör utvecklingen av antibiotika.
            Som genom ett trollslag blev det möjligt att ta upp kampen mot
            sjukdomar som tidigare varit lika med lidande, vanställdhet och
            död.
          </p>
          <p xml:id="i-SbQn62xzUoUpahXBjPVEpe">
            Men det som en gång kunde betraktas som något av ett mirakelmedel,
            är idag under stark press. Multiresistenta superbakterier hotar
            patientsäkerheten och patienter, som tidigare kunnat behandlas,
            riskerar nu att dö av banala infektioner. Bara i Europa dödar
            resistenta bakterier 25 000 människor varje år och beräknas kosta
            de europeiska hälsovårdssystemen 1,5 miljarder euro.
          </p>
          <p xml:id="i-45vH5isNsqW6faQ7pZcmWM">
            Det här kan endast gå i en riktning. Nya beräkningar visar att
            bakterier kommer att ligga bakom ytterligare 10 miljoner dödsfall
            globalt fram till 2050 och kosta världsekonomin upp till 100 biljoner
            USD.
          </p>
          <p xml:id="i-F1LqbgZcjkfUfLcWDyVZZx">
            Situationens allvar börjar vinna internationell genklang. WHO
            har förklarat att problemet är ett kritiskt insatsområde, och
            världens mest omfattande offentlig-privata forskningssamarbete,
            Innovative Medicines Initiative, har lanserat programmet ”New
            Drugs 4 Bad Bugs” med syftet att stimulera utveckling av nya antibiotika.
          </p>
          <p xml:id="i-GBTDpmgF3bTJysArWdgCD">
            I USA har det initierats en nationell åtgärdsplan för att bekämpa
            antibiotikaresistens och EU-kommissionen har publicerat en handlingsplan
            för att bekämpa antibiotikaresistens. Nordiska rådet har under
            en följd av år haft antibiotika högt på dagordningen med ”One
            Health”-initiativet, en gemensam nordisk plattform, där man utgår
            ifrån sambandet mellan hälsa och sjukdom hos djur, människor och
            miljö. De nordiska ministrarna med ansvar för hälsovårds-, livsmedels-
            och jordbruksfrågor har gått samman för att öka det nordiska erfarenhetsutbytet
            och därigenom säkerställa en optimal gemensam europeisk insats
            inom området.
          </p>
          <p xml:id="i-7rdHzdDgS1gFvYoPYSMm2U">
            Antibiotikaresistens är ett globalt problem, som måste bekämpas
            internationellt och lokalt. Bakterier känner inte av nationella
            gränser och de gynnas genom globaliseringen. Vi står med andra
            ord inför ett problem på konstant frammarsch och som därför kräver
            en motsvarande dynamisk insats.
          </p>
          <p xml:id="i-3DvVciZ7SuvJ6xbxr1aWk3">
            Bristande hygien spelar stor roll vid spridning av resistenta
            bakterier, men kraven på ökad ekonomisk effektivitet, i form av
            ökade polikliniska behandlingar och kortare sjukhusvistelser,
            bidrar också till spridning av resistenta bakterier utanför sjukhusen.
            Att begränsa spridningen av resistenta bakterier kräver insatser
            tvärs över alla sektorer, som säkerställer enhetligt förebyggande
            och hantering för att minimera risken för infektion och spridning.
          </p>
          <p xml:id="i-8Tt2dxbn5QLUT3JKXVtDiM">
            För att undvika en ny pre-antibiotisk era måste alla relevanta
            sektorer, från hälsovård, forskning och industri till veterinärvård,
            jordbruk och miljö, involveras. Användningen av antibiotika för
            att förebygga sjukdomar hos djurbesättningar måste stoppas, samarbete
            mellan hälso- och veterinärsektorerna måste stöttas, industrin
            involveras och övervakning och insamling av data som ska användas
            för att förebygga infektionssjukdomar måste förstärkas. Därtill
            måste den totala antibiotikakonsumtionen minskas, användningen
            av smalspektrumantibiotika främjas och förebyggande och kontroll
            av antibiotikautsläpp i naturen förbättras.
          </p>
          <p xml:id="i-M5L8GRwRHtQv9wiaFJKSCM">
            Utvecklingen av nya effektiva antibiotika måste påskyndas, på
            samma sätt som vid utvecklingen av penicillin under 1940-talet.
            En sådan utveckling är helt avgörande för att lyckas med kampen
            mot de resistenta bakterierna, men det krävs även kontinuerlig
            satsning på klinisk forskning och en hälsovårdspolitik som fokuserar
            på problemet.
          </p>
          <p xml:id="i-FumRyE8q46vs2M8TH7YXAv">
            Det tvärfackliga arbete som redan äger rum måste stöttas av information
            och upplysning om korrekt användning av antibiotika. Endast på
            det sättet kan ett förvärrande av problemet undvikas medan arbetet
            med en övergripande nationell handlingsplan pågår. Vi måste fråga
            oss själva: Har vi tillräcklig kunskap om antibiotika? Följer
            vi anvisningarna? Är antibiotika alltid den rätta lösningen? Inte
            nödvändigtvis. Som situationen är idag kan antibiotika faktiskt
            bidra till att göra det onda ännu värre.
          </p>
          <p xml:id="i-Y4fcbzw3pCLMDSYCuoQdw8">
            Multiresistenta bakterier måste prioriteras mycket mer än vad
            som görs idag. Om vi inte tar itu med problemet, kommer ännu fler
            människor att dö på grund av resistenta bakterier år 2050 än antalet
            människor som dör av cancer idag. Därför måste frågan om bekämpning
            av antibiotikaresistens få högsta prioritet på den hälsopolitiska
            dagordningen.
          </p>
        </div>
        <div xml:id="i-Ut1crz1Z33JAXgj5FhgG7L" type="signatureBlock">
          <list xml:id="i-SnYQ94i8Udsapci3eW4yop">
            <item xml:id="i-2sokDaoFMcyzHLyPH4XA66" who="i-Pu4JFuoHUq5W6JaAtvinyz" type="signature">
              Annicka Engblom (M)
            </item>
          </list>
        </div>
      </div>
    </body>
  </text>
</TEI>
