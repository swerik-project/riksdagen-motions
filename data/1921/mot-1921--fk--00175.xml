<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1921--fk--00175">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1921/mot_1921__fk__175/mot_1921__fk__175-001.pdf"/>
      <fw xml:id="i-8mijgMZm9aFfP864pNrFvH">
        Motioner i Första kammaren, Nr 175. 1
      </fw>
      <div xml:id="i-VFmuwFZTRpDhjNjX1rEoHN" type="motHeader">
        <div xml:id="i-YJGLBJzmzvqvZbNdye2L8Z" type="motTitle"/>
        <div xml:id="i-CBdu7sJF4oQYRCM22grmoX" type="motSubmissionInfo"/>
      </div>
      <div xml:id="i-GzfG4StnJ1KeDneuUfVv61" type="motBody">
        <div xml:id="i-64q7A5k9Dokp82GjVbuqnv">
          <p xml:id="i-SvHj7HZPyEBPARL8wYwJCC">
            Nr 175.
          </p>
          <p xml:id="i-E49nQN4nfToQum7rAkKFHr">
            Av herr Lindhagen, om de nuvarande grundlagarnas fullkom- nande
            med en ny grundlag, innehållande andliga grund- satser att efterlevas
            i statslivet.
          </p>
          <p xml:id="i-QQ3dUx5XbrkQWzanLeKHem">
            Det är något uti historien, som aldrig kunnat undertryckas och
            alltid kommit igen trots alla katastrofer. Nämligen drömmen om
            andens herravälde över materien och det dagliga behovet i stort
            och smått av denna dröms förverkligande. I allt uppbyggande arbete
            uppenbarar sig denna vägledning såsom det oavvisligaste både i
            gestaltningen av indi- videns eget liv och i ordnandet av individernas
            sammanslutningar i stater. | Dessa författningar äro såsom Plato
            skriver i dialogen om staten icke uppkomna ur eken eller klippan
            utan av medborgarnas seder, vilka genom sin tyngd draga med sig
            och bestämma allt annat. Medborgarnas seder ha emellertid under
            årtusendenas lopp varit synnerligen vanskliga med benägenhet att
            på ett övervägande sätt bestämmas av deras ekono- miska intressen.
            Knappast någon författning saknar dock varje spår av honnör för
            de ovägbara värdena. I vissa tider ha försök gjorts att göra dem
            till en dominerande faktor även i samlivet mellan människorna
            och i statsbildningen. Såsom i annan framställning vid denna riksdag
            berättats, har exempelvis Kong-futse förordat personlighetens
            kultivering, Buddha välviljan, Lao-tse den inre förmågan och Kristus
            kärleken så- som sådana vägledningar. En period av största motsättning
            häremot har varit nutiden. Efter upplysningstidevarvets försök
            genom enskildes propaganda att giva anden sin tillbörliga plats
            såsom styresman över individens egen värld och samhällena, förstördes
            dessa avsikter av den förenkling av problemet, som då, liksom
            så ofta, tillgreps, när det gällde omsätta den stora saken i praktisk
            politik. En lära tog hand om det hela och vann en ofantlig anslutning,
            därför att den uppgav konsekvensen av pioniärernas arbeten, självövervinnelsen,
            och i stället lockade med individens tygellöshet såsom det trollmedel,
            som skulle göra det. Nu uppstod ett allmänt slagsmål, Bihang till
            riksdagens protokoll 1921. 3 saml. 57 häft. (Nr 175) 1
          </p>
          <pb facs="riksdagen-motions-pdf/data/1921/mot_1921__fk__175/mot_1921__fk__175-002.pdf"/>
          <fw xml:id="i-WSa5yMsde2Z2xbzePH5jiX">
            2 Motioner i Första kammaren, Nr 175.
          </fw>
          <p xml:id="i-GVA6e7knwaZkWyJXtgdo2c">
            i vilket ande och materia fingo båda reda sig så gott de kunde.
            Under sådana förhållanden dukade helt naturligt anden under för
            materien full- ständigt. Den ekonomiska liberalismen stormade
            fram och den reaktio- nära industrialismen blev dess första frukt.
            De författningar som framgingo ur sådana seder lånade självfallet
            också sitt skaplynne av de senare. Visserligen bibehölls officiellt
            nya testamentet såsom någon grundlag för ett anständigt åskådningssätt
            under högtidliga tillfällen. Detta är ock ett intresseväckande
            fenomen såsom utgörande ett bevis för samvetets outrotlighet även
            under de mest ogynnsamma yttre förhållanden. Men de kunde då icke
            leda till annat än formler och bekännelser med läpparna. I författningarna
            åter för det dagliga livet och dess övervakande blevo de andliga
            verkligheterna eller samvetets makt så gott som ut- plånade. Det
            blev rena intresseförfattningar, tillyxade efter de intressen
            som hade makten för dagen. Kärleken till nästan och söndagskravet
            att taga vara på sin broder blevo här föremål för den mest raffinerade
            drift. Den högre statskonsten blev att utfinna så många hinder
            som möjligt för människorna. Vi ha därför en avsevärd tid levt
            och leva fortfarande i »hindrarnas» förlovade tid. En sådan författning
            har även svenska folket fått för sina synders skull och under
            en generation har man gått till kamp en var för att hålla sig
            framme själv och hindra andra. Endast i tryckfrihetsförordningen
            har insmugit sig några glimtar av ett inre rättsmedvetande. Men
            den kommitté som för någon tid sedan framlade ett förslag till
            revision av denna författning rensade den fullständigt även från
            dessa små påminnelser om en bättre värld. Ur detta tidens elände
            växte den socialdemokratiska rörelsen fram. Den ville rädda människorna
            från det ekonomiska sammanstörtandet. Emellertid kom icke denna
            rörelse med den förnyelse, som den själv föreställde sig. Den
            var nämligen även den ett barn av tidens vansklig- heter. Den
            ställde sig icke blott solidarisk med de bestående sederna i att
            frånkänna samvetet någon plats i arbetet. Den gick ännu längre,
            i det den gjorde ett försök i att definitivt avskaffa samvetet
            självt såsom en realitet. Den kände nämligen icke ens något behov
            av en bekännelse med läpparna av de gamla för alla gemensamma
            sanningarna, sådana de tolkats exempelvis i nya testamentet och
            många andra urkunder. Läran var nämligen icke framsprungen helt
            ur ett mänsklighetsmedvetande utan närmast ur fabrikernas gräsligheter.
            Fabrikerna, om något, voro ett koncentrerat uttryck av tidens
            själlöshet och följaktligen kunde lärans förkunnelse icke heller
            bliva någon annan än att människan icke hade någon själ.
          </p>
          <pb facs="riksdagen-motions-pdf/data/1921/mot_1921__fk__175/mot_1921__fk__175-003.pdf"/>
          <fw xml:id="i-BhRWsG8q6vPm4ShhUAvqoV">
            Motioner i Första kammaren, Nr 175. 3
          </fw>
          <p xml:id="i-h9ddM7Lm9iwMUVvQ5RVUB">
            Emellertid var socialdemokratien den enda förhoppningen i tiden.
            Alla, som längtade efter sin egen och andras befrielse från den
            andliga och ekonomiska fattigdomen, måste sluta sig till densamma.
            Det fanns icke något annat till vilket man kunde gå. Det var då
            ock förlåtligt, att mången föreställde sig, att bäraren av tidens
            enda förhoppning skulle kunna vidga sitt program och känna sig
            uppfordrad till en mänsk- lig världsbefrielse. Om läran underkände
            samvetets existens, kunde de socialdemokratiska människorna knappast
            i längden göra det, eftersom även de alla buro detsamma inom sig.
            En ansats till en sådan påminnelse skedde därför till Sveriges
            socialdemokratiska arbetarepartis kongress år 1911. Det var naturligt-
            vis ett framfusigt attentat emot läran. Men det väckte i hastigheten
            allmän anklang, förmodligen därför, att de socialdemokratiska
            männi- skornas samveten gillade det. Sålunda inträffade det, att
            vid nämnda kongress beslöts enhälligt att i programmets allmänna
            grundsatser mitt ibland den materiella suveräniteten inspränga
            följande kätteri:
          </p>
          <p xml:id="i-V8939cC7XuexZNZDuKZHCq">
            »Socialdemokratien vill avskaffa klassväldet och skapa ett fast
            underlag för allas ekonomiska och andliga frihet. Den vill avskaffa
            fattigdomen och införa ett samhällsskick, som öppnar vägarna för
            alla fram till bröd, frihet och självansvar.»
          </p>
          <p xml:id="i-9RAzpRZP8WNR2A9zccpSv6">
            Sedermera inrättades i partiet en särskild programkommission,
            och för att den skulle göra skäl för sig måste den rikta sin uppmärksam-
            het särskilt på läran och dess omvårdnad. Kommissionen rekryterades
            så småningom med personer kunniga på den teoretiska marxismens
            om- råde. Då nu kommissionen fick i uppdrag att framkomma till
            1920 års partikongress med förslag till en revision av partiets
            allmänna grund- satser och program, upptäckte de sakkunniga genast
            förenämnda kätteri, som år 1911 beslutats av människorna inom
            partiet. Förslaget kom därför självfallet att innehålla en utrensning
            av det förenämnda andliga inslaget. Såsom grund därför anfördes,
            att genom detsamma »tanke- byggnaden icke längre är lika fast
            och monumental». Det materiellas suveränitet syntes således räddat.
            Men även inom läroförkunnares bröst låter samvetet ej alldeles
            slå ned sig. Åven här har man behov av att åtminstone för sitt
            anseendes skull vidkännas på något sätt »det andliga». Fortfarande
            bibehölls sålunda i förslaget oförändrat första stycket i grundsatserna,
            som kommer efter ett enbart ekonomiskt hänsynstagande till det
            resultatet, att man därigenom skall lyckas betrygga och utveckla
            »den andliga och materiella kulturen». Här inkastas plötsligt
            det andliga utan något fast sammanhang med premissen. Detta kan
            knappast sägas vara monumentalt. Åtminstone
          </p>
          <pb facs="riksdagen-motions-pdf/data/1921/mot_1921__fk__175/mot_1921__fk__175-004.pdf"/>
          <fw xml:id="i-7rq2Xr78PtfCSxi9rfEVh2">
            4 Motioner i Första kammaren, Nr 175.
          </fw>
          <p xml:id="i-NEs1X93qDebjFcnDLeoELY">
            blir man fundersam, hur den senare kan en så kraftig verkan åstad-
            komma. En slags förklaring och på samma gång ett ytterligare uttryck
            för behovet att giva plats även åt de ovägbara värdena innebölls
            i för- slagets tillägg till skolprogrammet av orden »främjande
            av det fria forsknings- och bildningsarbetet» och därtill fogad
            motivering så lydande:
          </p>
          <p xml:id="i-F2GPN59KQ5tAKYRAaxqVsE">
            »Ett parti, som uppställer i sina grundsatser som syftemål för
            sin verksamhet att betrygga ej blott den materiella utan även
            den andliga kulturen, kan emellertid icke begränsa sina kultursträvanden
            blott till det, som omedelbart framstår som »nyttigt&gt;. Hela
            det fria forskningsarbetet, som för framåt till vetande, hela
            det fria bildningsarbetet, som vill breda ut forskningens resultat
            och fördjupa massor- nas kultur, måste vara en ögonsten för samhällsomdaningens
            parti. Därför bör skolprogrammet fyllas ut med en punkt, som uttrycker
            partiets vilja att främja det fria forsknings- och bildningsarbetet.»
          </p>
          <p xml:id="i-SCTGwx6gXNUYKT55R5PZvs">
            Denna motivering är mycket intresseväckande. Den uppenbarar sammanhanget
            mellan alla intresseparterna och vad de högst mena med andlig
            kultur. Det är den tekniska kunskapen och den estetiska kulturen,
            som är det andliga innehållet. Och med denna magra kost skall
            nu några självvalt utvalda intellektualister »fördjupa massornas
            kultur». Det är verkligen synd om dessa evigt kujonerade partimassor.
            Det verkligt andliga är här lika mycket förbisett och missvårdat.
            BSjälvan- svaret, karaktärsdaningen, själens förädling, kärlekslivet,
            allt detta inne- fattar den verkliga andliga kulturen, som ingalunda
            sammanfaller med den intellektualistiska tekniska kulturen och
            dess världsförbättrarpro- gram: bröd och skådespel. Med förslaget
            utplånades ur grundsatserna även begreppet »alla», och kvar stod
            endast ett splittringsprogram. Detta är begripligt när man tager
            bort det, som förenar alla människor på ett vida djupare och varaktigare
            sätt än tillfälliga ekonomiska olikheter åtskilja dem. Av det
            borttagna stycket i de allmänna grundsatserna återfanns på annat
            ställe i förslaget endast uttrycket fattigdomens avskaffande,
            omvandlat till »massfattigdomens avskaffande». Återigen ett nedsjun-
            kande till enbart materialistisk masskultur. Varför ej vilja avskaffa
            den ekonomiska fattigdomen, även där den ej omfattar massor, och
            varför denna totala undfallenhet för den andliga fattigdomen och
            den andliga kapitalismen? Att de socialdemokratiska människorna
            ej hade behov av denna ändring i sin konstitution ligger i sakens
            natur. Det var endast ett behov hos deras personligen mycket hyggliga
            auktoriteter i program- kommissionen (Engberg, Karleby, Möller
            och Sandler). Deras förslag såsom auktoritativt blev vid 1920
            års partikongress nästan lika enhälligt an-
          </p>
          <pb facs="riksdagen-motions-pdf/data/1921/mot_1921__fk__175/mot_1921__fk__175-005.pdf"/>
          <fw xml:id="i-ExQybD1v7x2yWvKaXA9FrF">
            Motioner i Första kammaren, Nr 175. d
          </fw>
          <p xml:id="i-PPQgq3oeT5Ji8HQEUYVJbG">
            taget som 1911 års förslag i motsatt riktning. Hade kommissionen
            förordat bibehållandet av det andliga inslaget från 1911, hade
            detta förslag också blivit enhälligt bifallet 1920. Av skäl, som
            icke höra hit, bröt sig en del av den svenska social- demokratien
            ut i ett särskilt parti år 1917 kallat socialdemokratiska vänstern.
            Man tog då med sig i all synnerhet förenämnda förandligande av
            de allmänna grundsatserna samt utbyggde det utförligt i det nya
            partiets konstitution såsom en ytterligare resning emot den konserva-
            tiva industrialismens och den ekonomiska liberalismens omedgörlighet
            i att giva plats i statsverksamheten för samvetspolitik. Detta
            försök till en tvåkönad författning byggd på ande och materia
            i förening lydde sålunda:
          </p>
          <p xml:id="i-6uRxv29oXQi1ijxFMFsQDX">
            Allmänna grundsatser.
          </p>
          <p xml:id="i-UjDZU2WLfZf71oPUhj9CH1">
            Socialdemokratiska vänsterpartiet vill omdana det borgerliga
            samhällets organisation och genomföra de undertryckta klassernas
            frigörelse till be- tryggande och utveckling av den materiella
            och andliga kulturen. En huvudorsak till de lyten, som vidhäfta
            våra dagars civilisation, är det privatkapitalistiska produktionssättet,
            som upplöst de gamla småborger- liga samhällsförhållandena, samlat
            förmögenheten i ett mindretal händer och gjort motsättningen mellan
            arbetare och kapitalister till det nutida samhällets mest utmärkande
            drag. En annan viktig orsak till den härskande civilisationens
            lyten ligger i bristen på verklig demokratisk anda i de demokratiska
            formerna. Maktfilosofien, som genomtränger de härskande klassernas
            tänkesätt och institutioner, bemäktigar sig även de demokratiska
            rörelserna. Starka sym- tom på envälde, fåvälde och byråkrati
            framträda jämväl inom dessa rörelser, förstörande och vanryktande
            demokratins väsen. Därav följer även att de dagliga politiska
            omsorgerna undantränga den lika viktiga omtanken om de stora princip-
            och realfrågorna. De härskande klasserna och deras företrädare
            ha i sin parlamentariska politik funnit det stridande mot sina
            intressen eller under sin värdighet att syssla med dylika angelägenheter,
            och de demo- kratiska rörelserna besmittas även här av föredömet.
            I den tid, som kommer, måste det bliva en ofrånkomlig uppgift
            att för- djupa demokratin och förverkliga dess uppgifter även
            inom densamma. Och vidare måste även folkets stora livskrav föras
            fram och deras frigörelseideal förkunnas icke blott utanför utan
            även inom parlamenten. Det gäller att upphäva klassväldet och
            skapa ekonomisk och andlig frihet för alla, att av- skaffa fattigdomen
            och införa ett samhällsskick, som jämnar vägarna för alla till
            bröd, frihet och självansvar. Dessa mål för höjande av samhälle
            och individ förverkligas genom organisation av de undertryckta
            klassernas kamp för ekonomisk rättvisa och ändamålsenlighet, för
            upplysning och karaktärsdaning, det vill säga för ett nytt, ett
            socialismens och humanismens samhälle.
          </p>
          <pb facs="riksdagen-motions-pdf/data/1921/mot_1921__fk__175/mot_1921__fk__175-006.pdf"/>
          <fw xml:id="i-LZVscQWkyqHSktL8DvbcV7">
            6 Motioner i Första kammaren, Nr 175.
          </fw>
          <p xml:id="i-Hf2Ru7KE3YPe7kWsqwFBzz">
            Politiskt program.
          </p>
          <p xml:id="i-AF1GgCutaJGbziP43tU28F">
            JV AL Medborgarnas karaktärsdaning och deras personligheters
            inre utveck- ling blir en samhällsangelägenhet. Undervisning i
            social etik. Rättssyn- punkterna framhävas. — — — —
          </p>
          <p xml:id="i-h8U7aeWdVkTRj7qhnVhBk">
            XIV. De allmänna grundsatsernas hävdande av andlig frihet för
            alla samt kravet på fullständig yttrande-, tryck-, församlings-,
            förenings- och de- monstrationsfrihet gälla självfallet främst
            inom partierna. Diskussionsfriheten inom partiernas tidningar
            är ett folkets och ej ett redaktionernas privilegium. Rörande
            de demokratiska principernas i de allmänna grundsatserna för-
            verkligande dels i partiets inre organisation och dels även i
            dess taktik genom förenande av omtanke för varje detalj (dagspolitisk)
            med rationellt tillgodo- seende på en gång av många sammanhörande
            detaljer (idépolitik), därom gälla särskilda för partiet antagna
            demokratiska grundlagar.
          </p>
          <p xml:id="i-QJeG18jV5zAM7cPnCGvW4q">
            Demokratiska grundlagar.
          </p>
          <p xml:id="i-D1V7T65JEtY4giJRpiKghi">
            All historia, folkens och folkpartiernas, visar att folkväldens
            huvudfara varit icke blott förklarade motståndare utan lika mycket
            och ofta fastmer den i dess sköte så småningom uppväxande byråkratin.
            En folkrörelses med- lemmar måste i regel utse företrädare till
            att verkställa fattade beslut. Före- trädaren förvärvar under
            verkställandet av menighetens beslut större färdig- het i denna
            sin verksamhetsgren än den enskilde medlemmen. Denna ökade färdighet
            och detaljkännedom frestas han sedan använda vid allmänna besluts
            fattande för att prägla beslutet med sin personliga vilja i enlighet
            med sitt personliga intresse. Denna börjande maktställning söker
            han sedan utbygga och befästa. Rörelsen växer. Omkring ledaren
            samlas efterhand villiga medhjälpare, vilkas uppfattningar under
            trycket och inflytandet av ledarens vilja sammansmälter med dennes.
            Ofta börja de senare i det fördolda å sin sida leda ledaren, vilken
            i sin växande imperialism allt mer behöver personligt stöd samt
            tager intryck av smickret och de trägna bemödandena att befästa
            på alla sätt den översta ledningens maktställning. Byråkratien
            och oligarkien införlivas, i början omärkligt men icke därför
            mindre säkert, som viljebestämmande moment i folkrörelsen, präglande
            alla dess beslut och handlingar. &lt;Auktoritetstron smyger i
            byråkratins spår och möjliggör för denna att i stället för programs
            och stadgars klara bud arbeta för vad ledningen inför den auktoritetstrogna
            massan anser sig kunna påstå att man kan läsa ut ur, bakom och
            mellan raderna i stadgarna och programmen. Mot det sålunda uppkommande
            byråkratiska systemet och fåväldet upp- växer en opposition. Striden
            mellan denna och ledningen tar fart och av- göres icke med hänsyn
            till programmets innehåll utan efter ledningens dekre- ter och
            hårddragna tolkningar, så vida ej ledningen sätter sig över både
            pro- gram och tolkningar och på egen hand leder in rörelsen på
            en helt annan
          </p>
          <pb facs="riksdagen-motions-pdf/data/1921/mot_1921__fk__175/mot_1921__fk__175-007.pdf"/>
          <fw xml:id="i-7uUh1AtzvUCHaWToDzHzQg">
            Motioner i Första kammaren, Nr 175. 7
          </fw>
          <p xml:id="i-3QRnQVvqNPoGDEsWvNXR3t">
            väg än den programmet uttolkar. Den ställer i detta avseende
            kongressen, som är folkrörelsens högsta myndighet, inför redan
            fullbordade fakta för att sedan, med hot om att i annat fall lämna
            sina befattningar eller andra ulti- mata, avtvinga den i auktoritetstro
            fångna representationen, som lärt sig hålla ledarna för oumbärliga,
            ansvarsfrihet för även de mest uppenbara pro- grambrott och utfästelser.
            Så rustad med folkets förklarade förtroende går ledningen över
            till att anfallsvis nedbryta folkmakten. Opponenterna förklaras
            för rörelsens fiender och anmodas försvinna ur den folkrörelse
            de ägnat sin bästa kraft. Vilja de ej godvilligt gå, skaffar man
            sig snart av den huvudsakligen av funk- tionärer bestående representationen
            fullmakt att utesluta dem. All kritik tystas i den mån det för
            en medlem innebär livslång förföljelse från ledningens sida att
            utöva kritik. Massorna instrueras i önskvärd riktning genom press
            och styrelser och undandragas verklig upplysning om realiteterna.
            Här som alltid besannas det gamla ordet att härskare frukta icke
            folkets okunnighet, men framför allt dess intelligens. Får en
            sådan ledning, såsom vanligen sker, samtidigt i riksdagen in-
            flytande på 1iksärendenas gång, bliva dess skadliga verkningar
            ännu mer ödes- . digra och kunna bringa en folkmakt till fullständig
            undergång. Därför måste den socialdemokratiska vänstern, vis av
            erfarenheterna inom andra partier, skapa garantier till skydd
            mot varje utveckling inom par- tiet i riktning av envälde, fåvälde
            och byråkratisk maktfullkomlighet. Till värn om de demokratiska
            principerna inom den socialdemokratiska vänstern fastslås sålunda
            följande grundlagar:
          </p>
          <p xml:id="i-6osUNo2pA948S8yuiRGsQr">
            $ 1. Hos partiets djupa leder, icke hos några överledare, skall
            ledningen och avgörandet ligga. Partiets förtroendemän äro folkets
            jämlikar och tjänare, icke dess herrar.
          </p>
          <p xml:id="i-GJHmWNRwiETstZTJpDB7gf">
            $ 2
          </p>
          <p xml:id="i-HBak4qTG8bxsRF8c1hytAQ">
            Medlemmarnas samhörighet bygges på överensstämmelse i åskådning,
            närmare angiven i partiets allmänna grundsatser och politiska
            program, och icke på maktspråk. Deras solidaritetsplikt ligger
            i frivillig nitälskan för ge- mensamma sakuppgifter och obrottslig
            aktning för andras övertygelse.
          </p>
          <p xml:id="i-Phxfdrec5EodsaCHiGvc5W">
            $ 3.
          </p>
          <p xml:id="i-DUQU3Mf2QJB7ybVsiejyJU">
            Inom partiet skall yttrande-, tryck-, församlings-, förenings-,
            demonstra- tions- och valfrihet vara högsta lag — den första förutsättningen
            för befogen- het att krära dessa rättigheters upprätthållande
            annorstädes. En majoritet har följaktligen ingen rätt att påtvinga
            andra medlem- mar sina meningar att hävdas såsom även de senares
            egna åsikter. Varje medlem inom partiets olika instanser är obetaget
            att göra de framställningar, vartill han finner sig uppfordrad
            av partiprogram och principer. Ingen må under några förhållanden
            förmenas att föra talan för antagna programpunkter eller kongress-
            och folkomröstningsuttalanden.
          </p>
          <pb facs="riksdagen-motions-pdf/data/1921/mot_1921__fk__175/mot_1921__fk__175-008.pdf"/>
          <fw xml:id="i-5L22iPiCaVw6By96GELvXQ">
            8 Motioner i Första kammaren, Nr 175.
          </fw>
          <p xml:id="i-FfB1TBpp7UsCRsHpUSnLmj">
            $ 4,
          </p>
          <p xml:id="i-2cehMAQhr1QXgokY53yvSf">
            Hemlig diplomati bör icke förekomma inom partiet. Offentlighet
            måste i möjligaste mån prägla partiets verksamhet. I överensstämmelse
            härmed förklaras uttryckligen, a tt riksdagsgruppens och dess
            arbetsutskotts protokoll och handlingar skola självfallet vara
            till- gängliga för kongressen samt att framställningar till partiet,
            dess underav- delningar och funktionärer av alla slag, dessas
            definitiva beslut och proto- koll över slutliga förhandlingar
            skola vara tillgängliga för varje medlem av partiet, som ock skall
            äga rätt att taga avskrift. Undantag från dessa föreskrifter må
            äga rum, när ett beslut föreligger därom för särskilt fall eller
            ett offentliggörande uppenbarligen skulle för någon viss händelse
            ej lämpligen kunna äga rum. Vägras av sistnämnda an- ledning tillgång
            till en handling och anser den, som begärt del av densamma sig
            hava verkligt fog för missnöje med denna vägran, må han underställa
            saken till programutskottet, vars avgörande skall lända till efterrättelse,
            kon- gressen obetaget att i sista hand yttra sig över saken.
          </p>
          <p xml:id="i-JvxmEBtSdx11Jsq3j4CxcJ">
            $ 5.
          </p>
          <p xml:id="i-9FC59R75LrUQ2tosLiefgz">
            Partiet har ej bruk för någon ordförande för partiet i sin helhet.
            Inom partiets riksdagsgrupp skall årligen tillsättas ett arbetsutskott.
            Ingen må tillhöra utskottet längre tid än två år å rad. Förutvarande
            medlem, som näst föregående år ej tillhört utskottet, kan ej omväljas
            till samma befatt- ning förr än efter ytterligare två mellanliggande
            års förlopp. Inom partiet bör i övrigt i möjligaste mån iakttagas,
            att ordförande- skap omväxlar och ej förenas med annan viktig
            partibefattning, särskilt ej med redaktörskap i någon till partiet
            ansluten tidning.
          </p>
          <p xml:id="i-PZxj7iDXYur2KqFzJqwj7V">
            $ 6.
          </p>
          <p xml:id="i-YYffjCExCgzaByoA13VgDm">
            Partiets tidningar skola beflita sig om att söka främja sanningen
            allena, objektivt och rättvist återgiva och bedöma åsikter, handlingar
            och förhål- landen, aldrig vränga en sak eller främja orätt för
            vänskap, avund, illvilja eller räddhåga samt i övrigt av sitt
            självansvar känna sig uppfordrade till ett rätt främjande av allas
            yttrande- och tryckfrihet. Varje tidnings redaktion bör stå i
            noggrann rapport med sina uppdrags- givare. Den skall i tidningen
            giva utrymme ej blott för sina egna utan lika mycket för andra
            partimedlemmars meningar samt objektivt utan censur till läsekretsens
            kännedom bringa även politiska motståndares verkliga uppfatt-
            ningar och avsikter. Ej må under någon förevändning en redaktion
            upphäva sig till herre över tidningen eller dess spalter och därigenom
            skapa en opinion emot demo- kratiska principer och programmets
            grundsatser.
          </p>
          <p xml:id="i-D3Xm9AHxQr7HeK9VidUScs">
            $ 7.
          </p>
          <p xml:id="i-KzuSriqJBzDdviepup1p2c">
            Ej må partiets arbetsutskott, riksdagsmannagruppen eller någon
            annan avdelning av partiets organisation eller någon partiets
            tjänsteman, förtroende-
          </p>
          <pb facs="riksdagen-motions-pdf/data/1921/mot_1921__fk__175/mot_1921__fk__175-009.pdf"/>
          <fw xml:id="i-So41DMwhq7pMVSkZbFz8xm">
            Motioner i Första kammaren, Nr 175. 9
          </fw>
          <p xml:id="i-MRD6r46DyzUJVmFLcc4KkT">
            man eller medarbetare i pressen med sin myndighet obehörigen
            påverka valen till riksdagen eller partiets kongress och andra
            dess instanser för att få dessa val inom partiet att gå i en för
            sig eller sin särskilda mening gynnsam rikt- ning. Låter någon
            sådant komma sig till last, skall han, såvitt rörer befatt- ning
            inom partiet, kunna av kongressen avsättas från densamma.
          </p>
          <p xml:id="i-SXtLZQqrw7mEcwPeTJj2sC">
            $ 8.
          </p>
          <p xml:id="i-5zcDvqvRpECY5UBWSM1XnS">
            Ej må någon organisation, styrelse eller medlem inom partiet
            genom någon kupp eller annan odemokratisk åtgärd förskaffa sig
            otillbörligt in- flytande eller genom hot om avgång eller andra
            påtryckningsmedel framställa ultimatum eller andra liknande förslag
            för att därmed söka genomdriva sin vilja eller tillskansa sig
            makt. Endast med skäl och bevis, icke genom något slag av våld,
            hot, list, censur eller annat förtryck, må man verka inom partiet
            för sin mening och sin sak.
          </p>
          <p xml:id="i-Ev4QKP9e5NMCX8PDNbZt32">
            $ 9.
          </p>
          <p xml:id="i-HDK84w9nbgkhjRW6dkg3qC">
            Suveräniteten inom partiet tillkommer det till partiet anslutna
            folket. Om minst 500 partimedlemmar inom en eller flera lokalorganisationer
            hos arbetsutskottet skriftligen påkalla en frågas avgörande genom
            allmän omröstning inom partiet (initiativ), skall sådan folkomröstning
            äga rum. Sättet för omröstningen behandlas vid av lokalorganisationerna
            utlysta möten och omröstningen verkställes på sätt vid dessa möten
            beslutas, därvid högsta lag bör vara att med oväld bereda samtliga
            medlemmarna bästa tillfälle att deltaga i omröstningen. Arbetsutskottet
            och programutskottet kunna vid gemensamt samman- träde även för
            sin del besluta, att viss fråga skall avgöras genom allmän folk-
            omröstning (referendum). För att folket skall kunna bliva i tillfälle
            att tänka självt och med veder- häftighet utöva sin suveränitet,
            måste det vara upplyst. Vanligen äger folket till skillnad från
            byråkratin kännedom om de mänskliga behoven (sakkun- skap). Däremot
            är det mindre kunnigt i de tekniska förutsättningarna för ett
            beslut (teknisk kunskap). Vid utlysandet av folkomröstning (initiativ
            eller referendum) bör i möjligaste mån helst genom upplysningsskrifters
            utsän- dande till varje röstande eller, om ekonomien ej tillåter
            det, på annat över- komligt sätt objektiv kunskap i ämnet meddelas,
            med rätt för olika meningar att komma till tals även med egna
            ord.
          </p>
          <p xml:id="i-9jJsrbsuPMwEhME2t59Ae">
            $ 10.
          </p>
          <p xml:id="i-Y5sBBEM3vYbrwxoqDsKik2">
            Där folkomröstning ej äger rum, tillkommer avgörandet en av valda
            ombud sammansatt kongress. Om dess organisation givas bestämmelser
            i stadgarna. Vid kongressen kunna interpellationer framställas.
          </p>
          <p xml:id="i-W4pU9u5Y5N4CrpaRk8UQVH">
            Bihang till riksdagens protokoll 1921. 3 saml. 57 häft. (Nr 175.)
            2
          </p>
          <pb facs="riksdagen-motions-pdf/data/1921/mot_1921__fk__175/mot_1921__fk__175-010.pdf"/>
          <fw xml:id="i-PXqQLLZg98vgSPRnApo2iz">
            10 Motioner i Första kammaren, Nr 175.
          </fw>
          <p xml:id="i-Pz7zitxW918ad7htEyDgGH">
            $ 11.
          </p>
          <p xml:id="i-3mMnso7MpwReA5KsZnn5hw">
            Kongressen utser för tiden, till nästkommande kongress sammanträder,
            ett representantskap, ett arbetsutskott och ett programutskott.
            För arbetsutskottets och representantskapets uppgift, sammansättning
            och verksamhet givas närmare bestämmelser i stadgarna. Programutskottet
            skall hava till uppgift att avgiva yttrande över för- slag till
            ändring i partiets program och grundlagar, föreslå av eget initiativ
            sådana ändringar, som utskottet finner nödiga och nyttiga; upptaga
            klago- mål över påstådd olaglighet vid val av kongressen samt
            utöva den befogenhet som i $ 12 omförmäles. Programutskottet består
            av fem ledamöter. Utskotten välja inom sig ordförande och fördela
            i övrigt arbetet mellan medlemmarna. Vad i $ 5 stadgats i fråga
            om den tid, under vilken person kan inom riksdagsgruppens arbetsutskott
            och programutskott utses till ledamot och ord- förande, gäller
            även för arbetsutskottet och programutskottet; dock kan, när särskilda
            skäl därtill anses föreligga, avvikelse därifrån beträffande dessa
            senare två utskott få äga rum, därest kongressen därom fattar
            särskilt beslut.
          </p>
          <p xml:id="i-WHD8WxzLeX3V2FC2NZfnST">
            $ 12.
          </p>
          <p xml:id="i-DyiXyWoKt5aiVzEpsNF5rV">
            Programutskottet åligger särskilt övervaka att partiets program,
            grund- lagar och stadgar hållas i obrottslig helgd. Inför utskott
            kan en var föra talan, som anser, att program, grundlagar eller
            stadgar blivit uppenbarligen överträdda eller enskilds rätt som
            parti- medlem åsidosatts av något partiets arbetsutskott, riksdagsgrupp,
            styrelse, tidningsredaktion, funktionär eller partirepresentant
            av vad slag han vara må. Utskottet äge ock av eget initiativ upptaga
            dylikt ärende. Efter att hava inhämtat yttrande av den, mot vilken
            anmärkning före- kommit, skall utskottet fatta beslut i ärendet.
            Grundar sig överträdelse, som enligt utskottets uppfattning är
            bevislig, på oaktsamhet eller överilning, och kan den ej anses
            vara av äventyrligare beskaffenhet, må utskottet stanna vid att
            delgiva vederbörande sin uppfattning. Anser det åter, att i något
            fall framkommit sådana skäl och bevis, att de tydligen vittna
            om äventyrlig brist i demokratiskt sinnelag eller eljest förakt
            för partiets grundsatser, då skall det utan tvekan framlägga saken
            i hela dess omfattning inför kongressen, vilken må besluta, huruvida,
            så vitt på den ankommer, den anklagade skall erhålla vänlig förmaning
            eller, om så anses nödigt, skiljas från sitt förtroendeuppdrag.
            Utskottet skall också vara förlikningsnämnd vid tvister inom partiet,
            där så påkallas eller av utskottet självt anses tjänligt. Kongressen
            skall inom programutskottet utse en medlem och en supple- ant
            att å tid, då detta ej är samlat eller ej utan svårighet kan sammankallas,
            utöva den befattning, som enligt denna $ tillkommer utskottet,
            för den hän- delse ärendet är av ringare beskaffenhet eller ej
            lämpligen kan uppskjutas, till dess utskottet sammanträder. Vad
            ovan sagts om utskottets befogenhet i dylika mål, gäller även
            för denne ledamot av utskottet. Utskottet må kunna för sin ovannämnda
            ställföreträdare utfärda instruktion.
          </p>
          <pb facs="riksdagen-motions-pdf/data/1921/mot_1921__fk__175/mot_1921__fk__175-011.pdf"/>
          <fw xml:id="i-TDoD95jiCbfbdBp2H4HhUn">
            Motioner i Första kammaren, Nr 175. 11
          </fw>
          <p xml:id="i-Rd1F2EEC4Moz2aSkKKFuAD">
            $ 13.
          </p>
          <p xml:id="i-YbfMzLPTqVgWo8gquiVrV7">
            Inom partiet och dess avdelningar gäller allestädes, att, om
            på en gång skola utses två eller flera till något uppdrag, skall
            valet, därest någon begär det, förrättas efter följande proportionella
            valmetod: Namnen uppföras å valsedel i en följd, det ena efter
            det andra. Äro å en valsedel upptagna flera namn än som skola
            väljas, anses de sista övertaliga namnen såsom obefintliga. Valsedel,
            som lyder å färre namn än ovan sagts, vare ändock giltig. Vid
            sammanräkningen gäller varje valsedel med hela sitt röstvärde
            för det första, med halva röstvärdet för det andra, med en tredjedel
            av röstvärdet för det tredje å densamma upptagna namnet och så
            vidare enligt samma grund. De personer, som sålunda erhållit högsta
            röste- talen, äro till det antal, som skola väljas, utsedda.
          </p>
          <p xml:id="i-XuzvKH4LX8Pk9yQTnPVTZx">
            $ 14.
          </p>
          <p xml:id="i-2B3wDVEspTarDywA9VcTb9">
            Betingelsen för demokratisk opinionsbildning och en därur framgången
            demokratisk världsordning måste vara att i anslutning till naturens
            anvis- ningar de värmande, vägledande idealen (maximiprogrammen)
            även göras till föremål för omedelbar politisk uppmärksamhet.
            I partiets politik inom såväl som utom riksdagen bör därför: 1)
            omtanken för varje detalj (dagspolitik) förenas med ett bemödande
            att på en gång tillgodose många sammanhörande detaljer (idépolitik);
            2) den mänskliga viljans betydelse för skapandet av nya verkligheter
            icke förbises för underkastelse under miljöns växlingar.
          </p>
          <p xml:id="i-6UaEARYiPxJ6bvMQLAFwpj">
            $ 15.
          </p>
          <p xml:id="i-GLt7TPxu7RYUrUZaDuPp4J">
            Dessa grundlagar kunna vid en kongress förses med tillägg eller
            ändring, som med minst nio tiondelar av de avgivna rösterna anses
            ound- gängliga för tillämpningen av givna stadganden. I övrigt
            kunna grund- lagarna ej upphävas eller förändras, med mindre två
            på varandra följande kongresser så besluta.
          </p>
          <p xml:id="i-nciAVgsbPC92ywHNsgGAX">
            Åven detta försök till en realdemokratisk partiförfattning går
            nu emot sitt skeppsbrott. Den första grundstötningen skedde redan
            vid partiets senaste kongress. Om en månad är det sannolikt endast
            några vrakspillror kvar på stranden. Det utkast åtminstone till
            revision av de demokratiska grundlagarna, som ,utarbetats av ledningen,
            presenterar dem i form av en grushög, där en eller annan förvittrad
            bit av en kapitäl sticker fram ur den fullständiga förödelsen.
            Åven här är denna partiförfattnings återställande på denna punkt
            till likvärdighet med de andra intressepartiernas materialistiska
            konsti- tutioner icke ett verk av de mänskliga behoven inom socialdemokratien.
            Det är en skapelse av läran. I detta raseringsarbete kommer befallningen
            nu ifrån öster. Lenin fällde en gång ett ord om, bland andra,
            de svenska vänstersocialisterna: »Vi måste leda dem, och det vore
            ett brott
          </p>
          <pb facs="riksdagen-motions-pdf/data/1921/mot_1921__fk__175/mot_1921__fk__175-012.pdf"/>
          <fw xml:id="i-ykFgzM8VBzxedW4uA18wE">
            12 Motioner i Första kammaren, Nr 175.
          </fw>
          <p xml:id="i-UderxBrTyvqafbqEop7cxo">
            emot dem, om vi icke gjorde det». Uti detta yttrande röjer sig
            väsens- skillnaden mellan de gamla intressepartiernas enkönade
            författningar och den svenska socialdemokratiska vänsterns tvåkönade
            författning av 1917. För den senare är en dylik åskådning främmande.
            Den menar tvärtom: »vi måste göra allt för att bereda varje människa
            möjligheter till självständighet, och det vore ett brott emot
            människorna, om vi icke gjorde det. Vid kongressen i Moskva sommaren
            1920, uttalade Zinovjeff en befallning till den socialdemokratiska
            vänstern i Sverige att bryta ned sin författning av år 1917 och
            grusa allt i vad den höjer sig över den ryska. Det är påtagligt,
            att vi misstagit oss på vår förmåga att kunna vänta något av intressepartier.
            De synas aldrig kunna föra någon mänsklighet in i den drömda hamnen.
            I vår längtan efter en konstitution, som ger ett löfte och en
            vägledning härom, utforma sig stridslinjerna således nu på en
            horisontel front nerifrån och uppåt. Där nere de meniges samlade
            förnimmelser i tillåtna ögonblick av samvetets krav. Där ovanför
            intressepartierna eller, såsom de själva helst nu vilja hava det,
            deras hövdingar så- som ensamma målsmän för den underkuvade partimassan.
            För svenska förhållanden mötas alla små förtvivlade ansatser här
            och var till en samvetsfront följaktligen av det på denna punkt
            oupplösligt förenade broderskapet mellan samtliga intressepartiernas
            spetsar. Det kan dock icke komma i fråga att i lösningen av denna
            konflikt gå upp i före- bråelser, därför att partipolitiken slagit
            oss alla till slantar. Den nästa förhoppningen måste inriktas
            på utvägar att bereda vår bättre män- niska på alla händer möjligheter
            att frigöra sig från intresseskapet och samla sig om det verkliga
            broderskapet. Det har som sagt varit ett misstag att vänta för
            mycket av intresse- partierna. Däremot kan det väl icke vara ett
            felsteg att hoppas något av en statlig konstitution, som omfattar
            oss alla. Experimentet med intresse- partier såsom bärare av en
            mänsklig författning med en motsvarighet i individens egen värld
            är avslutat åtminstone i denna lilla vrå av världen. Låtom oss
            nu vända oss till statsförfattningen och söka lyfta den upp till
            dess verkliga uppgifter. Innehållet i en sådan författning ligger
            i sakens egen natur. Det bör självfallet skrivas fylligare och
            på annat sätt än som försökts i före- nämnda partiförfattningar.
            Det gäller att låta de obestridliga sanningarna (söndagsprogrammen)
            upphöra att vara ett skådespel och låta dem rycka oss närmare
            i vårt dagliga politiska arbete såsom till en början en oroande
          </p>
          <pb facs="riksdagen-motions-pdf/data/1921/mot_1921__fk__175/mot_1921__fk__175-013.pdf"/>
          <fw xml:id="i-85v7sjs9ALEt9QswjcQmjB">
            Motioner i Första kammaren, Nr 175. 13
          </fw>
          <p xml:id="i-25gL9AFkBzUCNrBv1KhFw8">
            och upplösande faktor i intressenas kamp och uträkningar. På
            detta sätt möjligen kan den nya vägledningen sedan i sin mån alltmer
            bliva normerande först i smått och sedan i stort för oss alla,
            i stället för att den nu ej är det för någon. Problemet har en
            särskild aktualitet just nu. Den ekonomiska världsordning, som
            i sin mån bidrog till kriget, hade profiten och arbets- tvånget
            till drivkrafter för produktionen. Denna blev därigenom ofantlig
            till omfattningen men nedbrytande för de festa individers behov
            av en trygg mänsklig existens och för allas karaktär. Nu har den
            väster- ländska kulturen inget annat slutligt botemedel därför
            än progressiv be- skattning, konjunkturvinstbeskattning och arvsbeskattning.
            Man reflek- terar därvid icke över, att samtidigt som man fortgår
            på denna väg upp- hävas även de gamla produktionsanledningarna
            och utsina småningom skattekällorna. Detta måste väl dock vara
            oundvikligt, ifall en systemför- ändring skall äga rum. Vad finnes
            då att sätta i stället? Ingenting annat än pliktuppfyllelsen i
            arbetet. I stället för att samtigt förbereda denna nya epok, skynda
            sig de båda svenska socialdemokratiska partierna att falla det
            gamla systemet, den ekonomiska liberalismen och industrialismen,
            i armarna genom att ur sina författningar utplåna det första försöket
            att i dem finna rotfäste även för självansvaret och samvetspolitiken.
            Det är hög tid, att pliktbegreppet begynner att bli officiellt.
            Såsom en opinionsyttring i detta avseende tillåter jag mig hemställa:
          </p>
          <p xml:id="i-976nzm6cFdTc4qT86RdfEY">
            att riksdagen ville hos regeringen begära ett över- vägande,
            huruvida och i vad mån landets nuvarande grundlagar med deras
            formella föreskrifter, som måste bokstavligen iakttagas, kunde
            fullkomnas med en ny grundlag, innehållande andliga grundsatser,
            som böra i statslivet frivilligt efterlevas.
          </p>
          <p xml:id="i-LN3uQbzHovLuoH1fQBAEbn" type="date">
            Stockholm den 20 februari 1921.
          </p>
          <div xml:id="i-HRbd9Nnacw1KGS5Z7VBYER" type="signatureBlock">
            <p who="i-XzSzFtnrtwQBSXHVwVhrCf" type="signature">
              Carl Lindhagen
            </p>
          </div>
          <p xml:id="i-QF9YvS398ChkvS3eGY3YAr">
            Bihang till riksdagens protokoll 1921. 3 saml. 57 häft. (Nr 175).
            3
          </p>
        </div>
      </div>
    </body>
  </text>
</TEI>
