<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1935/mot_1935__fk__304/mot_1935__fk__304-001.pdf"/>
      <div type="motHeader" xml:id="i-73esEfrwv9U3PQDjagsZaS">
        <div type="motTitle" xml:id="i-3s3BRgPJ2nQyJ2zRBFqShT"/>
        <div type="motSubmissionInfo" xml:id="i-CccuWgvK8sFbD7KAat5qb3"/>
      </div>
      <div type="motBody" xml:id="i-VNcQxnRcD4z8vyNPmUtWTR">
        <div xml:id="i-2MQ9JtFHSd5WUx5jrG7Vh4">
          <p xml:id="i-3EfxJrGccHr5DkePiNRAPz">
            Motioner i Första kammaren, Nr 304. 15
          </p>
          <p xml:id="i-TTuF17fr9FUCzeZtebsbAD">
            Nr 304.
          </p>
          <p xml:id="i-Hp3Rx1kXP64hmtLJDA3gn2">
            Av herrar Thelin och Nylander, i anledning av Kungl. Maj:ts proposition
            angående omorganisation av läns- arkitektsinstitutionen m. m.
          </p>
          <p xml:id="i-LT75gowo3jjCpMS1Js4ShS">
            Det riksdagen nu förelagda förslaget till utbyggnad av länsarkitektinstitu-
            tionen (proposition nr 190) förutsätter, att kostnaderna delvis
            skola finansieras med s. k. granskningsavgifter. Dessa skulle
            uttagas för av länsarkitektinstitu- tionens tjänstemän å tjänstens
            vägnar företagen granskning av vissa ärenden. I propositionen
            konstaterar departementschefen, att förslaget om gransknings-
            avgifter i allmänhet tillstyrkts eller lämnats utan erinran, »om
            än från några håll betänkligheter bland annat av principiell art
            blivit anförda». De princi- piella betänkligheterna hava tydligen
            icke tillerkänts någon större vikt. Det må erinras därom, att
            kommunerna, som skola erlägga dessa avgifter, icke haft tillfälle
            att yttra sig i ärendet. De skulle, om förslaget antoges, så-
            ledes komma att åsamkas kostnader, om vilkas skälighet de icke
            tillfrågats. För städernas del bereddes visserligen Svenska stadsförbundets
            styrelse till- fälle att yttra sig om den förnyade utredningen
            i fråga om länsarkitektinstitu- tionen. Den fastställda remisstiden
            gav emellertid icke förbundsstyrelsen möjlighet att sätta städernas
            fullmäktige i tillfälle att säga sin mening. För att byggnadsnämnderna,
            som kunde förutsättas mest lämpade att bedöma av- gifternas storlek,
            skulle få tillfälle därtill, översändes emellertid från för- bundet
            till byggnadsnämnder i städer med minst 5,000 invånare det före-
            liggande förslaget till taxa å granskningsavgifter. Inalles inkommo
            yttranden från 29 städer. Dessa yttranden överlämnades till kommunikationsdeparte-
            mentet i samband med yttrandet från stadsförbundets styrelse.
            De flesta av de ifrågavarande byggnadsnämnderna avstyrkte avgiftsbeläggningen
            av rent principiella skäl. I de fall, då nämnderna icke motsatte
            sig avgifterna, synes skälet genomgående varit en önskan att få
            till stånd en behövlig utvidgning av länsarkitektinstitutionen
            och en farhåga, att detta icke läte sig göra med mindre kommunerna
            underkastade sig dessa avgifter. I sitt yttrande gjorde stadsförbundets
            styrelse beträffande granskningsavgifterna följande uttalande.
            »För egen del har styrelsen redan i sitt tidigare yttrande förklarat
            sig finna en utbyggnad av länsarkitektinstitutionen önskvärd även
            från kommunernas synpunkt. Styrelsen har icke heller haft något
            att invända mot, att denna ut- byggnad delvis finansierades genom
            avgifter för arbeten, som arkitekterna ifråga vid sidan av sitt
            granskningsarbete förutsattes utföra åt bland annat de kommunala
            myndigheterna på dessas begäran. Men därifrån är steget långt
            till ett uttagande av granskningsavgifter för det arbete, länsarkitekterna
            såsom statens tjänstemän utföra till följd av stadganden i allmän
            författning. Slår man en gång in på denna väg, är det fara värt,
            att granskningsavgifterna åter- komma även på andra områden. Upptager
            man avgifter för länsstyrelsernas
          </p>
          <pb facs="riksdagen-motions-pdf/data/1935/mot_1935__fk__304/mot_1935__fk__304-002.pdf"/>
          <p xml:id="i-NyJCaMQEy6oFeVJjciEPUE">
            16 Motioner i Första kammaren, Nr 304.
          </p>
          <p xml:id="i-MFYLg6HE8fudp41g6MXMyp">
            prövning av de på byggnadsstadgan grundade byggnadsordningarna,
            torde det i framtiden icke te sig så mycket orimligare, att granskningen
            av lokala före- skrifter enligt brandstadga, hälsovårdsstadga
            och ordningsstadga också avgifts- belägges. Den företages ju formellt
            hos en och samma myndighet, nämligen länsstyrelsen. Att en särskild
            expert anses påkallad för granskningen av bland annat byggnadsordningarna
            torde i och för sig icke motivera, att kommunerna skola bidraga
            till dennes avlöning. Vad angår brandanordningarna kräva för övrigt
            dessa av granskningsmannen en speciell sakkunskap av samma art
            som byggnadsordningarna. Belägger man granskningen hos länsstyrelserna
            med avgifter, kan nästa steg vara en liknande avgiftsbeläggning
            för kungl. bygg- nadsstyrelsens del. Att man icke nu dragit denna
            konsekvens synes otvetydigt visa, att de föreslagna granskningsavgifterna
            denna gång endast haft till ända- mål att möjliggöra utbyggandet
            av länsarkitektinstitutionen utan alltför stora kostnader för
            statsverket. För många ärenden äro länsarkitektkontoren endast
            en anhalt på vägen till kungl. byggnadsstyrelsen. Om länsarkitektens
            avgifts- belagda granskning i något fall skulle leda till anmärkningar,
            som sedermera underkännas av byggnadsstyrelsen, torde ett sådant
            förhållande knappast göra avgiftssystemet populärt. När man åberopar
            byggnadsnämndernas avgifter för ritningsgranskningen såsom ett
            skäl för det nu föreliggande förslaget, torde det icke få förbises,
            att den enskilde byggherren har ett ekonomiskt intresse av sitt
            byggnadsföretag, medan en kommun, som framlägger förslag, exempelvis
            till en ändrad stadsplan, ofta för egen del icke har något ekonomiskt
            intresse av detsamma. Ett alldeles särskilt skäl för stadssamhällena
            att just nu motsätta sig de föreslagna granskningsavgifterna synes
            föreligga med hänsyn till den pågående utvecklingen av stadsarkitektinstitutionen.
            Den nya byggnadsstadgan har som bekant skärpt fordringarna på
            sakkunnigt biträde åt byggnadsnämnderna, om än — i överensstämmelse
            för övrigt med yrkande från styrelsens sida — stads- arkitektinstitutionen
            icke gjorts obligatorisk. För de samhällens vidkommande, där en
            egen stadsarkitekt icke kan ifrågakomma, söker man nu mångenstädes
            uppnå ett samarbete mellan olika närgränsande samhällen för anställande
            av gemensamma arkitekter. Efter denna linje ha kungl. byggnadsstyrelsen
            och olika länsstyrelser sökt lösningen. Så långt det varit möjligt
            ha från stadsför- bundets sida dessa strävanden understötts. Hela
            detta vidlyftiga organisations- arbete är emellertid ännu i sin
            början och har hittills lett till slutliga resultat endast i ett
            mycket begränsat antal fall. Det är dock uppenbart, att de nya
            bestämmelserna om sakkunniga biträden åt byggnadsnämnderna komma
            att till- skynda stadssamhällena icke så obetydliga utgifter för
            anskaffande av kompe- tent arkitekthjälp. I detta läge vill det
            synas särdeles omotiverat, att kommu- nerna skulle påläggas kostnader
            för den ytterligare sakkunskap, statens myndigheter finna sig
            behöva för fullgörande av sin i allmänna författningar fastslagna
            skyldighet att granska vissa kommunala beslut. Att man just nu,
            då kommunerna tillföras större sakkunskap på området, skulle börja
            uttaga avgifter för en tidigare avgiftsfri granskning, synes i
            högsta grad omotiverat. Det synes föreligga fullgoda skäl att
            från kommunalt håll ställa sig av-
          </p>
          <pb facs="riksdagen-motions-pdf/data/1935/mot_1935__fk__304/mot_1935__fk__304-003.pdf"/>
          <p xml:id="i-EYCMD4EawefP6kAtyJK4QM">
            Motioner i Första kammaren, Nr 304. 17
          </p>
          <p xml:id="i-DcMKEKu6R2tXxbwUZtK9WV">
            visande mot det framkomna förslaget till granskningsavgifter.
            Detta gäller även om avgifterna få anses hava en relativt ringa
            ekonomisk innebörd. Med hänsyn till bostadsmarknaden måste också
            varje fördyrande av byggnadskost- naderna anses ovälkommet ur
            kommunal synpunkt.» Att farhågorna för en utsträckt tillämpning
            av granskningsavgifterna ej varit obefogade framgår redan av det
            förhållandet, att propositionen, i olikhet med det förslag som
            legat till grund för densamma, upptagit gransknings- avgifter
            även för Stockholms del, ehuru i huvudstaden ingen länsarkitekt
            skulle vara anställd. Steget från länsstyrelserna till byggnadsstyrelsen
            är i detta fall redan taget. Den fråga, som här föreligger, är
            av stor principiell betydelse. Staten har förbehållit sig rätt
            att granska vissa av kommunerna jämlikt stadsplane- och byggnadslagstiftningen
            fattade beslut. Det förutsättes i författningarna, att denna granskning
            verkställes bland annat av länsstyrelserna, d. v. s. statens egna,
            av statsmedel avlönade organ. Finna statsmakterna, att länsstyrelserna
            för sitt granskningsarbete behöva biträde av länsarkitekter, synes
            det böra vara statens sak att avlöna dessa. Den omständigheten,
            att en utvidgning av läns- arkitektinstitutionen ställer sig dyrbar,
            kan icke utgöra en skälig grund för brytande av den hittills tillämpade
            principen, att staten själv svarar för de kostnader, granskningen
            ifråga medför. Med hänvisning till ovanstående tillåta sig undertecknade
            hemställa,
          </p>
          <p xml:id="i-McgzUgx6jLTLxUky82D3BB">
            att riksdagen ville avslå det i kungl. propositionen nr 190 framlagda
            förslaget om granskningsavgifter till finansierandet av en utbyggnad
            av länsarkitektinstitutionen.
          </p>
          <p xml:id="i-WEvntkzkwLFFi6sMKried6">
            Stockholm den 22 mars 1935. Arvid Thelin. Axel Nylander.
          </p>
          <p xml:id="i-RGLThvUJK5oJiAMWQ9rg84">
            Bihang till riksdagens protokoll 1935. 3 saml. Nr 299—0304. 16986
            2
          </p>
        </div>
      </div>
    </body>
  </text>
</TEI>
