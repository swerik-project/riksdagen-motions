<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200304-SoU-00418">
  <teiHeader>
    <fileDesc>
      <titleStmt>
        <title>En äldrepolitik för kvalitet och mångfald</title>
        <author corresp="i-Dh86x4tP3poRsuGn2pQFUn">av Cristina Husmark Pehrsson m.fl. (m)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>En äldrepolitik för kvalitet och mångfald</title>
          <idno type="rdwebb">GR02So418</idno>
          <rs type="number">So418</rs>
          <orgName type="comitteeAbbreviation">SoU</orgName>
          <ref type="dokument_url_text">http://data.riksdagen.se/dokument/GR02So418/text</ref>
          <ref type="dokument_url_html">http://data.riksdagen.se/dokument/GR02So418</ref>
          <ref type="dokumentstatus_url_xml">http://data.riksdagen.se/dokumentstatus/GR02So418</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-Dh86x4tP3poRsuGn2pQFUn</idno>
            <name>Cristina Husmark Pehrsson</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-6Lf4ZWSEWXurZm4mkDAE7B</idno>
            <name>Carl-Axel Johansson</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-GuqTA1ryPxMT4VhaTEcYK3</idno>
            <name>Anne Marie Brodén</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-JSSYZnWrKjtbfWDmu1qLSb</idno>
            <name>Magdalena Andersson</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-TGAeNgQV9rZoovTn5C8JAd</idno>
            <name>Lena Adelsohn Liljeroth</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-RCNVVc6jFAU8YPdr6sW8jH</idno>
            <name>Stefan Hagfeldt</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-3rDscegcetyeCQZJ5mH5ea" type="signed"/>
        <correspContext corresp="i-3rDscegcetyeCQZJ5mH5ea">
          <note type="signatory" corresp="i-Dh86x4tP3poRsuGn2pQFUn"/>
          <note type="signatory" corresp="i-6Lf4ZWSEWXurZm4mkDAE7B"/>
          <note type="signatory" corresp="i-GuqTA1ryPxMT4VhaTEcYK3"/>
          <note type="signatory" corresp="i-JSSYZnWrKjtbfWDmu1qLSb"/>
          <note type="signatory" corresp="i-TGAeNgQV9rZoovTn5C8JAd"/>
          <note type="signatory" corresp="i-RCNVVc6jFAU8YPdr6sW8jH"/>
        </correspContext>
        <correspAction xml:id="i-3m9MCciVtfDqSWWPq39ShJ" type="referral">
          <date when="2003-10-15"/>
        </correspAction>
        <correspAction xml:id="i-5hhN6v89fuXbRnCHG36YaW" type="dismissal">
          <date when="2003-10-15"/>
        </correspAction>
        <correspAction xml:id="i-77MDY9fDtKJwyr2bJ8Frt1" type="submission">
          <date when="2003-10-07"/>
        </correspAction>
        <correspAction xml:id="i-5V5g1JsoSBfwAT3xTR9QCW" type="assigned"/>
        <correspContext corresp="i-5V5g1JsoSBfwAT3xTR9QCW">
          <ref type="assignedTo">Socialutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200304/mot_200304_So_0418/mot_200304_So_0418-0001.pdf"/>
      <div xml:id="i-G8GJZhiDy6svbeBApA9oKU" type="motHeader">
        <div xml:id="i-RvZU99B7ZiVCnuM2pLb6kJ" type="motTitle"/>
        <div xml:id="i-GhYb3gbsPWrQPbMvDpzaCD" type="motSubmissionInfo"/>
      </div>
      <div xml:id="i-47V9izxroCZmYiEEUSKhy8" type="motBody">
        <div xml:id="i-3w5K4sqqBJF1R5W2H5JAF1">
          <p xml:id="i-AWmuPZys9bP4kxonHajk7C">
            2003/04 mnr: S0418 pnr: m171
          </p>
          <p xml:id="i-YJte8yyNLNX3Qx8v8afSPy">
            Motion till riksdagen 2003/04:S0418
          </p>
          <p xml:id="i-P3pWxaYm8quFwxg9fA5q9t">
            av Cristina Husmark Pehrsson m.fl. (m)
          </p>
          <p xml:id="i-9ND2pAY67hKwXc4Zikz9UQ">
            En äldrepolitik för kvalitet och mångfald
          </p>
          <p xml:id="i-FB1HdQ1VYEe9SxtvnXtYcy">
            Motionen delad mellan flera utskott
          </p>
          <p xml:id="i-JMUJAWW1iy8CB7higLwdLG">
            Inledning
          </p>
          <p xml:id="i-6nN2RwyVfWtDHbMMkPwr7Z">
            Dagens äldreomsorg är, trots stora påfrestningar, bättre än för
            20 år sedan. Men det finns också många kvarvarande brister. Dessa
            bottnar både i att äldres behov och önskemål ännu bestäms av ett
            förlegat kollektivt synsätt på äldre och åldrandet och att de
            medicinska kunskaperna om åldrandets sjukdomar fortfarande är
            dåliga. Många äldre får inte den vård och omsorg de har rätt att
            kräva och far därför illa inom dagens hälso- och sjukvårdssystem,
            som snarare är anpassat för en gången tid. Vi menar att de många
            bristerna är en indikation på att det finns systemfel i dagens
            äldreomsorg. Kort sagt kan inte dagens organisation och finansiering
            av äldreomsorgen säkerställa en god vård för de äldre. Bortom
            år 2010 står samhället inför allvarliga utmaningar, såväl för
            samhällsmedborgarna som för de enskilda individerna. Fler äldre
            behöver vård och omsorg samtidigt som färre befinner sig i yrkesverksam
            ålder. De yngres försörjningsbörda blir tung, samtidigt som lokala
            och regionala skillnader uppstår när det gäller äldres vård- och
            omsorgsbehov. Oavsett utvecklingen av de äldres hälsa finns risker
            för obalans när allt färre skall försörja allt fler. Samtidigt
            som livslängden ökar sjunker födelse- talen. Detta hot mot de
            offentliga finanserna bör inte ignoreras. Vi anser det angeläget
            att en parlamentarisk beredning tillsätts för att, likt pensionsuppgörelsen,
            söka en samsyn över partigränserna som håller över tid och över
            val och som garanterar äldreomsorgens långsiktiga finansiering.
            Vi anser att staten i stället för kommunerna skall stå för finansieringen
            av omsorgen. Lagar som hindrar den fria rörligheten för äldre
            och sjuka måste ändras så att denna kan garanteras dem. Då blir
            också rätten till fri bosättning för personer med varaktiga och
            omfattande behov av vård och omsorg verklighet. Med en äldrepeng
            kommer äldre att kunna flytta vart de vill i landet, utan ny biståndsansökan.
            Då kommer vårdgivaren att ersättas med den kostnad som omsorgen
            om den äldre kostar. Med vårt förslag om statlig finansiering
            av äldreomsorgen blir detta möjligt. Då garanteras valfrihet,
            mångfald och kvalitet.
          </p>
          <pb facs="riksdagen-motions-pdf/data/200304/mot_200304_So_0418/mot_200304_So_0418-0002.pdf"/>
          <p xml:id="i-X9REt5dM4Es91dZNHRhMkF">
            2003/04:S0418
          </p>
          <p xml:id="i-WKVsdwySufM3WDsaB8j9RV">
            Förslag till riksdagsbeslut
          </p>
          <p xml:id="i-25zNk4DXMVjf8x5ek3xws5">
            10.
          </p>
          <p xml:id="i-5YNUWgPnGHwLzmLZYJFopZ">
            11.
          </p>
          <p xml:id="i-6b4MfqoXCrBih8JUbtAWzZ">
            12.
          </p>
          <p xml:id="i-Pcz1KWyVd4FEdffT8ViRnU">
            13.
          </p>
          <p xml:id="i-QJZ9U61VYKAf9673GvCcUH">
            14.
          </p>
          <p xml:id="i-K9XJa81qC9fk1coMLsKPvN">
            15.
          </p>
          <p xml:id="i-DDFh8MF5yES4pYJQ7zRDXe">
            16.
          </p>
          <p xml:id="i-LpkzxVQiGH5B8hGtxLzF1a">
            17
          </p>
          <p xml:id="i-FjaRuMwJmu7TeX68HG3CXt">
            18.
          </p>
          <p xml:id="i-93GvDHpvHJjAefqgjYSK6S">
            Riksdagen tillkännager för regeringen som sin mening vad i motionen
            anförs om brister inom äldreomsorgen. Riksdagen tillkännager för
            regeringen som sin mening vad i motionen anförs om att i lag garantera
            äldres val av vårdgivare i hela landet. Riksdagen tillkännager
            för regeringen som sin mening vad i motionen anförs om reformer
            för valfrihet, alternativ och kvalitet. Riksdagen tillkännager
            för regeringen som sin mening vad i motionen anförs om en nationellt
            samordnad äldrepeng. Riksdagen begär att regeringen tillsätter
            en utredning för att säkerställa äldreomsorgens långsiktiga finansiering
            i enlighet med vad som anförs i motionen. Riksdagen tillkännager
            för regeringen som sin mening vad i motionen anförs om att en
            verklig vårdgaranti införs. Riksdagen tillkännager för regeringen
            som sin mening vad i motionen anförs om att stärka primärvården.
            Riksdagen tillkännager för regeringen som sin mening vad i motionen
            anförs om hälsa och välbefinnande. Riksdagen tillkännager för
            regeringen som sin mening vad i motionen anförs om behovet av
            forskning.' Riksdagen tillkännager för regeringen som sin mening
            vad i motionen anförs om behovet av en förstärkt och oberoende
            tillsynsmyndighet. Riksdagen tillkännager för regeringen som sin
            mening vad i motionen anförs om en sammanslagning av hälso- och
            sjukvårdslagen och socialtjänstlagen för en säkrare och god äldreomsorg.
            Riksdagen tillkännager för regeringen som sin mening vad i motionen
            anförs om personalförsörjning. Riksdagen tillkännager för regeringen
            som sin mening vad i motionen anförs om ställföreträdarfrågan.
            Riksdagen tillkännager för regeringen som sin mening vad i motionen
            anförs om kommunalt domstolstrots. Riksdagen tillkännager för
            regeringen som sin mening vad i motionen anförs om äldres ekonomi.”
            Riksdagen tillkännager för regeringen som sin mening vad i motionen
            anförs om vikten av att skyndsamt följa upp effekterna av avgiftsreformen
            inom äldre- och handikappomsorgen. Riksdagen tillkännager för
            regeringen som sin mening vad i motionen anförs om anhörigas och
            närståendes situation. Riksdagen tillkännager för regeringen som
            sin mening vad i motionen anförs om att regeringen snarast återkommer
            med förslag på hur vården i livets slutskede kan förbättras.
          </p>
          <pb facs="riksdagen-motions-pdf/data/200304/mot_200304_So_0418/mot_200304_So_0418-0003.pdf"/>
          <p xml:id="i-MwckVww66ov9AA7ngFCH9r">
            2003/04:S0418
          </p>
          <p xml:id="i-KstP49jo3HN4m1fa5M3bYc">
            19. Riksdagen tillkännager för regeringen som sin mening vad
            i motionen anförs om en skattereduktion för hemnära tjänster.”
          </p>
          <p xml:id="i-GEjbtkPE2ujXSHKzxNkeP3">
            "Yrkande 9 hänvisat till UbU. ? Yrkande 15 hänvisat till SkU.
            Yrkande 19 hänvisat till FiU.
          </p>
          <pb facs="riksdagen-motions-pdf/data/200304/mot_200304_So_0418/mot_200304_So_0418-0004.pdf"/>
          <p xml:id="i-QAqhVPcgDhRcgan7FncDC5">
            2003/04:S0418
          </p>
          <p xml:id="i-Hmpfcbsgj5QJLncsdCThrp">
            Äldres rätt att välja omsorgsform
          </p>
          <p xml:id="i-PFS39Kuejs6yFA2ZuyNBdc">
            I Helsingborgs Dagblad stod den 29 juli 2003 att läsa om den
            77-åriga mannen från Hässleholm som inte tillåts välja ett vårdhem
            med kristen profil. Mannen, som är frälsningssoldat, har tidigare
            fått nej av omsorgsnämnden i Hässleholm. Regeringsrätten har nu
            beslutat att inte bevilja vederbörande prövningstillstånd. En
            begäran om ett visst vårdhem strider mot lagen om offentlig upphandling
            menar Regeringsrätten. Detta är ett av många exempel på behovet
            av en förnyelse av vården och omsorgen av äldre. Begränsningar
            som idag hindrar äldre från att välja omsorgsgivare och att obehindrat
            flytta över kommungränserna, måste tas bort. Att kunna påverka
            sin situation blir inte mindre viktigt med åren. Tvärtom ökar
            behovet av mångfald och alternativa lösningar för äldreomsorgen
            när fysiska begränsningar sätter in. Sedan den 1 januari 1997
            är det möjligt också för en äldre person med varaktigt vård- och
            omsorgsbehov, som vill flytta till en annan kommun, att ansöka
            om bistånd i den kommunen. I en rapport från Socialstyrelsen,
            ”Äldres rätt att flytta — kommunernas tillämpning av 6h SoL”,
            noteras att många äldre har ansökt om att få byta boende, men
            inte fått sina ansökningar beviljade. Av ansökningarna framgår
            att orsaken till att man vill flytta är att komma närmare sina
            barn, barnbarn eller hembygd. Andra önskemål är att man vill åldras
            tillsammans med landsmän eller där man känner en gemenskap, som
            den äldre mannen från Hässleholm som nekades det boende han önskade.
            Ett annat skäl, som är nog så viktigt, är att man vill flytta
            p.g.a. otrivsel. Vi konstaterar att friska skattebetalare självklart
            kan flytta och bo som de vill. Barnbidrag, skolpeng och studiebidrag
            följer den enskilde. Numera finns det också större frihet att
            välja vårdgivare. Men som gammal och sjuk skattebetalare måste
            man ansöka om att få flytta och låta någon som inte känner till
            behoven eller bakgrunden till ansökan göra en bedömning. Vi föreslår
            fritt vårdval i hela Sverige — också för äldre som behöver vård
            och
          </p>
          <p xml:id="i-6fdKTAyhAaX11XqaYGPjfx">
            omsorg.
          </p>
          <p xml:id="i-RiizZFLSSU2x4tCQ9CiHYz">
            Statlig finansiering
          </p>
          <p xml:id="i-TZ4eJ74n9aiaQQ5tUNN3zM">
            För att möjliggöra detta fria vård- och omsorgsval vill vi införa
            en nationellt samordnad äldrepeng och en statlig finansiering
            där pengarna för omsorgen följer individen. Äldrepengens storlek
            avgörs av den enskildes omsorgsbehov och tillfaller den omsorgsgivare
            den enskilde eller anhöriga väljer. Valfrihet på lika villkor
            för alla med omsorgsbehov blir därmed verklighet. För att ingen
            skall lämnas utanför har kommunen det fortsatta ansvaret för att
            också de som inte orkar, kan eller vill välja får den allra bästa
            vården.
          </p>
          <pb facs="riksdagen-motions-pdf/data/200304/mot_200304_So_0418/mot_200304_So_0418-0005.pdf"/>
          <p xml:id="i-GAFwfrKVAhujdEP4QaKqWp">
            Vi anser det också angeläget att en parlamentarisk beredning
            snarast tillsätts för att, likt pensionsuppgörelsen, söka en uppgörelse
            som håller över tid och över val för att garantera äldreomsorgens
            långsiktiga finansiering. Situationen är allvarlig och kräver
            snara åtgärder. Med en sådan lösning och med en likvärdig behovsbedömning
            i landet får vården om äldre samma förutsättningar och de äldre
            får en vård vars kvalitet de kan känna sig tillfreds med.
          </p>
          <p xml:id="i-PCBbJMUyGDWY6Ftj56ttuo">
            Vårdgaranti
          </p>
          <p xml:id="i-3UUZVisHKkXb238dDGs5nW">
            Många är i behov av en väl fungerande hälso- och sjukvård som
            kan ge vård av god kvalitet utan dröjsmål. Moderaterna har därför
            i sin anslagsmotion (2003/04:Fi239) avsatt 3,5 miljarder under
            två år för att kunna garantera denna vård. Valfriheten att välja
            vårdgivare skall omfatta samtliga godkända vårdgivare. Patienten
            skall också kunna välja sjukhus i hela landet och på lika villkor
            besöka såväl specialister hos landstinget som privata vårdgivare.
            Det moderata förslaget är den reform som behövs för att även på
            sikt motverka att vårdköer uppstår.
          </p>
          <p xml:id="i-5emXqimGidd7i4yYXZ3pG6">
            Primärvården
          </p>
          <p xml:id="i-C7a2UAzwL9Zz89t5JxnQYM">
            Regeringen har inte insett betydelsen av att bredda primärvården/närvården
            ör att på detta sätt bemöta äldres behov och personalförsörjningen
            till vården och omsorgen av äldre. Primärvården är i stor utsträckning
            vårdens ansikte utåt mot medborgarna. Det är därför nödvändigt
            att primärvården fungerar bra. Idag finns dock flera problem både
            vad gäller tillgänglighet, personal- rekrytering och svårigheter
            att med god kvalitet ta emot och behandla de patienter som överförs
            från sjukhus och specialistmottagningar. Problemen blir särskilt
            uppenbara för människor, ofta äldre, som har ett stort och mångfacetterat
            vårdbehov. För att komma tillrätta med dessa brister, inte minst
            när det gäller att rätt kunna ta hand om vårdkrävande patienter,
            föreslår vi att kompetensen inom primärvården breddas. Kompetensen
            inom framför allt psykiatri och geriatrik bör tillföras primärvården.
            Många äldre har ett dolt psykiatriskt vårdbehov. Detta till trots
            är det bara cirka tolv procent av de äldre med depression som
            upptäcks, och det är bara knappt hälften av landstingen som kan
            erbjuda specialistvård till äldre som ider av andra psykiska sjukdomar
            än demens. Omvårdnaden är eftersatt när
          </p>
          <p xml:id="i-Ey8sKGQ8LdpyUyLAigaUnZ">
            det gäller psykiska störningar hos äldre. Det beror till stor
            del på bristen på kunskap om åldrandet och om attityder till och
            förväntningar på vad åldrandet innebär. Undersökningar visar att
            primärvården helt enkelt inte hittar patienter med depressioner.
          </p>
          <p xml:id="i-3spHGLAGLTqZBNHmCrcr9N">
            2003/04:S0418
          </p>
          <pb facs="riksdagen-motions-pdf/data/200304/mot_200304_So_0418/mot_200304_So_0418-0006.pdf"/>
          <p xml:id="i-Bu95RLi6pwPHDAAowHbN7A">
            2003/04:S0418
          </p>
          <p xml:id="i-RSUg3VVksaBqWHvRyEC2uK">
            Många av dem som i dag får diagnosen demens lider av s.k. falsk
            demens som beror på depression.
          </p>
          <p xml:id="i-WSzG4jMiGCDLyGbqmQrgQb">
            Hälsa och välbefinnande
          </p>
          <p xml:id="i-CiT4GCEUwyhJ8tkZF48Hsi">
            Medicinering av äldre är en grannlaga uppgift och kräver god
            kontakt mellan den äldre och läkaren samt övrig personal. Inte
            sällan förekommer medicinering med ett alltför stort antal läkemedel.
            Läkarmedverkan i vården av äldre måste förstärkas. Flera företrädare
            för den kommunala hälso- och sjukvården beskriver bristen på läkarmedverkan
            i vården av äldre som ett allvarligt problem. Vi inser att det
            inte heller i uppföljningen av den nationella handlingsplanen
            föreligger någon djupare förståelse för denna problematik. Fortsatt
            finns det många äldre, vare sig de bor i ett särskilt boende eller
            i eget boende, som inte får sina medicinska behov tillgodosedda.
            Det finns också många äldre som genom sin sjukdom eller funktionshinder
            är hänvisade till andra för sin omvårdnad. De är beroende av personal
            för att kunna ta sig fram och för att kunna inta sina måltider.
            Inte minst när det gäller det senare har det kommit många larmrapporter
            om äldre och undernäring. Personalens kompetens måste här breddas
            och fördjupas. Det finns också starka skäl för att uppmuntra ett
            förebyggande hälsoarbete. Vi menar bestämt att detta arbete bäst
            sker nära människor på det lokala och regionala planet och inte
            minst i nära samarbete med de organisationer och föreningar som
            engagerar sig för äldres situation. Moderaterna har vid ett flertal
            tillfällen betonat vikten av sådant arbete och vi anser att nationella
            medel som satsas på förebyggande hälsoarbete i stället bör satsas
            nära människorna och deras livsmiljö. Första steget mot evidensbaserad
            vård — rätt vård vid rätt tillfälle — är att följa upp sin verksamhet
            och se vad som är bra och vad som är dåligt. Att veta vilka metoder
            man använder och vilka resultat de ger. Ny kunskap visar att vetskapen
            om de äldsta och sjukaste patienterna ofta är bristfällig. Det
            vetenskapliga underlaget är sämst för den grupp som har det största
            vårdbehovet (SBU 2003). Särskilt stort är behovet av forskning
            som gäller patienter över 75 år. Forskningen måste intensifieras
            och klinisk forskning säkerställas.
          </p>
          <p xml:id="i-DvPhBB9dasGZeh1WPU2xx3">
            En förstärkt tillsyn
          </p>
          <p xml:id="i-6WWfL62fzWrnstjaRcJBJQ">
            Den som står för vården och omsorgen skall inte samtidigt utöva
            tillsyn över sin egen verksamhet. Vi har därför länge argumenterat
            för att en statligt oberoende tillsynsmyndighet på hälso- och
            sjukvårdsområdet bör inrättas. Denna bör även ansvara för tillsynen
            av äldre- och handikappomsorgen. Hälso- och sjukvårdslagen samt
            socialtjänstlagen är de lagar som Socialstyrelsen och länsstyrelserna
            i dag var för sig har att utöva tillsyn
          </p>
          <pb facs="riksdagen-motions-pdf/data/200304/mot_200304_So_0418/mot_200304_So_0418-0007.pdf"/>
          <p xml:id="i-Ge3g1THTyx1Ebcj3C3ukmo">
            utifrån. Lagarna bygger på delvis olika principer. Detta förhållande
            komplicerar situationen inom vård och omsorg. Det handlar om skillnader
            inom områden som dokumentation, sekretess och rättssäkerhet. Moderaterna
            föreslår en översyn av lagarna i syfte att sammanföra dessa. Tillsynsmyndighetens
            uppgifter skall vara att ackreditera nya såväl som befintliga
            vård- och omsorgsgivare, kvalitetssäkra vård och omsorg samt att
            göra regelbunden medicinsk revision och övergripande tillsyn.
            Den skall också vara den instans dit allmänheten kan vända sig
            med klagomål. Samma krav skall ställas på all vård och omsorg,
            oavsett i vilken regi den sker. De som driver en verksamhet skall
            naturligtvis inte samtidigt ha det utvärderande ansvaret.
          </p>
          <p xml:id="i-Wyzuy5AVUHf3DPLuCEdsaV">
            Personalsituationen
          </p>
          <p xml:id="i-UUg6oaeHMhkbS1668DQkWY">
            Stress och bristande inflytande i samband med ett hårdare tempo
            i arbetslivet — framför allt i offentlig sektor och inte minst
            i sjukvården — framhålls av många som en framträdande orsak till
            att sjukfrånvaron ökar. Människor får inte utrymme och möjlighet
            att utvecklas i de storskaliga offentliga välfärdsapparaterna.
            De syns inte utan blir anonyma, kuggar i ett maskineri. Ledarskapet
            är ofta dåligt. När ansvar inte följer befogenhet, möjligheten
            att påverka sin arbetssituation är liten, utvecklingsmöjligheterna
            små och belöningarna få, blir resultatet misshushållning med vårdens
            och omsorgens viktigaste tillgång, den oftast mycket högutbildade
            personalen. Det saknas möjligheter för personalen att utveckla
            vården och det saknas rättigheter för patienterna att få sina
            behov tillgodosedda. Undersökningar har visat att ett ökat inslag
            av alternativ inom vård och omsorg är väsentligt för att säkra
            tillgången på personal och för att förbättra den befintliga personalens
            trivsel och utvecklingsmöjligheter, då till exempel sådan verksamhet
            inom vården vanligen erbjuder en bättre arbetsmiljö för personalen
            än vad den offentliga gör. Endast i ett system med mångfald kan
            en så stimulerande miljö skapas att kompetent personal söker sig
            dit. För att överbrygga gapet mellan den öppna och slutna vården
            krävs också att sjuksköterskors kompetens — liksom övriga paramedicinska
            specialiteters — utnyttjas på ett bättre sätt än idag. Om man
            på detta sätt låter personalen ta ett större ansvar för verksamheten,
            till exempel genom alternativa driftsformer och kooperativ, blir
            det lättare att rekrytera och behålla vårdpersonal. Genom alternativa
            vårdformer tillmötesgår vi också personalens önskemål om ett varierat
            arbetssätt.
          </p>
          <p xml:id="i-Xh96aySvv5rP1htB5Bfn2V">
            Ställföreträdarskap
          </p>
          <p xml:id="i-XXDCd7HmSwvHehj3tQ5rT9">
            Enligt svensk lag får ingen ges vård och behandling mot sin vilja.
            Men det finns en stor grupp patienter, som dessutom blir allt
            större, och som ofta
          </p>
          <p xml:id="i-BCfTgu1YYkhYp2cWhNkMRt">
            2003/04:S0418
          </p>
          <pb facs="riksdagen-motions-pdf/data/200304/mot_200304_So_0418/mot_200304_So_0418-0008.pdf"/>
          <p xml:id="i-Rpa5N78qLw7waLUKTUbMq4">
            2003/04:S0418
          </p>
          <p xml:id="i-MpMQvKCwFikfQoHHgm5XUA">
            hamnar utanför detta lagskydd. Det är patienter med nedsatt eller
            helt utan egen beslutskompetens. Till stor del handlar det om
            äldre dementa människor. Detta är helt otillfredsställande då
            dessa patienter riskerar att bli under- men också överbehandlade.
            Personalen som inte har stöd i grundlagen för sina insatser lever,
            liksom patienterna, i ett laglöst tillstånd. Detta kan jämföras
            med de övriga nordiska länderna där det finns en speciell patientlag
            som också skall skydda denna patientgrupp. Regeringen har dragit
            denna fråga i långbänk och vi kräver snara åtgärder. Det handlar
            inte om att försvåra för personalen, utan om rätten till integritet
            och om patientsäkerhet.
          </p>
          <p xml:id="i-ATic85CsZdWTCYVH4hnAne">
            Kommunalt domstolstrots
          </p>
          <p xml:id="i-XiZBcsg22nyHBcXECGWuWV">
            Rättssäkerheten för äldre i behov av hjälpinsatser har brister.
            Flera kommuner verkställer inte, med hänvisning till bristande
            resurser, beslut om insatser, vilket är olagligt. Det är viktigt
            att med sanktionsavgifter och dylikt markera vikten av att domstolsutslag
            efterföljs och respekteras. Men vi menar att själva problemet
            ligger i att riksdagen genom lagstiftning ålägger kommunerna kostsamma
            uppgifter som kommunerna skall finansiera utan att detta kompenseras
            av staten. Det är bl.a. av kommunernas bristande möjlighet att
            kunna garantera denna goda äldreomsorg som vi föreslår en statligt
            finansierad äldreomsorg. Att kommunerna med nuvarande kostnadsfördelning
            skall kunna åläggas sanktionsavgifter för att de inte har tillräckliga
            resurser att utföra de uppgifter som riksdagen beslutat att de
            skall utföra är orimligt. Dessutom anser vi att det är orimligt
            att en eventuell sanktionsavgift tillfaller staten. Vid brister
            i verkställighet av myndighetsbeslut lider den enskilde skada,
            och därför är det rimligt att eventuellt vite tillfaller densamma.
            Dagens situation är oacceptabel.
          </p>
          <p xml:id="i-DAWZ766ixMXW6TCWQ8t6V1">
            Äldres ekonomi
          </p>
          <p xml:id="i-9222oepDdhN7a3jVnhvZLy">
            I samband med att det reformerade ålderspensionssystemet infördes
            från och med januari 2003 slopades det särskilda grundavdraget
            för pensionärer och ersätts av det vanliga grundavdraget. Pensionstagare
            jämställs därmed med övriga inkomsttagare. Vi vill för dessa liksom
            för övriga höja detta grundavdrag till 50 000 kronor per år. Det
            innebär skattesänkningar för alla, även för pensionärer. Eftersom
            ersättningsnivåerna i pensionssystemet är reglerade är också skatteförändringar
            den bästa vägen att gå för att höja värdet på pensionerna. Vi
            anser att äldre personers kompetens och erfarenhet bättre måste
            tas till vara i arbetslivet. Diskriminering av äldre måste motverkas
            och arbetslivet
          </p>
          <pb facs="riksdagen-motions-pdf/data/200304/mot_200304_So_0418/mot_200304_So_0418-0009.pdf"/>
          <p xml:id="i-MgZGqiSShXV8m3YFvDvsmu">
            göras mer flexibelt så att äldre får ökade möjligheter att till
            exempel förkorta sin arbetstid. Likaså måste eget företagande
            uppmuntras i alla åldersgrupper. Det behövs ekonomiska incitament
            både för den enskilde och för arbetsgivarna för att fler ska finnas
            kvar i arbetslivet längre än i dag. Vi vill sänka den statliga
            inkomstskatten. Samtidigt vill vi att sambeskattningen och förmögenhetsskatten
            avskaffas liksom arvs- och gåvoskatt. Fastighetsskatten slår hårt
            mot många äldre. Fastighetsskatten gör att många äldre berövas
            möjligheten att åldras ”i trygghet och med bibehållet oberoende”
            i enlighet med de av riksdagen fastställda målen för äldrepolitiken.
            Därför bör riksdagen besluta om att på sikt avskaffa fastighetsskatten.
            Riksdagen beslöt att från och med den 1 juli 2002 införa ett nytt
            ersättningssystem inom tandvården för äldre än 65 år. Detta skulle
            höja äldres tandhälsa i och med att den maximala kostnaden för
            ett ingrepp skulle vara 7 700 kronor. Det av Socialdemokraterna
            konstruerade högkostnadsskyddet 65-plus omfattar inte förarbeten
            och material, och därför kan slutnotan bli bra mycket dyrare än
            7 700 kronor. Det kan handla om långt över den dubbla kostnaden
            för exempelvis hel- eller delprotes. Patienterna är utlämnade
            åt ett system som invaggat dem i falska förhoppningar. Moderaterna
            har i stället föreslagit en tandvårdsförmån som baseras på behov,
            något som bättre gynnar också äldre med stora tandvårdsbehov.
          </p>
          <p xml:id="i-MDrn7171E5Pk45F89zqsC8">
            Avgifter inom äldre- och handikappomsorgen
          </p>
          <p xml:id="i-JFR71jZbDTA3qdqB59yZjj">
            Ett högkostnadsskydd har införts för avgifter för hemtjänst,
            dagverksamhet och avgifter för kommunal hälso- och sjukvård, samt
            för sådan bostad i särskilt boende som inte omfattas av hyreslagen.
            Den enskilde som skall betala avgift skall garanteras ett lägsta
            belopp som denne skall ha rätt att förbehålla sig av sina egna
            medel innan avgift får tas ut. Moderaterna accepterade möjligheten
            för kommunerna att införa högkostnadsskydd och förbehållsbelopp,
            men påpekade att vi ville ha ett förändrat system som innebär
            enhetstaxa, en mer human beräkning av boende, en äldreomsorg med
            valfrihet, rätt att flytta och en bättre tillsyn av vården och
            omsorgen. Vi vill understryka vikten av att Socialstyrelsen skyndsamt
            följer upp avgiftsreformen, «identifierar eventuella orättvisor
            inom det nya avgiftssystemet och att regeringen snarast återkommer
            till riksdagen så att dessa eventuella fel och brister kan åtgärdas
            och den ekonomiska tryggheten för äldre förbättras.
          </p>
          <p xml:id="i-NTHc6jCCke5npz3AN9mF94">
            2003/04:S0418
          </p>
          <pb facs="riksdagen-motions-pdf/data/200304/mot_200304_So_0418/mot_200304_So_0418-0010.pdf"/>
          <p xml:id="i-Eq5viqzYukehRBkiiSEQLD">
            2003/04:S0418
          </p>
          <p xml:id="i-EoeJ4de5JASjZsRf79iKrF">
            10
          </p>
          <p xml:id="i-NwxMme3yy999S7F3GpSt6h">
            Anhöriga
          </p>
          <p xml:id="i-A4msCqqUjdEwUF5V3wsAet">
            De kommunala offentliga insatserna utgör en sjunkande andel av
            den totala omsorgen för äldre. I stället finns en omfattande insats
            av anhörigomsorg både i och utanför det egna hushållet. Denna
            omsorg handlar främst om anhörigvård, oftast av en maka men även
            av barn, vänner och grannar. Socialstyrelsen utgår från att cirka
            70 procent av all vård i hemmet utförs av anhöriga. Myndigheten
            uppskattar att omkring 25 000 anhöriga gör väsentliga insatser
            och 50 000 utför oersättliga insatser. Konsekvenserna om alla
            dessa skulle lämna över ansvaret till kommunerna skulle bli ödesdigra
            och närmast oöverskådliga. Hälften av alla dementa vårdas hemma.
            Ändå spar många kommuner in på anhörigvården. Kommunernas insatser
            visar stora kvalitetsskillnader. Den främsta effekten av statens
            stimulansmedel för att utveckla anhörigstödet är att de anhörigas
            situation har uppmärksammats. Vi menar att andra aktörer än det
            offentliga måste uppmärksammas i utformningen av den framtida
            äldreomsorgen. Anhörigvårdare och närstående måste erbjudas stöd
            — också ekonomiskt — men även genom kontinuerlig utbildning och
            möjlighet till avlösning och korttidsboende/dagvård för den sjuke
            anhörige. Regeringen bör med kraft ta sig an arbetet med hur man
            på bästa sätt skall kunna värna alla anhörigvårdare samt uppmana
            kommunerna att på olika sätt möta detta behov. Härtill bör regeringen
            se över stödet till organisationer som har till syfte att stödja
            anhörigvårdare. Anhöriga står idag för merparten av omsorgen om
            den sjuka anhöriga. Detta måste uppmärksammas. Stöd och hjälp
            som underlättar deras situation måste omedelbart erbjudas.
          </p>
          <p xml:id="i-R2DRaW1gFg4sqmyQxs43fq">
            Vård i livets slutskede
          </p>
          <p xml:id="i-21r9CsmJSVqC5sFtiGvDzS">
            Kommittén om vård i livets slutskede lämnade sitt slutbetänkande
            SOU 2001:6 Döden angår oss alla — Värdig vård i livets slutskede.
            Regeringen har inte tagit ställning till den fortsatta behandlingen
            av kommitténs förslag i föreliggande skrivelse. Detta är högst
            anmärkningsvärt. Vi anser att en god vård i livets slutskede är
            en viktig del av en värdig vård. Därför bör regeringen återkomma
            med förslag om hur vården i livets slutskede kan förbättras.
          </p>
          <pb facs="riksdagen-motions-pdf/data/200304/mot_200304_So_0418/mot_200304_So_0418-0011.pdf"/>
          <p xml:id="i-AqkumGniqYpmAX4xxPgNF1">
            Hemhjälp
          </p>
          <p xml:id="i-LxmNDrUScHyvm8k6MUfJWs">
            Det är alltfler äldre som, på grund av kommunernas ansträngda
            ekonomi, inte får hjälp med enkla och nödvändiga göromål. Vi anser
            därför att hemnära tjänster för såväl äldre som alla andra bör
            skattesubventioneras. Vi vill införa en skattereduktion på 50
            procent för privatpersoners betalning av arbetskraftskostnaden
            inom hushållsnära tjänster, upp till 50 000 kronor per år. Den
            skall omfatta hushållstjänster, tvätt av kläder, tjänster för
            underhåll, reparation och förbättring av bostaden. Detta skulle
            motsvara exempelvis tio timmars städhjälp per månad och är en
            reform som ger frihet och underlättar ett kvarboende.
          </p>
          <p type="date" id="i-GEvUuyrgXgdoLWDHxp648o">
            Stockholm den 2 oktober 2003
          </p>
          <p xml:id="i-97wEMwFovt8JHrjauti6VZ" type="signatureBlock">
            Cristina Husmark Pehrsson (m)
          </p>
          <p xml:id="i-XEbccZUqk4Xcm5qckjzbXE">
            Carl-Axel Johansson (m) Anne Marie Brodén (m) Magdalena Andersson
            (m) Lena Adelsohn Liljeroth (m) Stefan Hagfeldt (m)
          </p>
          <p xml:id="i-JQfdVTsTNuqQzZ21QFRCVc">
            2003/04:S0418
          </p>
          <p xml:id="i-AMjSTRU53qhLsHZC9XsbuV">
            21
          </p>
        </div>
      </div>
    </body>
  </text>
</TEI>
