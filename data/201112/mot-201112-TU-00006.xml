<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201112-TU-00006">
  <teiHeader>
    <fileDesc>
      <titleStmt>
        <title>med anledning av prop. 2011/12:76 Komplettering av kollektivtrafiklagen</title>
        <author corresp="i-XSuWURvcJRjSbVSYUBBuD2">av Stina Bergström m.fl. (MP)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>med anledning av prop. 2011/12:76 Komplettering av kollektivtrafiklagen</title>
          <idno type="rdwebb">GZ02T6</idno>
          <rs type="number">T6</rs>
          <orgName type="comitteeAbbreviation">TU</orgName>
          <ref type="dokument_url_text">http://data.riksdagen.se/dokument/GZ02T6/text</ref>
          <ref type="dokument_url_html">http://data.riksdagen.se/dokument/GZ02T6</ref>
          <ref type="dokumentstatus_url_xml">http://data.riksdagen.se/dokumentstatus/GZ02T6</ref>
          <ref type="doc">http://data.riksdagen.se/fil/2E95A9D2-9B98-41E6-87D2-0B3713A39298</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-DLt3BwBDVwBxqxVEki5m5B</idno>
            <name>Annika Lillemets</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-XSuWURvcJRjSbVSYUBBuD2</idno>
            <name>Stina Bergström</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-LSGLGKPPdgKqe7pxwHn9sf</idno>
            <name>Lise Nordin</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction type="basedOn" xml:id="i-F3hiVZbnYxvZh26htm8znY"/>
        <correspContext corresp="i-F3hiVZbnYxvZh26htm8znY">
          <ref>Proposition 2011/12:76</ref>
        </correspContext>
        <correspAction xml:id="i-MVZrpr7GzMbeZKAWdxthr4" type="signed"/>
        <correspContext corresp="i-MVZrpr7GzMbeZKAWdxthr4">
          <note type="signatory" corresp="i-DLt3BwBDVwBxqxVEki5m5B"/>
          <note type="signatory" corresp="i-XSuWURvcJRjSbVSYUBBuD2"/>
          <note type="signatory" corresp="i-LSGLGKPPdgKqe7pxwHn9sf"/>
        </correspContext>
        <correspAction type="referral" xml:id="i-3j6ZqYQYd1jMW9CYxAgZP7">
          <date when="2012-03-29"/>
        </correspAction>
        <correspAction type="referral" xml:id="i-FyrGDcWWHS9RLXsoc2wxSq">
          <date when="2012-03-29"/>
        </correspAction>
        <correspAction type="dismissal" xml:id="i-ME4e3tJnNZ3ewCbLRgU7sY">
          <date when="2012-03-28"/>
        </correspAction>
        <correspAction type="dismissal" xml:id="i-V6tmjswaQXWDc7cJHLzUqw">
          <date when="2012-03-28"/>
        </correspAction>
        <correspAction type="submission" xml:id="i-UGsxTiwHZzsQgxPGnGDtkk">
          <date when="2012-03-27"/>
        </correspAction>
        <correspAction type="transfer" xml:id="i-KTGbijnRP3yRUeoSHeCPxh">
          <date when="2012-03-27"/>
        </correspAction>
        <correspAction type="assigned" xml:id="i-QGztJbrtEi6htTSAiYHxDy"/>
        <correspContext corresp="i-QGztJbrtEi6htTSAiYHxDy">
          <ref type="assignedTo">Trafikutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div type="motHeader"/>
      <div type="motBody">
        <div type="motProposal" subtype="förslag">
          <head xml:id="i-S5yYV8bP3i29QmoDs7Qywz">
            Förslag till riksdagsbeslut
          </head>
          <list style="ol">
            <item xml:id="i-JBshP49pLHhvMb835PYhnD">
              Riksdagen tillkännager för regeringen som sin mening vad som
              anförs i motionen om att regeringen ska återkomma till riksdagen
              under 2013 med en utvärdering av vad kollektivtrafiklagen inneburit
              för målet om fördubblad kollektivtrafik till 2020, servicegraden,
              biljettpriserna, miljöanpassning, handikappanpassning, arbetsmiljö
              och trafiksäkerhet.
            </item>
            <item xml:id="i-3T3kcHkZdjxCr23WM5F1qZ">
              Riksdagen avslår lagändringen som utvidgar kollektivtrafiklagen
              till att även gälla kollektivtrafik på vatten.
            </item>
            <item xml:id="i-DW6Ec3XTsrJiUR8uYvC5S7">
              Riksdagen tillkännager för regeringen som sin mening vad som
              anförs i motionen om att det ska vara möjligt för en regional
              trafikmyndighet, eller den till vilken befogenhet överlämnats
              enligt 2 §, att ställa krav på operatörer som bedriver kommersiell
              trafik att ingå i ett gemensamt biljettsystem.
            </item>
            <item xml:id="i-Djn4mcPMXmEXY3SUUkdAtM">
              Riksdagen tillkännager för regeringen som sin mening vad som
              anförs i motionen om att det ska vara möjligt för en regional
              trafikmyndighet, eller den till vilken befogenhet överlämnats
              enligt 2 §, att upprätta allmän trafikplikt med en månads varsel
              om det uppkommer särskilda behov som motiverar detta.
            </item>
            <item xml:id="i-3E5C7CvfX3WzdwEWHkxETc">
              Riksdagen tillkännager för regeringen som sin mening vad som
              anförs i motionen om att regeringen bör utreda och föreslå åtgärder
              som garanterar att samma regler för Euronormer, energieffektiva
              fordon och alternativa bränslen ska gälla för operatörer som bedriver
              kommersiell trafik som för offentligt finansierad trafik på sträckor
              med allmän trafikplikt.
            </item>
            <item xml:id="i-KVkoomdViuKC8uj1BxxWfF">
              Riksdagen tillkännager för regeringen som sin mening vad som
              anförs i motionen om att regeringen bör utreda och föreslå åtgärder
              för att samma normer för handikappanpassning ska gälla för operatörer
              som bedriver kommersiell trafik som för offentligt finansierad
              trafik på sträckor med allmän trafikplikt.
            </item>
            <item xml:id="i-Wm2jTdEFYZT49PPjhkdAQp">
              Riksdagen tillkännager för regeringen som sin mening vad som
              anförs i motionen om att regeringen bör utreda och föreslå åtgärder
              för att samma normer för trafiksäkerhet, t.ex. god fordonskondition,
              säkerhetsbälten, utrymningssäkerhet, alkolås och vinterdäck, ska
              gälla för operatörer som bedriver kommersiell trafik som för offentligt
              finansierad trafik på sträckor med allmän trafikplikt.
            </item>
            <item xml:id="i-DAa9eDBHtBTLhPAddhYDuG">
              Riksdagen tillkännager för regeringen som sin mening vad som
              anförs i motionen om att regeringen bör återkomma till riksdagen
              med förslag om en ändring i kollektivtrafiklagen så att det blir
              möjligt att ställa krav på både upphandlad och kommersiell trafik
              att resenärerna ska kunna ta med sig cyklar i kollektivtrafiken.
            </item>
            <item xml:id="i-CS375c4PTAB6yTbYAAogjv">
              Riksdagen tillkännager för regeringen som sin mening vad som
              anförs i motionen om att en enskild kommun ska kunna ställa högre
              krav på miljöanpassning av fordon än vad kollektivtrafikmyndigheten
              beslutat om i de fall kommunen är beredd att betala för detta.
            </item>
            <item xml:id="i-WpPBP1dnFTVHVVRCAxQgt8">
              Riksdagen tillkännager för regeringen som sin mening vad som
              anförs i motionen om att trafik som ingår i en regional kollektivtrafikmyndighets
              trafikförsörjningsprogram och som endast får ekonomiskt bidrag
              till fordon, t.ex. byabussar, inte ska anses som yrkesmässig trafik.
            </item>
            <item xml:id="i-QDneTQ3yLAVtMQY7yNTrVt">
              Riksdagen tillkännager för regeringen som sin mening vad som
              anförs i motionen om att regeringen bör utreda om det är möjligt
              för kommunerna att erbjuda vuxna att åka med skoltaxi och därefter
              återkomma till riksdagen med förslag.
            </item>
          </list>
        </div>
        <div type="motContent">
          <head type="h1" xml:id="i-5d6edMxYH5DTzj5zJNymwk">
            Motivering
          </head>
          <p xml:id="i-JKEpbj1XZx1qdfrUACAWhw">
            Den nya kollektivtrafiklagen trädde i kraft i januari 2012. Det
            sista året innan den nya lagen trädde i kraft har präglats av
            ett omfattande utredningsarbete och ett förhandlande om vem som
            ska styra över kollektivtrafiken i många regioner. Detta har lett
            till att arbetet med att utveckla och fördubbla kollektivtrafiken
            helt fått stå tillbaka.
          </p>
          <head type="h2" xml:id="i-9TcSds1n3WdMfgoPibkfNu">
            Utvärdera lagen
          </head>
          <p xml:id="i-F88rAFFdMisd3FyPWWQSdo">
            Osäkerheten om hur den nya lagen ska tolkas och implementeras
            är fortfarande stor på många håll i landet. Miljöpartiet har röstat
            nej till kollektivtrafiklagen och är fortsatt kritiskt till densamma
            men finner det inte rimligt att riva upp lagen precis när den
            har trätt i kraft. Vi begär att regeringen återkommer till riksdagen
            senast 2013 med en utvärdering av vad lagen inneburit för målet
            om fördubblad kollektivtrafik till 2020, servicegraden, biljettpriserna,
            miljöanpassning, handikappanpassning, arbetsmiljö och trafiksäkerhet.
          </p>
          <head type="h2" xml:id="i-EBf8ndvfr71TFfjVVUxR6P">
            Ingen utvidgning till vatten
          </head>
          <p xml:id="i-HK869iaucg5G4vNgePcYDg">
            I väntan på denna utvärdering motsätter Miljöpartiet sig att
            kollektivtrafiklagen utvidgas till nya trafikslag. Vi vill att
            riksdagen avvisar lagändringen som utvidgar lagen till att gälla
            på vatten. Miljöpartiet anser att kollektivtrafiken på vatten
            fungerar i dag och att både kommunala och kommersiella aktörer
            bedömer att systemet med trafikförsörjningsplaner och trafikplikt
            skulle öka byråkratin och försvåra möjligheterna att etablera
            kollektivtrafik på vatten.
          </p>
          <p xml:id="i-BiK6Vj3zuaELF1wodsSWxP">
            Det finns inget i dag som hindrar en kommun att frivilligt överlämna
            kollektivtrafik på vatten till en regional trafikmyndighet om
            den så önskar, men med lagändringen skulle den bli tvungen att
            göra detta. I regioner där endast en eller ett par kommuner har
            behov av sådan trafik kan det bli svårt att få gehör för detta
            hos den gemensamma myndigheten.
          </p>
          <head type="h2" xml:id="i-TEfWaenR2ta8BfKadMeGsv">
            Trafik till angränsande land
          </head>
          <p xml:id="i-3UzWTfLM1PmaYFUuz9EA6n">
            Den del av lagändringen som innebär att kollektivtrafikmyndigheten
            får lämna ersättning även för trafik till angränsande land ser
            vi som en naturlig följd av nuvarande lag.
          </p>
          <p xml:id="i-S5RLyjQ27fMzQTRXnS6e9U">
            Miljöpartiet avser inte att i dag riva upp kollektivtrafiklagen
            på de områden där den redan har införts. Det faktum att regeringen
            nu kompletterar lagen ger oss dock tillfälle att förbättra den
            på några punkter där vi redan sett exempel på negativa konsekvenser.
          </p>
          <head type="h2" xml:id="i-VTNqzj9pY5T8KoEsB4X3qz">
            Krav på gemensamt biljettsystem
          </head>
          <p xml:id="i-Kn55PnyjHHbyp8DZLBmfdg">
            En konsekvens av den tilltagande avregleringen av kollektivtrafiken
            är att olika biljettsystem gäller för bussar och tåg på samma
            sträcka. Redan tidigare har vi sett detta inom tågtrafiken där
            SJ med vinstkrav tvingats konkurrera på samma sträcka med skattefinansierade
            regionaltåg. Pendlarkorten gäller bara för en av operatörerna.
          </p>
          <p xml:id="i-8eNoG4KPCCkhNhkCKNEjTB">
            Detta har t.ex. drabbat dem som veckopendlar med tåg mellan Stockholm
            och Motala. Sträckan trafikeras sedan 2008 av två olika bolag
            vilket har lett till att kostnaden för tågresorna ökat med 62
            procent (från 55 000 kronor till 89 000 kronor om året) genom
            att man behöver köpa flera olika årskort.
          </p>
          <p xml:id="i-DYqNhvKD45vgxy1n3262fZ">
            Den nya kollektivtrafiklagen innebär liknande problem för lokal
            busstrafik. Det är förvirrande för människor som står på en hållplats
            där bussar från konkurrerande bolag kör samma sträcka med olika
            priser och olika rabatter. Den nya kommersiella busslinjen NackaKista
            har egen taxa, vilket gör att den som har månadskort på SL tvingas
            betala dubbelt, alternativt att de avstår från kollektivtrafik
            och tar bilen när de inte jobbpendlar med denna buss.
          </p>
          <p xml:id="i-48jbcFjgUoHSSVT1SU1B7Z">
            Miljöpartiet ställer sig inte avvisande till att nya busslinjer
            etableras på detta sätt men anser att det ska finnas möjlighet
            att integrera ny kommersiell kollektivtrafik i gemensamma biljett-
            och rabattsystem för resenärernas bästa. Kravet skulle kunna vara
            att de finns med i tidtabeller, reseplanerare o.d. Operatörerna
            ska också erbjudas möjlighet att ingå avtal om att vara del i
            gemensamma biljettsystem.
          </p>
          <head type="h2" xml:id="i-BQggZa1nFxuxzwvYycecQs">
            Möjlighet för myndighet att starta trafik
          </head>
          <p xml:id="i-JFLza5tdp44pYK7Vg9jKqN">
            Lagen är utformad så att myndighen först måste göra trafikförsörjningprogram
            efter ett samrådsförfarande. Därefter ska myndigheten besluta
            om allmän trafikplikt och sedan göra upphandling av trafiken.
            I lagen hänvisas också till att myndigheten ska avisera sin avsikt
            att ingå avtal minst ett år innan anbudsförfarandet inleds. Det
            står ingenstans uttryckligen att det är förbjudet för myndighet
            att införa trafikplikt på enskilda linjer med kort varsel, men
            det är uppenbart att det är en byråkratisk och mycket långsam
            hantering. Detta ska ställas mot att kommersiella aktörer med
            en månads framförhållning kan starta men också upphöra med trafik.
            Denna ordning anser Miljöpartiet vara helt orimlig.
          </p>
          <p xml:id="i-K7BYXm62eiUHFapgtr8J29">
            Det är positivt med framförhållning och att kommuner utreder
            och utvecklar kollektivtrafiken långsiktigt, men ibland kan behov
            av offentligt finansierad trafik uppkomma snabbt. Ett exempel
            är när Kils kommun i Värmland snabbt trädde in och hjälpte Karlstads
            universitet med boende för studenter då det blivit akut brist
            på studentboenden i Karlstad. De studerande erbjöds bra och prisvärt
            boende inom pendlingsavstånd från Karlstad, och en direktbuss
            sattes in till universitetet från Kil inom några veckor. Med den
            nya lagen skulle en sådan snabb lösning inte vara möjlig.
          </p>
          <head type="h2" xml:id="i-EotJT9YvHqjzMEPzgB4LZP">
            Färre bussar till Arlanda
          </head>
          <p xml:id="i-6hEM9UyX9NJT1m8R44d3ws">
            På samma sätt innebär nuvarande lag problem om en privat aktör
            inte dyker upp eller med kort varsel beslutar att upphöra med
            trafik. Det tar då mycket lång tid för en kollektivtrafikmyndighet
            att införa trafik, och under tiden kommer resenärerna i kläm.
            Ett aktuellt exempel gäller en viktig kollektivtrafikförbindelse
            i Uppsala. Buss 801 mellan Uppsala och Arlanda kördes tidigare
            med 30 minuters mellanrum och hade avgångar tidigt på morgonen
            och sent på natten. Bussen som ofta är överfull stannar på flera
            ställen i Uppsala och Knivsta och angör många arbetsplatser på
            det stora Arlandaområdet. Enligt ett politiskt beslut i Landstinget
            i Uppsala län glesades busslinje 801 ut till endast en tur i timmen.
            Nästa år ska buss 801 avvecklas helt och hållet.
          </p>
          <p xml:id="i-9fePMsUBDdq6122TMy3zBV">
            Motivet med utglesningen och den kommande nedläggningen är att
            bereda plats för en kommersiell aktör att träda in. Någon sådan
            har dock ännu inte dykt upp. Det innebär att resenärerna nu har
            fått en mycket sämre kollektivtrafik. Kommunen kan inte med kort
            varsel sätta in extrabussar. Kollektivtrafiklagen och tolkningen
            av den har alltså inneburit betydligt sämre service för pendlare
            till Arlanda. Redan nu märks en överflyttning av resenärer från
            buss till bil på sträckan, vilket är negativt för miljön och för
            utsläppstaket vid Arlanda.
          </p>
          <p xml:id="i-48jX2oh5S8qQNrZzzJCg94">
            Miljöpartiet vill göra det möjligt för en regional trafikmyndighet,
            eller den till vilken befogenhet överlämnats enligt 2 §, att upprätta
            allmän trafikplikt med en månads varsel om särskilda behov uppkommer
            som motiverar detta. Detta bör riksdagen ge regeringen till känna
            som sin mening.
          </p>
          <head type="h2" xml:id="i-BbwTQ627P3bYSKfvfqJUGH">
            Problem för personer med funktionsnedsättning
          </head>
          <p xml:id="i-HTQmMNknRNb4LrXovTJLDN">
            Den nya lagen har hittills lett till väldigt få etableringar
            av nya busslinjer. En av de få är en ny kommersiell busslinje
            NackaKista som körs av Veolia transport. Den har fått kritik av
            DHR för att den inte är tillgänglig för rullstolsburna resenärer.
            DHR varnade för detta innan kollektivtrafiklagen kom till och
            menar att regeringen bryter mot FN:s konvention om rättigheter
            för personer med funktionsnedsättning.
          </p>
          <p xml:id="i-EthJy9usynSRoD6kwbg3W8">
            Miljöpartiet vill att regeringen ska utreda och föreslå åtgärder
            för att samma normer för handikappanpassning ska gälla för operatörer
            som bedriver kommersiell trafik som för offentligt finansierad
            trafik på sträckor med allmän trafikplikt. Detta bör riksdagen
            ge regeringen till känna som sin mening.
          </p>
          <head type="h2" xml:id="i-G6hZtQbgXbCeyUsCAk9xrt">
            Miljöanpassning
          </head>
          <p xml:id="i-4nAMjWbz9nUaRzw6PYQ8Wp">
            Många kommuner i Sverige arbetar ambitiöst med miljöanpassning
            av fordonsflottan med mer energieffektiva bussar, miljömärkta
            bränslen, biobränslen och biogas. Oron är stor att kommersiella
            aktörer ska konkurrera med fordon som är sämre för miljön.
          </p>
          <p xml:id="i-AhuTojkDu7qey6HZW8aQDa">
            Miljöpartiet vill att regeringen ska utreda och föreslå åtgärder
            som garanterar att samma regler för Euronormer, energieffektiva
            fordon och alternativa bränslen ska gälla för operatörer som bedriver
            kommersiell trafik som för offentligt finansierad trafik på sträckor
            med allmän trafikplikt. Detta bör riksdagen ge regeringen till
            känna som sin mening.
          </p>
          <head type="h2" xml:id="i-3XMtkAsGV48U4fL3ZuvCwk">
            Trafiksäkerhet
          </head>
          <p xml:id="i-HnESYsdzA4bnHncGnPngjT">
            På samma sätt arbetar många regioner och kommuner med att öka
            trafiksäkerheten i bussarna. Nu finns risken att kommersiella
            aktörer med kort varsel sätter in bussar med lägre säkerhet på
            sträckor där kommunen har infört trafikplikt. Detta kan komma
            att försena och förhindra trafiksäkerhetsarbetet i Sverige.
          </p>
          <p xml:id="i-SBqbtmyzNj4HsTJY9tnkfR">
            Miljöpartiet föreslår därför att regeringen ska utreda och föreslå
            åtgärder för att samma normer för trafiksäkerhet, t.ex. god fordonskondition,
            säkerhetsbälten, utrymningssäkerhet, alkolås och vinterdäck, ska
            gälla för operatörer som bedriver kommersiell trafik som för offentligt
            finansierad trafik på sträckor med allmän trafikplikt. Detta bör
            riksdagen ge regeringen till känna som sin mening.
          </p>
          <head type="h2" xml:id="i-M4w6trPb4PzwR4niAEDiNt">
            Cyklar i kollektivtrafiken
          </head>
          <p xml:id="i-SWXgTkzhTA5HoHeG2wXRkp">
            En målsättning i många kommuner är att uppmuntra cykling genom
            att ge resenärer möjlighet att ta med cykel i kollektivtrafik
            vid sidan av rusningstrafiken. Men i lagen finns ingen möjlighet
            att ställa krav på operatörer att ge plats för cyklar i kollektivtrafiken.
          </p>
          <p xml:id="i-DA5JGE6zWB3abpCVTgWqBi">
            Vi finner denna ordning oacceptabel. Därför föreslår Miljöpartiet
            att regeringen ska återkomma till riksdagen med förslag om ändring
            i kollektivtrafiklagen så att det blir möjligt att ställa krav
            på både upphandlad och kommersiell trafik att resenärerna ska
            kunna ta med sig cyklar i kollektivtrafiken. Detta bör riksdagen
            ge regeringen till känna som sin mening.
          </p>
          <p xml:id="i-5vuLvoQenezyPKH2PMfagN">
            De förslag som Miljöpartiet lägger fram om handikappanpassning,
            miljökrav, trafiksäkerhet och cyklar i kollektivtrafiken gäller
            alltså på sträckor med trafikplikt. Annan trafik, t.ex. kommersiella
            långfärdsbussar, omfattas av allmän lagstiftning och berörs inte
            av dessa ändringar. Vi anser att det finns en skillnad härvidlag.
            Många kommuner och regioner satsar stora resurser, ofta långsiktigt,
            på att skapa en högkvalitativ, handikappanpassad, säker och miljövänlig
            busstrafik på sträckor där samhällsservice behövs för arbetspendling,
            skolpendling, sjukhusresor och liknande. Denna kollektivtrafik
            ska inte med kort varsel kunna konkurreras ut på samma sträckor
            och vid samma hållplatser av kommersiella aktörer som struntar
            i dessa hänsyn.
          </p>
          <head type="h2" xml:id="i-o4Rp9iAnDs8tW9Z37zktv">
            Kommunala satsningar
          </head>
          <p xml:id="i-AcQqZftugczrH3Dvqez7Uf">
            Det är positivt att regeringen ändrar lagen så att en enskild
            kommun kan erbjuda bättre kollektivtrafik om man lägger mer resurser
            på trafiken. Detta borde vara en del av det kommunala självstyret.
            Tyvärr står det i regeringens lagtolkning att detta bara gäller
            om den regionala myndigheten godkänner detta, och att kommunen
            inte kan ställa högre krav på trafiken än myndigheten. Detta är
            ett hot mot de kommuner som vill gå före i miljöarbetet och t.ex.
            betala för biogasbussar eller annan miljöanpassning som sträcker
            sig längre än grannkommunernas. Miljöpartiet föreslår att en enskild
            kommun ska kunna ställa högre krav på handikappanpassning, miljöanpassning
            och trafiksäkerhet än vad kollektivtrafikmyndigheten beslutat
            om man är villig att betala för detta. Detta gäller alltså för
            kollektivtrafik med allmän trafikplikt. Detta bör riksdagen ge
            regeringen till känna som sin mening.
          </p>
          <head type="h2" xml:id="i-9s7z7SxMSn7M1vsZyZYpAc">
            Byabussar ska inte anses som yrkestrafik
          </head>
          <p xml:id="i-UDtUGRBV9fYLxeuUqXNkpG">
            Kollektivtrafiken på landsbygden behandlades i utredningen Kollektivtrafik
            med människan i centrum (SOU 2003:67). Där noterades att det finns
            stora områden i landet med bristande kollektivtrafik och områden
            där underlaget är för litet för alla de traditionella formerna
            av kollektivtrafik. I sådana områden har småskaliga kollektivtrafiklösningar
            med lokalt engagerade frivilliga förare provats de senaste decennierna.
          </p>
          <p xml:id="i-8y66yPK7CDEjHNDDeUfmwF">
            Trafiklösningarna är exempelvis Byabuss där fordonet tillhandahålls
            av kommun eller trafikhuvudman och där man använder frivilliga
            förare och samåkning i någon form. En långsiktig utveckling av
            detta kräver dock att man kan ta betalt av resenärerna utan att
            verksamheten omfattas av lagstiftningen om yrkesmässig trafik.
          </p>
          <p xml:id="i-LVBjecDEU4BUufCc7Yq8dc">
            I yrkestrafikförordningen anges undantag för transporter som
            inte ska räknas som yrkesmässig trafik. Där nämns bl.a. att samåkning
            till eller från en arbetsplats, skola eller annan lokal där bilföraren
            eller passageraren arbetar eller utbildar sig inte ska räknas
            som yrkesmässig trafik. Erfarenheten av verksamheten med byabusstrafik
            är att den kan liknas vid sådan samåkning.
          </p>
          <p xml:id="i-DZ3DehfhPp1FHdqqJypWd3">
            Miljöpartiet anser att trafiken ska beskrivas i kollektivtrafikmyndighetens
            trafikförsörjningsprogram. Vid dessa samråd kommer det att visa
            sig om det existerar en marknad av intresse för trafikföretag
            eller om trafiken kan drivas av frivilliga. Myndigheten kan då
            också bevaka att taxiförsörjningen på landsbygden inte utarmas.
          </p>
          <p xml:id="i-KansSWpBXZytTMp1ZXqyUK">
            Miljöpartiet föreslår att regeringen utreder och till riksdagen
            återkommer med förslag om att trafik som ingår i en regional kollektivtrafikmyndighets
            trafikförsörjningsprogram och som endast får ekonomiskt bidrag
            till fordon, t.ex. byabussar, inte ska anses som yrkesmässig trafik.
            Detta bör riksdagen ge regeringen till känna som sin mening.
          </p>
          <head type="h2" xml:id="i-AsubuoghjKt46spD1JsFyL">
            Låt vuxna åka med skoltaxin
          </head>
          <p xml:id="i-6ngNVRyBacPj74vQ2j2nZW">
            Kommunerna har ett lagstadgat ansvar i skollagen (2010:800) att
            anordna skolskjuts. Det är alltså kommunen som är huvudman för
            den trafiken. Kommunen har dock inte rätt att låta andra kommuninvånare
            åka med taxin och ta betalt för det.
          </p>
          <p xml:id="i-UxkPGQGJ5Gti1NKDBGB5yZ">
            Det finns många skolbussar och skoltaxi i landet som åker med
            tomma säten. Miljöpartiet anser att det vore ett lätt och billigt
            sätt att få mer kollektivtrafik på landsbygden om kommunen kunde
            erbjuda arbetspendlare och andra att utnyttja dessa säten. I dag
            måste kommunen göra tillköp av linjetrafik från trafikhuvudmannen
            för att detta ska bli möjligt. Detta blir både krångligt och dyrt
            för kommunen.
          </p>
          <p xml:id="i-WZG38Bkjdss4K6x38ZPDxu">
            Miljöpartiet vill att regeringen ska utreda och till riksdagen
            återkomma med förslag som gör det möjligt för kommunerna att erbjuda
            vuxna att åka med skoltaxin. Detta bör riksdagen ge regeringen
            till känna som sin mening.
          </p>
        </div>
        <div type="motSignatures">
          <list>
            <item xml:id="i-12HrS9dqyzRVhGyC9pzJ2R">
              Stina Bergström (MP)
            </item>
            <item xml:id="i-5GDsjCh57y4BguBqVej9xR">
              Annika Lillemets (MP)
            </item>
            <item xml:id="i-Veg61hc86Bbz5QswNacVj">
              Lise Nordin (MP)
            </item>
          </list>
        </div>
      </div>
    </body>
  </text>
</TEI>
