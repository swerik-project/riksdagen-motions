<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1926--fk--00241">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1926/mot_1926__fk__241/mot_1926__fk__241-001.pdf"/>
      <fw xml:id="i-RquxfjHoFRoSjc8HyCdLZm">
        Motioner i Första kammaren, Nr 241. 1
      </fw>
      <div xml:id="i-8LGdjh1p3Ao8TPAJmxFJFX" type="motHeader">
        <div xml:id="i-X1SGkdfV86M8zapSUmBXzp" type="motTitle"/>
        <div xml:id="i-UpDDwnMtDGdG3SGGmtMViF" type="motSubmissionInfo"/>
      </div>
      <div xml:id="i-2nqZU5siP7Nj1L1K1cUvUk" type="motBody">
        <div xml:id="i-RAy6MEvzpP2s13aunafBE6">
          <p xml:id="i-VhPaUtu8hyruH2USkXxGCR">
            Nr 241.
          </p>
          <p xml:id="i-NLqyJN2uBbfPRGHkZbB8rM">
            Av herr Lindhagen, i anledning av Kungl. Maj:ts proposition med
            förslag till lag om delning av jord å landet m. m.
          </p>
          <p xml:id="i-Su8ej4gTC7mbLqcqzA6df4">
            Propositionen nr 38 med lag om delning av jord å landet inbjuder
            riksdagen, såvitt jag förstår, i vissa delar till ett språng ut
            i mörkret. Den är farlig redan genom sin omfattning. Riksdagens
            ledamöter kunna ej sätta sig in i densamma utan måste lita till
            auktoriteten hos dem, som utarbetat förslaget. Ämnets långvariga
            och kostsamma behandling kommer att bidraga till, att vi taga
            vad som helst i trötthetens tecken. Förtroende- rådens uppfattningar
            bliva under sådana förhållanden tämligen enarådande. Högerpartiernas
            ledare, som velat i denna lag se en lösning av jordfrågan eiter
            deras sinne, förstå snart, att förslaget motsvarar förväntningarna.
            För regeringspartiets anhängare kan prestigefrågan ej undgå att
            i detta stora obekanta spela en avsevärd roll. Småbönderna och
            småarrendatorerna hava knappast någon representation och de alldeles
            jordlösa stå helt utanför. Undertecknad har icke varit i tillfälle
            att på ett ingående sätt sätta mig in i förarbetena till lagen
            och de meningar, som resulterat i de nu framlagda formuleringarna.
            Jag befarar emellertid att förslaget kommer i sin mån att nedbryta
            viktiga delar av det arbete i den sociala jord- frågan, som på
            skilda händer nedlagts under de senaste årtiondena. På innehåll
            och motivering förmärkes, att förslaget har utarbetats av i lant-
            mäterigöromål tekniskt kunnige och arbetsamma jurister. De sociala
            realiteterna däremot hava uppenbarligen varit otillräckligt representerade
            1 tänkesätten. Det har sagts mig, att förslagets huvudförtjänst
            är, att det är »smidigt&gt;. Det kan bli för mycket även av denna
            varan. Saknas erforderlig ryggrad uti smidigheten kan det hela
            lätt snarare löpa ut i ett odikat gungfly i stället för en fast
            grund för jordkulturen. Förslaget innehåller väl all- männa teoretiska
            grundsatser, efter vilka delning av jord skall ske. Dessa äro
            emellertid så allmänt hållna, att de lämna smidig förevändning
            för tillgodoseende av hart när vilka obehöriga intressen som helst.
            Man menar nu, att avgörandena ju läggas i den sakkunnige lantmätarens
            hand. Just häri ligger ett av förslagets svagaste utgångspunkter.
            Det är, så vitt jag kunnat finna, ingenstädes med allvar undersökt,
            huruvida lantmäterikåren är tillräckligt skickad för den makt,
            som detta lagförslag lägger i dess hand. Att så fullständigt,
            som här skett bortse från erfaren- heterna och människonaturen
            är väl allt för oöverlagt. Allmänheten har icke skänkts några
            påtagliga hållhakar på de myndigheter, av vilka deras väl och
            ve göres så oförbehållsamt beroende. Bihangq till riksdaqaens
            protokoll 1926. 3 saml. 63 häft. (Nr 241—249.) 1
          </p>
          <pb facs="riksdagen-motions-pdf/data/1926/mot_1926__fk__241/mot_1926__fk__241-002.pdf"/>
          <fw xml:id="i-G8RnWzw3h6bVoZdzJoWQ1">
            2 Motioner i Första kammaren, Nr 241.
          </fw>
          <p xml:id="i-MPZunwxB2e6dyTkJeAoWtg">
            Visserligen erinras, att lantmäterikåren är bättre utbildad nu
            än förr. Denna förevändning snarare stryker under farhågorna.
            Skicklighet i mät- ning och egogradering med mera dylikt är visserligen
            också en viktig sak. Men man måste fråga sig, om lantmätarna mera
            än förr kunnat tillägnat sig ett hjärtelag för rätten, medkänsla
            med de svagare och okänslighet för den olika inkomsten, som deras
            beslut i ena eller andra riktningen kommer att medföra. Tidsandan
            uppfordrar sannerligen icke därtill. Det är i varje fall icke
            mänskligt att begära så mycket, särskilt med ett avlöningssätt,
            som till viss del är beroende av förrättningarna. Man fordrar
            det icke heller av andra ämbetsmannakårer. I lagar och avlöningssättet
            söker man skapa verkligt påtagliga riktlinjer för ämbets- utövningen,
            vilka till allmänhetens skydd och i lagstiftningens intresse ej
            kunna »smidigt» kringgås av funktionarismen. Lagförslagets andra
            stormakt vid sidan av lantmätaren är för övrigt jordägaren. Det
            är han, som i första hand bestämmer, särskilt om avstyck- ning
            skall ske, och även i första hand förklarar, hur han önskar att
            del- ningen skall utföras. I all synnerhet kommer här att framträda
            såsom avgörande den store jordägaren. Det är nämligen han, som
            företrädesvis har något att dela, intresse av att delning kommer
            till stånd och utsikter till inkomster av delningen, med vilka
            kostnaderna för delningen kan bestridas. Jordägaren och lantmätaren
            komma sålunda lätt överens och lagens svävande, teoretiska tankar
            lämna som sagt utrymme för åtskilligt, som ej står i överensstämmelse
            med lagens anda, men kan försvaras ändå med dess bokstav, helst
            om den säger för mycket, och sålunda i praktiken ingenting. Även
            bokstaven betyder i slika fall icke alltid så mycket. Inom andra
            lagutskottet har från norrlandsrepresentanter vid norrländska
            jordfrågors behandling understundom framlagts skildringar, hur
            en ägor styckning kan gå till trots norrländska ägostyckningslagen.
            Landshövding Widéns strid mot lantmätare i Jämtlands län och regeringsrätten
            för en någorlunda rimlig tillämpning av ägostyckningslagen är
            bekant för mången (jordkommitténs betänkande del IV sid. 123).
            Nu finnes ju en garanti i förslaget. Underställning skall nämligen
            ske, i fråga om laga skifte till ägodelningsrätten och beträffande
            verkställd avstyck- ning till förste lantmätaren. Den sista garantien
            är ju bättre än ingen, men för flertalet fall säkerligen föga
            värd. Även Ööverlantmätaren är främst tekniker. Överordnade äro
            dessutom i allmänhet benägna att respektera det fullbordade faktum,
            som föreligger i den underordnade myndighetens beslut. Därtill
            kommer, att när den underordnade myndig- hetens beslut grundar
            sig på undersökning på platsen och granskningen skall ske efter
            papper och kartor, så saknas oftast förutsättningar för någon
            verklig granskning. I stort sett gäller detsamma granskningen
            genom ägodelningsrätten av frågan om laga skifte, ehuru genom
            rättens sammansättning en något mång- sidigare granskning understundom
            bör möjliggöras, Å andra sidan äro
          </p>
          <pb facs="riksdagen-motions-pdf/data/1926/mot_1926__fk__241/mot_1926__fk__241-003.pdf"/>
          <fw xml:id="i-AyJbx8449dgZTULY8TGttJ">
            Motioner i Första kammaren, Nr 241. 3
          </fw>
          <p xml:id="i-38Csp9ZVvfXZjWPDoT4PBG">
            de valda ledamöterna i rätten ensidiga representanter för jordägarein-
            tresset, vilket ej grundlägger någon kompetens i förevarande fall.
            Vilka garantier än skapas kunna de för övrigt ej gå längre än
            lagen. Denna bjuder även med den välvilligast tolkning av dess
            dunkla svävande ordalag avsevärt mindre än den norrländska ägostyckningslagen.
            Lagförslagets sociala betydelse är förlagd huvudsakligen till
            avstyck- ning. Beträffande laga skifte ha frågorna om skiftesvitsordet
            och bil- dandet av skogsallmänningar den största sociala betydelsen
            vid sidan av den nationalekonomiska och lantmäteritekniska. Jag
            skulle önskat, att till- fälle varit mig berett, att ingående
            och utförligt söka bedöma denna sak och det nu framlagda förslagets
            ståndpunkt. Då emellertid endast några korta stunder stått mig
            till buds, nödgas jag inskränka mig i denna och följande motioner
            till några korta erinringar i vissa punkter. Den viktigaste nyheten
            ur social synpunkt är att den norrländska ägo- styckningslagen
            numera gällande hela landet norr om Mälaren lärer skola upphävas.
            Enligt min uppfattning har denna lag bort utsträckas till hela
            landet. Andra hava ansett, att lindrigare bestämmelser även i
            detta ämne böra gälla för södra delarna av riket. Förslaget kan
            nu sägas hava före- slagit dessa lindrigare villkor för södra
            Sverige, men utsträckt dem att gälla även för norra och mellersta
            Sverige, med upphävande av den för dessa landsdelar gällande effektivare
            ägostyckningslagen. På detta sätt ruineras nu norrlandslagstiftningen
            fortfarande på omvägar. Norrländska ägostyckningslagens huvudsyfte
            var, att bevara jordbruks- kärnan i de gamla bondgårdarna, som
            förvärvats av bolag och enskilda spekulanter. Förslaget sammanblandar
            denna uppgift med avstyckningar vilka som helst. Grundsatsen måste
            strängt fasthållas och utsträckas även till jordbruk, som lyda
            under stora gods. Även nämnda lag gjordes smidigare än norrlandskommittén
            föreslagit men blev därigenom också lättare att kringgå. Den nu
            föreslagna formu- leringen av 19 kap. 3 $ är så flytande utan
            bjudande konkreta föreskrifter, att den synes lätteligen kunna
            utnyttjas till vad som helst. Det är sålunda icke vidare uttryckligen
            föreskrivet, att vid utbrytning av en hemmans- lotts huvudsakliga
            jordbruk alltid skall tilldelas jordbruket i första rummet tillräcklig
            husbehovsskog. Detta är oundgängligt särskilt i de trakter av
            landet där husbehovsskog anses oundgänglig för jordbruket. Den
            uttryck- liga föreskriften att odlings- och mulbetesmark också
            skola tilläggas sådan utbrytning är alldeles borttaget. Den positiva
            bestämmelsen, att just den utbrutna jordbruksjorden skall vara
            tjänlig för jordbruk är utbytt mot svävande bestämmelser om »det
            med avstyckningen avsedda ändamål» och om det kan antagas, att
            avstyckningen »bereder ökade utkomstmöjlig- heter för den jordbrukande
            befolkningen eller eljest är till gagn för jord- bruksnäringen
            i orten”. Detta liksom hela strukturen och formuleringen i övrigt
            av denna $ blandar bort korten. Jag har nyligen varit i tillfälle
            se en omstyckningsplan uppgjord av ett stort norrlandsbolag. Där
            äro
          </p>
          <pb facs="riksdagen-motions-pdf/data/1926/mot_1926__fk__241/mot_1926__fk__241-004.pdf"/>
          <fw xml:id="i-LsxNThNK4hYEMaVKhchJ34">
            4 Motioner i Första kammaren, Nr 241.
          </fw>
          <p xml:id="i-B6zM1kjJuqbEem1TyUWXY9">
            jordbruken utbrutna utan avsevärd skogsmark. Utbrytningen angives
            vara på bildande av »egnahemssamhällen» och på denna grund lärer
            bolaget för- vänta bifall redan enligt gällande lag. Ännu i det
            år 1924 till lagrådet remitterade förslaget ansågs det angeläget
            stadga att från jordbruksfastighet inom alla de län, för vilka
            norrländska ägostyckningslagen nu gäller, ej fingo avstyckas inägojord
            till den omfatt: ning, att fastighetens jordbruk därigenom märkligen
            försvagas. Detta för- slag hade bort utbyggas vidare till överensstämmelse
            med norrländska ägo- styckningslagen samt utsträckas till hela
            landet. Förslaget är, såvitt jag förstår, fördelaktigt för bolag
            och stora jordägare i landet. På grund av vad sålunda anförts
            och under åberopande jämväl av moti- ven till motionerna 242 och
            244, hemställes såsom ett ofrånkomligt krav,
          </p>
          <p xml:id="i-JtnVuCkuSpoMeZ6kmCChyb">
            att riksdagen ville besluta 1) sådant tillägg till 19 kap. 3
            $ i förslaget till lag om delning av jord på landet, att vid utbrytning
            av hemmanslotts huvudsakliga jordbruk ifrån skogsmarken skall
            ovillkorligen tillses, att avstyckningen är tjänlig till jordbruk
            samt att därtill i mån av tillgång och ortens förhållanden lägges
            för ändamålet tillräckligt med åker, äng, husbehovsskog samt odlings-
            och mul- betesmark, 2) eller, om detta ej bifalles, sådant tillägg
            göres för de delar av landet, där norrländska ägostyckningslagen
            hitintills tillämpats jämte de flera landsdelar, som uppenbarligen
            böra jämställas med nämnda trakter, 3) under alla förhållanden
            sådan ändring i nämnda paragraf, att tydligen konkret hänsyn skall
            tagas även till beskaffenheten av det område, som skall utstyckas
            till jordbruk och ej blott till jordägarens benämning av ändamålet
            eller förhållandena i orten.
          </p>
          <p xml:id="i-2CGkKXpQSW7tGxWRPresiP">
            Stockholm den 19 februari 1926.
          </p>
          <p xml:id="i-DtjLeNa5u7P3sVAnMZF96W">
            Carl Lindhagen.
          </p>
        </div>
      </div>
    </body>
  </text>
</TEI>
