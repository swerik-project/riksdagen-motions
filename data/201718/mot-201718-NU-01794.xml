<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201718-NU-01794">
  <teiHeader>
    <fileDesc>
      <titleStmt>
        <title>Hela landet ska leva</title>
        <author corresp="i-76ETKL7PQscJy3dmshR8mr">av Lars Mejern Larsson m.fl. (S)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2017/18:1794 av Lars Mejern Larsson m.fl. (S)</title>
          <idno type="rdwebb">H5021794</idno>
          <rs type="number">1794</rs>
          <orgName type="comitteeAbbreviation">NU</orgName>
          <ref type="dokument_url_text">http://data.riksdagen.se/dokument/H5021794/text</ref>
          <ref type="dokument_url_html">http://data.riksdagen.se/dokument/H5021794</ref>
          <ref type="dokumentstatus_url_xml">http://data.riksdagen.se/dokumentstatus/H5021794</ref>
          <ref type="docx">http://data.riksdagen.se/fil/3D49C6D3-87C2-40BB-8A4E-0E1A18C834B0</ref>
          <ref type="pdf">http://data.riksdagen.se/fil/19B5A98E-DA79-4338-99FC-13268727C7CA</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-76ETKL7PQscJy3dmshR8mr</idno>
            <name>Lars Mejern Larsson</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-Ty8QCuVFBPKpfBLfr6zVqn</idno>
            <name>Berit Högman</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-ENzFqRqcmqswYoSKLDEz5j</idno>
            <name>Eva-Lena Gustavsson</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-6Y7QyEzZ7gFrVaMjjyMzXk</idno>
            <name>Gunilla Svantorp</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-36nyxqA7w17acL7s97ha3p</idno>
            <name>Mikael Dahlqvist</name>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="committeeProcessing"/>
        <correspAction xml:id="i-SgK1A1gq57z5PGrLSPj7j3" type="signed"/>
        <correspContext corresp="i-SgK1A1gq57z5PGrLSPj7j3">
          <note type="signatory" corresp="i-76ETKL7PQscJy3dmshR8mr"/>
          <note type="signatory" corresp="i-Ty8QCuVFBPKpfBLfr6zVqn"/>
          <note type="signatory" corresp="i-ENzFqRqcmqswYoSKLDEz5j"/>
          <note type="signatory" corresp="i-6Y7QyEzZ7gFrVaMjjyMzXk"/>
          <note type="signatory" corresp="i-36nyxqA7w17acL7s97ha3p"/>
        </correspContext>
        <correspAction xml:id="i-UZvkAuxwzFX2LHQ74cAiJE" type="submitted">
          <date when="2017-10-03"/>
          <time when="14:10:37"/>
        </correspAction>
        <correspAction xml:id="i-FfrQgiQRaXs63D7wup5uqU" type="reviewed">
          <date when="2017-10-03"/>
          <time when="15:49:26"/>
        </correspAction>
        <correspAction xml:id="i-MCqogjs7xXVFCLVduyoPZh" type="referred">
          <date when="2017-10-13"/>
        </correspAction>
        <correspAction xml:id="i-7Vr5vMceNhyTUQ8MyYGb8S" type="assigned">
          <date when="2019-01-29"/>
          <time when="10:39:56"/>
        </correspAction>
        <correspContext corresp="i-7Vr5vMceNhyTUQ8MyYGb8S">
          <ref type="assignedTo">Näringsutskottet</ref>
        </correspContext>
        <correspAction xml:id="i-7R32u46kFmrQqYDqJ52v4c" type="behandlas_i"/>
        <correspContext corresp="i-7R32u46kFmrQqYDqJ52v4c">
          <ref type="uppgift">2017/18:KrU3</ref>
          <ref type="ref_dok_id">H501KrU3</ref>
          <ref type="ref_dok_typ">bet</ref>
          <ref type="ref_dok_rm">2017/18</ref>
          <ref type="ref_dok_bet">KrU3</ref>
          <ref type="ref_dok_titel">Civila samhället inklusive trossamfund</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-MU3v9C4RAWaGaMaauieKTd" type="behandlas_i"/>
        <correspContext corresp="i-MU3v9C4RAWaGaMaauieKTd">
          <ref type="uppgift">2017/18:NU12</ref>
          <ref type="ref_dok_id">H501NU12</ref>
          <ref type="ref_dok_typ">bet</ref>
          <ref type="ref_dok_rm">2017/18</ref>
          <ref type="ref_dok_bet">NU12</ref>
          <ref type="ref_dok_titel">Näringspolitik</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-7egDWd9LHUZMwBzNVAz5BA" type="behandlas_i"/>
        <correspContext corresp="i-7egDWd9LHUZMwBzNVAz5BA">
          <ref type="uppgift">2017/18:NU19</ref>
          <ref type="ref_dok_id">H501NU19</ref>
          <ref type="ref_dok_typ">bet</ref>
          <ref type="ref_dok_rm">2017/18</ref>
          <ref type="ref_dok_bet">NU19</ref>
          <ref type="ref_dok_titel">En sammanhållen politik för Sveriges landsbygder</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-G9NY32Cn7m3dGH53EY1Sf9" type="behandlas_i"/>
        <correspContext corresp="i-G9NY32Cn7m3dGH53EY1Sf9">
          <ref type="uppgift">2018/19:TU5</ref>
          <ref type="ref_dok_id">H601TU5</ref>
          <ref type="ref_dok_typ">bet</ref>
          <ref type="ref_dok_rm">2018/19</ref>
          <ref type="ref_dok_bet">TU5</ref>
          <ref type="ref_dok_titel">Infrastrukturfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-KCFVggm6w7awKkz8ZywaV2" type="motHeader">
        <div xml:id="i-PVwaMoYSZJ2a6CV1zdEEQL" type="motTitle">
          Motion till riksdagen 2017/18:1794 av Lars Mejern Larsson m.fl.
          (S) Hela landet ska leva
        </div>
      </div>
      <div xml:id="i-FjQK8gmQvBR62f1Uqtw6Z9" type="motBody">
        <div xml:id="i-CBDhUWohocBbWAMgKfNpWS" type="motProposal" subtype="förslag">
          <head xml:id="i-VZCJGv7B7E99bqme5GD3Cc">
            Förslag till riksdagsbeslut
          </head>
          <list xml:id="i-JQ5HvfceSze2VjN3CWBLXp" style="ol">
            <item xml:id="i-9kLv3MxqHz7rsiu6CxU3hP">
              Riksdagen ställer sig bakom det som anförs i motionen om behovet
              av näringslivsutveckling och utbildning för att lösa matchningsproblematiken
              och tillkännager detta för regeringen.
            </item>
            <item xml:id="i-HnMaZRRVLHbeJqEAC9eHS5">
              Riksdagen ställer sig bakom det som anförs i motionen om vikten
              av ett fungerande ideellt föreningsliv och tillkännager detta
              för regeringen.
            </item>
            <item xml:id="i-FBUPSHhUzzf8KJLgNF7n3v">
              Riksdagen ställer sig bakom det som anförs i motionen om statlig
              närvaro, servicegaranti och närhet till banker och tillkännager
              detta för regeringen.
            </item>
            <item xml:id="i-MdnaT1BRY8hnrH2UogpFAK">
              Riksdagen ställer sig bakom det som anförs i motionen om behovet
              av satsningar på olika företagsformer och tillkännager detta för
              regeringen.
            </item>
            <item xml:id="i-DChLiqSxBkK7SyUR1XTv1g">
              Riksdagen ställer sig bakom det som anförs i motionen om infrastruktur
              samt gränsöverskridande samarbete och tillkännager detta för regeringen.
            </item>
          </list>
        </div>
        <div xml:id="i-4yCFcZCKseSxpJDzu5cToB" type="motContent">
          <head xml:id="i-9AG44aG97icnkuiASwR3Lp" type="h1">
            Motivering
          </head>
          <p xml:id="i-BqUGxDDMKZv8QRnU6em4fv">
            Klyftan mellan stad och land har länge ökat. Även om storstäder
            lockar många unga är urbaniseringen i viss mån också ett tecken
            på att vårt land inte håller ihop. Många flyttar på grund av bristen
            på arbetstillfällen och utveckling och att den grundläggande servicen
            under en lång tid legat på efterkälken. Politiken måste här göra
            det möjligt för människor att fortsätta bo kvar på landsbygden.
            Det handlar om arbete, kommersiell och statlig service i glesbygden
            och möjligheten att göra karriär. Under många år har både den
            statliga och kommersiella servicen försämrats och i flera fall
            lagts ner i mindre kommuner. Det är en utveckling som måste tas
            på allvar.
          </p>
          <p xml:id="i-5BeWhRg8MWaQ2kvNhzcyUX">
            Regeringen har föredömligt arbetat med jämställdhetsintegrering
            som grund i budgetprocessen där olika förslag analyseras när det
            gäller hur de påverkar män och kvinnor. På samma sätt bör regeringen
            arbeta med en regionalintegrering i budgetprocessen där olika
            förslag och beslut belyses om vilka konsekvenser det får för glesbygdskommunerna
            och landsbygden. Idag bor drygt var tredje person på landsbygden.
            En växande landsbygd med goda förutsättningar till jobb och välfärd
            är en grundförutsättning för tillväxt i hela landet. Det finns
            kraft och potential som måste tas tillvara.
          </p>
          <head xml:id="i-AzHqQZQaEKh1vtVd1dE7V3" type="h2">
            Jobb och tillväxt
          </head>
          <p xml:id="i-EoHF4XnGBHu5xSRjbxfKLb">
            En stark arbetsmarknad är grunden för välstånd och en fungerande
            välfärd. En tes som gäller både stad och landsbygd. Det går bra
            för Sverige i många avseenden men att arbetslösheten är starkt
            differentierad både utifrån etnisk bakgrund och mellan kommuner
            är något som behöver beaktas. Generellt sett har gamla bruksorter
            ofta svårare, samtidigt som många mindre orter också tagit ett
            stort ansvar i flyktingmottagandet. Här behövs satsningar som
            gör det möjligt för företag att startas och utvecklas. Men också
            en närvarande arbetsförmedling med möjligheter till insatser som
            underlättar klyftan mellan arbetsgivare och arbetstagare.
          </p>
          <p xml:id="i-VFX7CejCMPUXwtwbvtKeAf">
            Samtidigt som det finns runt 100 000 lediga jobb i Sverige är
            många fortfarande arbetslösa. Värmland är ett exportberoende län
            och har dessutom stora internationella aktörer på arbetsmarknaden,
            många av dem på landsbygden. Som i övriga landet är det största
            hindret för ökad tillväxt att företagen inte hittar arbetslösa
            med rätt kompetens. Matchning är idag ett stort problem på den
            svenska arbetsmarknaden och för Värmlands del är det avgörande
            att den här klyftan sluts. Framför allt då många internationella
            företag lätt kan flytta sin verksamhet om matchningsklyftan fortsätter
            att växa. Här behövs ett ökat samarbete mellan näringsliv, fackliga
            organisationer och utbildningsväsendet.
          </p>
          <p xml:id="i-QZhMnmCchFZifUkQj4m9tt">
            På en allt mer kunskapsintensiv arbetsmarknad måste det finnas
            närhet till utbildningsmöjligheter. Karlstads universitet fyller
            en viktig roll som regional tillväxtmotor och som en faktor i
            lösningen på matchningsproblematiken. Regeringen har här skjutit
            till bra med extra utbildningsplatser men även andra utbildningsformer
            behövs. Yrkeshögskolan är en viktig del där många går direkt ut
            i jobb. Här har det skett en förändring i politiken och det är
            ett typexempel på hur näringsliv och samhälle kan samverka för
            fler i arbete.
          </p>
          <p xml:id="i-XTNC7RhWcCagT9cg9e5eCp">
            Åtgärder behöver ske utifrån de olika regionernas förutsättningar.
            En fungerande regional arbetskraftsförsörjning är en viktig pusselbit,
            men det kan också handla om åtgärder som förbättrat stöd till
            näringslivsutveckling samt tillgång till offentlig och kommersiell
            service. Men även riskkapital och investeringar i kommunikationer
            och infrastruktur är viktiga delar i en kraftfull regional tillväxtpolitik.
            På så sätt skulle fler företag kunna exportera och finnas representerade
            på en större marknad, vilket i sin tur skapar möjlighet för företag
            att växa och anställa fler.
          </p>
          <p xml:id="i-26AREzytf9H8ja8Hh75E7J">
            Även EU:s sammanhållningspolitik behöver kopplas ihop med den
            statliga regionala utvecklingspolitiken, då det finns en tydlig
            koppling mellan sammanhållningspolitiken och den nationella tillväxtambitionen.
            EU:s strukturfonder har en viktig betydelse i arbetet för en regional
            utveckling. Projekt som bedrivs inom ramen för dessa program syftar
            till att påverka förutsättningarna för regional tillväxt. Att
            förenkla administrationen och regelverken bör därför vara nödvändiga
            steg för att projekten ska bli verklighet.
          </p>
          <head xml:id="i-Vo1RKZe2fvZEMpKxMtcVBL" type="h2">
            Föreningsverksamhet
          </head>
          <p xml:id="i-ChAont7ZoDmxDJxfgSQedq">
            Den ideella föreningssektorn i vårt land är unik i jämförelse
            med andra länder. De flesta människor som bor i Sverige är med
            i någon av de ca 200 000 ideella föreningar som finns. Oavsett
            om det handlar om kultur, idrott, politik eller annan verksamhet
            bidrar den ideella sektorn till att människor från olika bakgrunder
            och landsändar möts. Föreningssektorn är en viktig del i integrationen
            av nya svenskar och för att hålla samhället samman. Den höga anslutningsgraden
            och den demokratiska uppbyggnad som föreningarna har spelar en
            viktig roll i vårt gemensamma samhällsbygge. Politiken måste uppmuntra
            och ta vara på människors engagemang.
          </p>
          <p xml:id="i-GHjbJyQUHit8vUYv9vJZae">
            Även folkbildningen är en viktig del inom den ideella sektorn.
            Ett tydligt exempel är det ansvar ABF och andra föreningar tog
            under flyktingkrisen. Folkbildningen behöver även fortsättningsvis
            vara en viktig grund för integrationen och för samhällets utveckling.
          </p>
          <p xml:id="i-KzpyWDTpLJ6AiK5t62sxSK">
            Det är speciellt viktigt att det finns tillgång till offentliga
            lokaler och mötesrum i hela landet såsom hembygdsgårdar och Folkets
            hus. Mötesrum är en grundsten i det svenska föreningslivet och
            ett aktivt stöd för att bevara dem är en enkel investering i demokratin.
            Det bör också inkludera att det i regioner finns ett system för
            att uppmuntra och stödja fria kulturgrupper samt lokala arrangemang
            och traditioner. På samma sätt behöver även idrotten stärkas och
            regeringens besked om att extratjänster kommer att kunna nyttjas
            av föreningslivet är en välkommen satsning. En levande landsbygd
            skulle inte bara ge effekter av ett mer inkluderande samhälle
            som garanterar medborgerliga rättigheter. Det skulle också innebära
            kreativitet och verksamheter, vilket i sin tur skulle leda till
            fler företag och en ökad besöksnäring.
          </p>
          <head xml:id="i-Jx1RmdPe1h5a7GsuMz4da" type="h2">
            Servicegaranti och möjligheter till ett levande näringsliv
          </head>
          <p xml:id="i-V9hdzHX5G1PVMP92aEnYKt">
            Utgångspunkten måste vara ett Sverige som håller ihop. För att
            det ska vara möjligt behövs det åtgärder för att se till att det
            går att leva och bo på landsbygden. En grundläggande del är att
            regeringen garanterar tillgång till viktiga funktioner som post,
            dagstidning, telefoni, el och it och annan basal infrastruktur.
            Till detta är närheten till myndigheter en faktor som är viktig
            både för företag och för enskilda medborgare.
          </p>
          <p xml:id="i-2JSvikfeEBnvMvtbvV47SQ">
            Under åren finns det flera exempel på där myndigheter har lagt
            ner kontor och centraliserats. Den utvecklingen måste stoppas.
            Regeringen har i sin budget för 2018 beslutat att inleda konceptet
            servicekontor. Kontor där statliga myndigheter som Arbetsförmedlingen,
            Försäkringskassan, polisen m.m. kan samlas under samma tak. I
            dagsläget planeras 10 servicekontor och det här är en åtgärd som
            regeringen bör utöka framöver. På sikt bör regeringen se till
            att alla kommuner får en grundläggande service. En statlig servicegaranti
            för alla kommuner skulle här vara ett bra alternativ.
          </p>
          <p xml:id="i-RNVVfyeToa8T6DcroxnLLC">
            Regeringen bör också ta ett ökat ansvar för att statliga jobb
            finns i hela landet. Ett arbete har visserligen inletts kring
            att stationera ut myndigheter från Stockholm, men ofta glöms de
            mindre orterna bort. Exempelvis har de senaste myndigheterna som
            tillkommit i Värmland hamnat i den största staden Karlstad. Det
            är givetvis glädjande att myndigheter flyttas till Karlstad, men
            om vi menar allvar med att hela landet ska leva behöver även mindre
            orter få ta del av jobben. Det handlar inte bara om arbetstillfällen
            utan också om möjligheten att göra karriär inom yrken som kräver
            högre utbildning.
          </p>
          <p xml:id="i-PekpdABenrwKA4wBdgX4CA">
            Den statliga servicen är en viktig del, men lika viktigt för
            både befolkning och företag är närheten till lokala banker. Sparbanksrörelsen
            har sedan länge varit en utvecklingsmotor i mindre kommuner och
            gynnat tillkomsten av fler företag och jobb i regionerna utanför
            de stora tätortsbildningarna. Därför är det viktigt att det förs
            en politik så att sparbanksrörelsen kan stärkas, och det finns
            flera områden som behöver åtgärdas.
          </p>
          <p xml:id="i-MPkHV4awbX7NfddTStJRao">
            Politiken behöver också lägga om kurs när det gäller möjligheter
            för kommuner att upphandla varor och verksamhet. Hela samhället
            måste arbeta åt samma håll och då måste lokala företag också ha
            större chans att konkurrera vid upphandlingar. Regeringen har
            tagit sig an denna fråga vilket är bra, ett arbete som behöver
            fortsätta.
          </p>
          <p xml:id="i-PGrfyZ1gNnaAwmu4EZUzej">
            Alla som kan jobba ska också jobba. Runt om i Sverige finns otroligt
            många små och medelstora företag. I Värmland skiljer sig nyföretagandet
            en del mellan kommunerna, men det sker framsteg där framför allt
            Ung Företagsamhet i Värmland lyckats bra. Allt fler unga oberoende
            gymnasieutbildning är med och startar företag. Den utbildningen
            behöver fortsätta genom stöd och investeringar. Framför allt då
            småföretagare är ytterst viktigt för landsbygden. Regeringen har
            redan gjort många bra åtgärder för att uppmuntra företagande och
            här behövs en ständig politikutveckling för att kunskap och engagemang
            inte ska gå förlorat. Liksom övriga samhället har männen ett försprång
            inom företagande. Därför finns det ett behov av extra satsningar
            på jämställdhet och kvinnors företagande. Kvinnors kompetens och
            resurser tas inte tillvara och om kvinnors företagande skulle
            öka till männens nivå, skulle det innebära runt 75 000 nya företag
            med ca 278 000 nya jobb.
          </p>
          <p xml:id="i-Y9Mh6diEt4xfwxJP5KREbR">
            Det privata näringslivet är dock inte allt. Det är lätt att glömma
            bort att social ekonomi och kooperativt företagande är en verklig
            tillgång. I Sverige har vi till skillnad mot många andra länder
            ingen stark tradition av medarbetarägda kooperativa företag. Vi
            ser dock inte minst inom kultursektorn och på landsbygden att
            kooperativt företagande är på frammarsch. Det är därför av stor
            vikt att regeringen stödjer de organisationer som arbetar med
            social ekonomi och utveckling av den kooperativa företagsformen.
            I andra länder, till exempel Kanada, finns goda exempel på att
            just ett gemensamt ägande har varit räddningen för ett nedläggningshotat
            företag. Sociala företag kan vara den första ingången på arbetsmarknaden
            för den som varit borta från arbete under lång tid. Varje människas
            vilja till arbete ska tas tillvara.
          </p>
          <head xml:id="i-KoT2jhaKPdtE34oKkMd5Sy" type="h2">
            Infrastruktur
          </head>
          <p xml:id="i-WadesvwiBEPsKFYrLYp6Y9">
            Värmland är ett exportberoende län i likhet med många andra delar
            av Sverige. Det innebär att både nystartade och äldre företag
            på landsbygden är beroende av fungerande godstransporter och infrastruktur.
            Från bredbandsuppkoppling och vägar till kyltransporter, lagerhållning
            och post. Postnord har under en period varit kritiserade för förvunna
            brev och paket. För näringslivet är även centraliseringen som
            skett senaste åren ett problem då den medfört att brev och paket
            måste lämnas in tidigare på dagen för att komma med samma dag
            och leveranserna tar längre tid. Detta är ett gissel för de mindre
            företagen som inte får varor tillräckligt snabbt.
          </p>
          <p xml:id="i-CGoxQBBN4W9KK3RULoXcK5">
            Norge är ett av Sveriges viktigaste exportländer och framför
            allt gäller det Värmland. Närheten till vårt västra grannland
            är oerhört viktig för näringslivet och för att få än mer positiva
            synergieffekter behövs ett utökat samarbete och en gemensam syn
            på hur våra länder kan bidra till ökad tillväxt. Även här är infrastrukturen
            viktig. Flera varningssignaler har kommit på senare tid som regeringen
            behöver ta i beaktande. Det handlar framför allt om sträckan Oslo–Stockholm
            som knyter samman Nordens viktigaste huvudstäder. För att en fungerande
            tågtrafik ska kunna fungera optimalt krävs det en viljeriktning
            hos båda länderna och ett utökat samarbete. Regeringen bör ta
            den bollen och inleda en dialog. Även vägtrafiken är viktig, inte
            minst för den utbredda gränspendlingen och då många varor fortfarande
            transporteras med lastbil.
          </p>
          <p xml:id="i-73dDwCELAcUfEuAGErV3ks">
            Ett exempel på varningstecken är att Tullverket i ett läge av
            stark tillväxt vill se över sin verksamhet. Avsikten är att eventuellt
            begränsa öppettiderna vid en av tullstationerna på E18 mot norska
            gränsen, tullen i Hån, genom att stänga nattetid. De svenska och
            norska tullmyndigheterna har ett unikt samarbete, som underlättar
            för handeln genom att export- och importdeklaration kan göras
            på ett och samma ställe. I Svinesund, Örje och Hån sköter man
            på svenska sidan all administration av norsk export och av svensk
            import, medan man på norska sidan sköter all svensk export och
            norsk import. Endast ett stopp krävs alltså för att klarera varor.
            Handelskammaren i Värmlands undersökning visar att planerna för
            nattstängning får konsekvenser för 48 av 55 svarande företag,
            bland annat genom försämrade logistikflöden, längre transportsträckor,
            ökade kostnader, förlorad tid och större miljöpåverkan. Regeringen
            bör ta ett större helhetsgrepp kring gränsöverskridande samarbete
            och för att underlätta transporter över landsgränserna.
          </p>
        </div>
        <div xml:id="i-Ua1cCFmcwhDZU1ZJCBVfPa" type="motSignatures">
          <list xml:id="i-TyLrkfp4aHhvEWXhsk1Dbu">
            <item xml:id="i-Y1ckkd3DLytPZdEYTXNm5p">
              Lars Mejern Larsson (S)
            </item>
            <item xml:id="i-AijsCTnwuRycbvC85kXoYH">
              Berit Högman (S)
            </item>
            <item xml:id="i-Kbr9V8mGUYPPS4NVbRgHaU">
              Eva-Lena Gustavsson (S)
            </item>
            <item xml:id="i-3ccX2iwRmunBJJM8UDw9nU">
              Gunilla Svantorp (S)
            </item>
            <item xml:id="i-JLQvB4cpvL4UhGBEQLYdaH">
              Mikael Dahlqvist (S)
            </item>
          </list>
        </div>
      </div>
    </body>
  </text>
</TEI>
