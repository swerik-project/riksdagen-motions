<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1932--fk--00199">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1932/mot_1932__fk__199/mot_1932__fk__199-001.pdf"/>
      <fw xml:id="i-7zkVSWP2MV5rGuzFPp8wBe">
        Motioner i Första kammaren, Nr 199. 11
      </fw>
      <div xml:id="i-5iQi4XiKakTHESjNrNGyvV" type="motHeader">
        <div xml:id="i-J5cLyTMjD7BUfr6a2RuELP" type="motTitle"/>
        <div xml:id="i-8aCfdknUV3oDQSLathtqyr" type="motSubmissionInfo"/>
      </div>
      <div xml:id="i-Am6ZuGdMhxZnXbbHUtxExA" type="motBody">
        <div xml:id="i-8vYEZLbUxy3jmM74NHsN9m">
          <p xml:id="i-BTFoDwGQVmWMwzdddWFsmC">
            Nr 199.
          </p>
          <p xml:id="i-21seuaEBQvq6bmTms9uwpf">
            Av herr Gustafson, Fritiof, m. fl., om införande inom större
            sam- hällen av pastöriseringstvång å konsumtionsmjölk.
          </p>
          <p xml:id="i-NmXewHBoZ2GqCbfWsq92CA">
            I den pågående diskussionen kring jordbrukets produktionsspörsmål
            har på sistone även frågan om lagstiftning angående konsumtionsmjölken
            trängt sig i förgrunden. Utgångspunkten har varit önskemålet att
            förskaffa mjölken ett större utrymme i allmänhetens konsumtion
            och därigenom till förbätt- ringen för jordbrukets ekonomi under
            dess nuvarande nödläge underlätta av- sättningen av konsumtionsmjölk.
            Detta syftemål sammanfaller med strävan- dena att tillgodose allmänt
            hygieniska synpunkter genom ett höjande av mjöl- kens beskaffenhet,
            så att densammas ofarlighet för smitta samt hållbarhet garanteras.
            Sveriges Allmänna Lantbrukssällskap har i sin nyligen till Kungl.
            Maj:t ingivna framställning fäst uppmärksamheten på behovet av
            åt- gärder i denna riktning, i det sällskapet förordat införande
            av en lag om pastöriseringstvång. Ur den motivering för ett dylikt
            statsinskridande, som Tantbrukssällskapets mejerisektion avgivit,
            citera vi följande:
          </p>
          <p xml:id="i-HVeCqRTzQKL6J8Mq71AFBg">
            »Bland de mål, till vilka det pågående arbetet med mejerihanteringens
            orga- nisation syftar, intager ordnandet och främjandet av handeln
            med mjölk till direkt konsumtion en framskjuten plats. Ur lantmännens
            synpunkter är detta visserligen en fråga av stor ekonomisk betydelse,
            men den synes oss vara av vikt även för hela vårt folk, då det
            väl ej lärer kunna bestridas att en ökad användning av mjölk vore
            av godo såväl ur ekonomisk som hälso- synpunkt. Mjölk är ju ett
            billigt och allsidigt närande födoämne, som pro- duceras inom
            landet. I den mån en omläggning kunde ske, så att mjölken finge
            en större plats i svenska folkets kosthåll i utbyte mot vissa
            andra drycker och matvaror av utländskt ursprung, vore detta tvivelsutan
            ur alla synpunkter en betydande vinning. Såväl under det arbete,
            som bedrives direkt för mjölkens popularisering, som under arbetet
            med organiserandet av mejerihanteringen har det med all önsk-
            värd tydlighet framgått, att en nödvändig förutsättning för ökad
            använd- ning av konsumtionsmjölk är att densamma tillhandahålles
            i tillfredsställand&gt; skick. Det är icke att vänta, att konsumenterna
            skola livligt efterfråga en vara, synnerligast så viktig som mjölk,
            så länge denna saluhålles i ur hygie- nisk och hushållssynpunkt
            ogynnsam beskaffenhet. Utan trygghet mot smit- tas överförande
            och hållbarhet, så att intet behöver förfaras, kan mjölken aldrig
            få den plats bland livsmedel, som den annars vore värd. Tyvärr
            salubjudes ännu överallt mjölk, som brister häri och på många
            stäl- len ej ens fyller de enklaste fordringar. Vid mångfaldiga
            tillfällen ligger
          </p>
          <pb facs="riksdagen-motions-pdf/data/1932/mot_1932__fk__199/mot_1932__fk__199-002.pdf"/>
          <fw xml:id="i-VJYpmE5YMZBk5osX12x28p">
            12 Motioner i Första kammaren, Nr 199.
          </fw>
          <p xml:id="i-6FgnTcRwo8NLypgAcpRAFb">
            detta starkt hindrande i vägen både för organisationsarbetet
            i mejerihante- ringen och vid arbetet för ökad användning av mjölk
            i hushållen. Höjandet av konsumtionsmjölkens beskaffenhet är således
            ett starkt känt behov. En väg att fylla detsamma är givetvis tillhandahållande
            av kontroll- mjölk, men kostnaderna härför lägga hinder i vägen
            för dennas åtkomlighet för den stora publiken. Gäller det att
            förse allmänheten med mjölk av betryggande beskaffenhet, måste
            andra vägar beträdas. Åtgärderna härför måste börja redan i ladu-
            gården, och glädjande nog kan konstateras, att kvalitetsbedömning
            och kva- litetsbetalning av mjölk till mejerierna omfattas med
            starkt stigande intresse, vilket tvivelsutan redan haft till resultat
            en förbättring beträffande beskaf- fenhet hos en stor mängd av
            den mjölk, som tillföres mejerierna. Av en vid ankomsterna till
            mejeriet felfri mjölk kan genom lämplig behand- ling (långtidspastörisering
            e. dyl. och påföljande kylning) framställas kon- sumtionsmjölk
            som uppfyller högt ställda krav både ur hygienisk och hus- hållssynpunkt,
            och detta utan att densamma behöver belastas med mer än en ringa
            del av de omkostnader, som åtfölja produktionen av kontrollmjölk.
            Vetenskapen lär, såvitt oss är bekant, erkänna långtidspastöriseringens
            hy- gleniska värde, och daglig erfarenhet ger vid handen, att
            den därmed behand- lade mjölken besitter alla de för hushållsbruk
            erforderliga egenskaperna. Hälsotillståndet hos det fåtal personer,
            som efter mjölkens behandling kom- mer i beröring med densamma
            i mejeriet, kan lätt övervakas, så att mjölkens ofarlighet som
            smittospridare vid utlämning från mejeriet kan tryggas. Jäm- föres
            detta med att det helt enkelt ej är möjligt att övervaka alla
            deras hälso- tillstånd, som syssla med mjölken från dess framställning
            och till dess den når kunden, synes det oss rimligt att påstå,
            att konsumtionsmjölkens behand- ling på lämpligt sätt före dess
            saluförande utgör ett mycket viktigt led i mjölkhygienens höjande.
            Med kännedom om läget ute i landet våga vi påstå, att, om utvecklingen
            lämnas åt sig själv, det kommer att dröja mycket länge, innan
            en tillfreds- ställande ordning blir genomförd överallt, där den
            kan vara önskvärd och möjlig att genomföra. Både konsumenter och
            producenter hava mångenstädes ringa intresse härför; fördomar
            och privatintressen lägga hinder i vägen. Tvivelsutan skulle pastöriseringstvång
            för konsumtionsmjölk verka utom- ordentligt kraftigt till att
            bringa reda i mjölkhandeln, befordra mjölkens po- pularisering
            som födoämne och till ett minimum reducera riskerna för smit-
            tas överförande med mjölk. Om verklig effekt skall vinnas, fordras
            emel- lertid att all konsuwmtionsmjölk med undantag av kontrollmjölk,
            underkastas pastöriseringstvång. Att, såsom i något sammanhang
            föreslagits, undantaga mjölk, som utan någon som helst kontroll
            säljes av producent direkt till kon- sument, synes oss lika meningslöst
            som att upphäva exempelvis köttkontrollen vid dylika affärstransaktioner.»
          </p>
          <p xml:id="i-SqFvCPjHgBtShf184JDBBU">
            Sektionsstyrelsens uttalande utmynnar i ett förord för en lagstiftning,
            inne- fattande förbud för saluhållande inom större, tätt bebyggda
            samhällen av till människoföda avsedd mjölk — mjölk från kontrolladugård
            dock undantagen — som icke genom föregående uppvärmning till viss
            temperatur och under viss tid undergått sådan behandling, att
            densamma kan ur hygienisk-bakteriologisk synpunkt anses fullt
            betryggande. Med instämmande i ovan citerade allmänna synpunkter
            finna vi frågan vara av den stora vikt både för jordbruket och
            allmänheten, att densamma bringas under riksdagens prövning. De
            trefaldiga syftemålen, en sanitärt höjd mjölk-
          </p>
          <pb facs="riksdagen-motions-pdf/data/1932/mot_1932__fk__199/mot_1932__fk__199-003.pdf"/>
          <fw xml:id="i-YKQRRVJs5saCPg2Rinowom">
            Motioner i Första kammaren, Nr 199. 13
          </fw>
          <p xml:id="i-VrF7TNhwT56K6BYDYiqv8p">
            kvalitet, en ökad avsättning för konsumtionsmjölken samt ett
            stöd åt jord- brukarnas organisationsrörelse, motivera vart för
            sig vidtagande av skynd- samma statsåtgärder. Dessa torde dock
            icke kunna företagas utan en närmare undersökning av de spörsmål,
            som sammanhänga med genomförandet av ett pastöriseringstvång —
            såsom det ändamålsenligaste tekniska förfaringssättet med hänsyn
            till mjölkens näringshalt, omfattningen av nödiga undantag dels
            för kvalitetsbesättningar och dels för den direkta mjölkhandeln
            på landsbyg- den samt i industrisamhällen o. s, v. Enär en fullständig
            undersökning så långt vi ha oss bekant f. n. icke föreligger och
            tillräckligt underlag saknas för ett omedelbart riksdagsbeslut
            angående pastöriseringsskyldighet måste riksdagens beslut i första
            hand få inskränkas till en anhållan om omedelbar erforderlig utredning.
            Med hänsyn till önskvärdheten av att ifrågavarande statliga pastöriseringsföreskrifter
            snarast möjligt böra införas och utfärdas för att desamma skola
            kunna bliva till gagn för den animaliska produktionen under den
            nuvarande svåra krisen, bör denna utredning verkställas med största
            skyndsamhet för att sätta Kungl. Maj:t i stånd att utan onödigt
            dröjsmål vidtaga erforderliga åtgärder. Huruvida denna utvidgning
            inom livsmedels- lagstiftningen bör kunna på administrativ väg
            genomföras eller huruvida frå- gan ånyo bör föreläggas riksdagen
            torde främst bli beroende av omfattnin- gen och karaktären av
            det tvång, som enligt utredningen visar sig behövligt och lämpligt.
            Med anledning av vad vi ovan anfört få vi sålunda hemställa
          </p>
          <p xml:id="i-FAD875Vc84mDHNK8pzmhfB">
            att riksdagen ville besluta att i skrivelse till Kungl. Maj:t
            anhålla, att Kungl. Maj:t måtte skyndsammast vidtaga åtgär- der
            för införande inom större samhällen av pastöriseringstvång
          </p>
          <p xml:id="i-KjVBE1QXMqApScAz18QEKC">
            å all konsumtionsmjölk, mjölk från kontrolladugård likväl undantagen.
          </p>
          <p xml:id="i-8duYceiS1H6qw6PM3basfW">
            Stockholm den 19 januari 1932.
          </p>
          <p xml:id="i-BKfL4GgZAPzrpnzAV8ePJy">
            Fritiof Gustafson. J. B. Johansson. N. Gabrielsson.
          </p>
          <pb facs="riksdagen-motions-pdf/data/1932/mot_1932__fk__199/mot_1932__fk__199-004.pdf"/>
        </div>
      </div>
    </body>
  </text>
</TEI>
