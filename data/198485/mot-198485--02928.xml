<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-198485--02928">
  <teiHeader>
    <fileDesc>
      <titleStmt>
        <title>Regional utveckling och utjämning (prop. 1984/85:115)</title>
        <author>Sten-Ove Sundström m. fl.</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Regional utveckling och utjämning (prop. 1984/85:115)</title>
          <idno type="rdwebb">G8022928</idno>
          <rs type="number">2928</rs>
          <ref type="dokument_url_text">http://data.riksdagen.se/dokument/G8022928/text</ref>
          <ref type="dokument_url_html">http://data.riksdagen.se/dokument/G8022928</ref>
          <ref type="dokumentstatus_url_xml">http://data.riksdagen.se/dokumentstatus/G8022928</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-T52vqFxDFPGpvkPRtqScLC</idno>
            <name>STEN-OVE SUNDSTRÖM</name>
            <state type="partyAffiliation" ref="Q105112">
              <desc>s</desc>
            </state>
          </person>
          <person>
            <idno>r-0</idno>
            <name>KERSTIN NILSSON</name>
            <state type="partyAffiliation" ref="Q105112">
              <desc>s</desc>
            </state>
          </person>
          <person gender="man">
            <idno>i-YSrKPAF7dEJGwUuQtYWvjX</idno>
            <name>BRUNO POROMAA</name>
            <state type="partyAffiliation" ref="Q105112">
              <desc>s</desc>
            </state>
          </person>
          <person gender="man">
            <idno>i-8p48HpocW16xGw7Q3QmaWR</idno>
            <name>ÅKE SELBERG</name>
            <state type="partyAffiliation" ref="Q105112">
              <desc>s</desc>
            </state>
          </person>
          <person gender="man">
            <idno>i-AhRKDyS7vZqKEaMUuU2aVs</idno>
            <name>SÖREN HÄGGROTH</name>
            <state type="partyAffiliation" ref="Q105112">
              <desc>s</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-ETfQ8MWRnSRsfzDQzwfsy8" type="signed"/>
        <correspContext corresp="i-ETfQ8MWRnSRsfzDQzwfsy8">
          <note type="signatory" corresp="i-T52vqFxDFPGpvkPRtqScLC"/>
          <note type="signatory" corresp="r-0"/>
          <note type="signatory" corresp="i-YSrKPAF7dEJGwUuQtYWvjX"/>
          <note type="signatory" corresp="i-8p48HpocW16xGw7Q3QmaWR"/>
          <note type="signatory" corresp="i-AhRKDyS7vZqKEaMUuU2aVs"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/198485/mot_198485__2928/mot_198485__2928-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Motion 1984/85:2928
          </p>
          <p>
            Sten-Ove Sundström m. fl. Regional utveckling och utjämning (prop.
            1984/85:115)
          </p>
          <p>
            I regeringens proposition Regional utveckling och utjämning (proposition
            115) skapas nya och viktiga förutsättningar för regional balans
            i Sverige. För ett län som Norrbotten, är det helt avgörande att
            det i landet bedrivs en offensiv arbetsmarknads- och regionalpolitik.
            Grunden i en offensiv regio- nalpolitik måste ligga i en solidarisk
            samhällssyn och på en vilja att ta hela landets resurser i anspråk
            för utveckling. Under den senare hälften av 1960-talet och under
            första hälften av 1970-talet bedrev socialdemokratin en regionalpolitik
            med många goda resultat för de s.k. skogslänen. Den resulterade
            i såväl ekonomisk som sysselsättningsmässig tillväxt. T. o. m.
            i Norrbottens län kunde vi uppleva hur befolkningsströmmen vände
            från utflyttning till inflyttning. Utan att alla problem var lösta,
            talades om ”goda år” i skogslänen. Efter att de borgerliga partierna
            bildade regering 1976, vände utvecklingen snabbt till det sämre.
            Sämre konjunktur i kombination med en passiv arbetsmarknads- och
            regionalpolitik gjorde att arbetslösheten växte snabbt, utflyttningen
            tilltog och den ekonomiska situationen förvärrades snabbt. När
            socialdemokraterna åter bildade regering 1982, var situationen
            i Norrbotten alarmerande. Basindustrierna LKAB, ASSI och SSAB
            som är länets industriella ryggrad hade stora problem. Värst var
            situationen i malmfälten. LKAB:s problem var så stora att företaget
            befann sig i en överlevnadskris. Situationen i östra Norrbotten
            var, och är, fortfarande mycket svår. Men även i en del inlandskommuner
            hade problembilden stadigt förvärrats under åren 1976-1982. Det
            socialdemokratiska partiet insåg tidigt att den situation som
            uppstått i Norrbotten skulle komma att kräva insatser av extraordinärt
            slag. Dessa åtgärder var nödvändiga för att stoppa ”blödningen”
            och vända utvecklingen rätt igen. Detta har varit den socialdemokratiska
            målsättningen under nuvarande period. Nu skall arbetet gå vidare
            för att med hjälp av de nya möjligheter som uppstått genom regeringens
            insatser i ”Norrbottensproposi- tionen”, olika arbetsmarknadspolitiska
            insatser och nu genom den regional- politiska propositionen skapa
            ökade och bättre förutsättningar för ekono- misk tillväxt och
            därmed fler arbetstillfällen i Norrbotten. Samlade statliga insatser
            till Norrbotten sedan 1982 har skapat en ny utvecklingsoptimism
            i Norrbotten. Den s. k. Norrbottenspropositionen var en viktig
            och samlande strategi för länets framtid.
          </p>
          <pb facs="riksdagen-motions-pdf/data/198485/mot_198485__2928/mot_198485__2928-002.pdf"/>
          <p>
            Mot. 1984/85:2928 8
          </p>
          <p>
            Basnäringarna
          </p>
          <p>
            Krisen inom basindustrierna har förbytts till vinster och offensiva
            investe- ringar. LKAB, SSAB och ASSI går bra igen. Detta har inte
            varit möjligt utan de ekonomiska rekonstruktioner regering och
            riksdag beslutade om 1983. Nu är det viktigt att basnäringarna
            fortsätter sina ansträngningar på kvalitetshöjande åtgärder så
            att vunna marknader kan behållas och nya vinnas. Det är också
            viktigt att det ekonomiska konsolideringsarbetet kan fortsätta.
            Soliditeten måste hållas på en hög nivå i dessa näringar. Därför
            är det, utan att göra avkall på ägarnas (staten) rätt till utdelning,
            önskvärt att såväl konsolideringsarbetet som behovet av ekonomiska
            buffertar i dessa företag ges en hög prioritet. Investeringsplanerna
            för nya anläggningar och verk inom gruv-, stål- och skogsindustrin
            är viktiga för framtiden och måste fullföljas.
          </p>
          <p>
            Små och medelstora företag
          </p>
          <p>
            Det är ett känt faktum att industribilden i Norrbotten domineras
            av många få stora företag. Men inom länet finns också många små
            företag. Den stora bristen i industristrukturen ligger i avsaknaden
            av medelstora företag. De senaste årens erfarenheter av en ensidig
            industristruktur avskräcker, varför arbetet med en breddning av
            näringslivet måste ske med oförminskad styrka. Det är viktigt
            att regeringen medverkar i arbetet att kunna utlokalisera och
            stimulera fram medelstor industri till Norrbotten. Arbetet med
            de s.k. JAS-företagen måste bedrivas med stor intensitet. Företagsetableringarna
            SAAB-Scania och ASEA har gett lyckade resultat i Luleå och Piteå,
            genom en positiv möjlighet att använda investeringsfonderna, och
            är en möjlighet som borde prövas igen för att öka möjligheterna
            för etableringar till Norrbotten.
          </p>
          <p>
            Ny teknik och teknikspridning
          </p>
          <p>
            Den nya tekniken har öppnat nya regionalpolitiska möjligheter.
            För de utpräglade glesbygdskommunerna, som vanligtvis har svåra
            konkurrens- nackdelar i långa och dyra transporter, innebär den
            nya tekniken möjligheter att kunna konkurrera om arbeten inom
            t. ex. administrativ produktion. Det är därför viktigt att statliga
            verk och myndigheter visar en positiv syn på att lägga ut arbetsuppgifter
            till glesbygden. Självfallet skall krav ställas på rationell drift
            och konkurrenskraft även på verksamheter som etableras i glesbygdskommuner.
            Men i en inledningsfas då kunskapen om den nya teknikens tillämpningsmöjligheter
            behöver byggas upp, är det bra om staten intar en aktiv roll i
            att hitta lämpliga kunder till företag som genom den nya tekniken
            vill arbeta med administrativ produktion i glesbygd.
          </p>
          <pb facs="riksdagen-motions-pdf/data/198485/mot_198485__2928/mot_198485__2928-003.pdf"/>
          <p>
            Mot. 1984/85:2928 9
          </p>
          <p>
            Tekniska högskolan
          </p>
          <p>
            Tekniska högskolan i Luleå är en viktig ”motor” för Norrbottens
            utveckling. Högskolan profilerar sig allt mer kring datatekniken.
            Med det nya förslaget i regeringens budgetproposition om att öka
            antalet platser till 90 på datatekniklinjen är det väsentligt
            att resurserna till denna linje förstärks. Därför hälsar vi med
            tillfredsställelse det förslag som finns i ”proposition 1984/85:115
            om regional utveckling ...”, som innebär att till datateknikut-
            bildningen satsas 8 milj. kr. under fyra år. Som ett led i att
            fortsätta och intensifiera arbetet med att utveckla kunnandet
            inom data och elektronikom- rådena i Norrbotten borde den i andra
            sammanhang omtalade teknikbyn byggas vid högskolan i Luleå. Den
            skulle kunna betyda mycket i ett konkret förverkligande om ”teknikspridning”
            i den regionalpolitiska propositionen.
          </p>
          <p>
            Östra Norrbotten
          </p>
          <p>
            Situationen i den östra länsdelen är den svåraste i dag i Norrbotten.
            Östra Norrbotten omfattar Pajala, Övertorneå, Haparanda, Kalix,
            Överkalix kommuner samt Karesuandoområdet. Vi vill i denna motion
            markera vikten av att denna del av landet ges högsta prioritet
            i utarbetandet av arbetsmark- nads- och regionalpolitiska åtgärder.
          </p>
          <p>
            Lokaliseringssamråd för industrin samt privata service- och tjänstesektorn
          </p>
          <p>
            Det framgår av bl. a. länsplaneringens prognoser att sysselsättningstillväx-
            ten under 1980-talet främst kommer att ske inom den privata service-
            och tjänstesektorn. Riksdagen har tidigare (AU 1983/84:23) uttalat
            att det mot bakgrund av den ojämna geografiska fördelningen av
            dessa verksamheter och den risk för försämrad regional balans
            som en expansion enbart på nuvarande lokaliseringsorter medför
            är angeläget att utveckla metoder som påverkar dessa verksamheters
            lokalisering. Vi noterar att regeringen har givit industriverket
            (SIND) i uppdrag att utveckla metoder och medel för att påverka
            utbyggnaden och lokaliseringen av företag och verksamheter inom
            den privata service- och tjänstesektorn till stödområdena. Det
            är angeläget att styra delar av den ökande sysselsättning- en
            inom denna sektor till sysselsättningssvaga regioner. Erfarenheterna
            av de lokaliseringar som skett de senaste åren till Norrbotten
            av företag nom den privata service- och tjänstesektorn har visat
            att utbildningsinsatser inom AMU:s ram varit ett mycket viktigt
            medel och att det reguljära regionalpolitiska stödet inte passat
            in för verksemheten. Offertstöd har fått tillgripas. Detta stöd
            har varit smidigt och flexibelt. Mot denna bakgrund föreslår vi
            att samarbetsformerna mellan SIND och AMS när det gäller lokaliseringssamrådet
            för denna sektor utformas så att behovet att AMU i sammanhanget
            kan tillgodoses på ett smidigt sätt.
          </p>
          <pb facs="riksdagen-motions-pdf/data/198485/mot_198485__2928/mot_198485__2928-004.pdf"/>
          <p>
            Mot. 1984/85:2928 10
          </p>
          <p>
            Systemet med lokaliseringssamråd med industriföretagen skall
            bli föremål för en översyn. Vi känner oro över att lokaliseringssamrådet
            för industrin kommer att avvecklas som regionalpolitiskt medel.
            Vår uppfattning är att industrisamrådet bör finnas kvar och få
            en mer regionalpolitisk inriktning.
          </p>
          <p>
            Decentralisering av statlig verksamhet
          </p>
          <p>
            Med tillfredsställelse noterar vi planerna på att lägga TV:s
            avgiftscentral till malmfältsområdet. Det är ett mycket viktigt
            tillskott till sysselsättningen med hänsyn bl. a. till kvinnornas
            svåra situation på arbetsmarknaden. I det översynsarbete som aviseras
            i propositionen är det viktigt att den lokala sakkunskapen har
            möjlighet att medverka.
          </p>
          <p>
            Stödområdesindelning
          </p>
          <p>
            I Norrbottens län är samtliga kommuner inplacerade inom något
            av stödområdena A, B, och C. Endast tre av länets kommuner tillhör
            den sistnämnda kategorin, nämligen Boden, Piteå och Luleå. I propositionen
            föreslås att nuvarande stödområdesindelning skall vara oförändrad.
            Regeringen framhåller också att regionalpolitiken bör inriktas
            på att skapa förutsättningar för en balanserad befolkningsutveckling
            i landets olika delar och på att ge människor tillgång till arbete,
            service och god miljö oavsett var de bor i landet. Särskilda insatser
            bör göras för att främja utvecklingen i glesbygden. Vi delar till
            fullo denna uppfattning. Enligt vårt förmenande bör dock en översyn
            göras vad beträffar de nämnda kommunerna i länet i fråga om en
            ändrad stödområdesindelning. Vissa enskilda församlingar inom
            dessa kommuner är typiska glesbygder med långa avstånd till kommunernas
            centra och begränsad tillgång till arbete på de olika orterna.
          </p>
          <p>
            Hemställan
          </p>
          <p>
            Med vad som ovan framförts har vi angett några riktlinjer för
            det fortsatta arbetet i att utveckla Norrbotten och mot bakgrund
            av detta hemställer vi att riksdagen som sin mening ger regeringen
            till känna vad som i motionen anförts om den regionala utvecklingen
            i Norrbotten.
          </p>
          <p>
            Stockholm den 20 mars 1985
          </p>
          <p>
            STEN-OVE SUNDSTRÖM (s) KERSTIN NILSSON (s) ÅKE SELBERG (s) BRUNO
            POROMAA (s) SÖREN HÄGGROTH (s)
          </p>
        </div>
      </div>
    </body>
  </text>
</TEI>
