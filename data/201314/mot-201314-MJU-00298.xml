<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201314-MJU-00298">
  <teiHeader>
    <fileDesc>
      <titleStmt>
        <title>Minskad köttkonsumtion</title>
        <author corresp="i-HNw1w34Sd2tGfFnWtdrzZb">av Jens Holm m.fl. (V)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Minskad köttkonsumtion</title>
          <idno type="rdwebb">H102MJ298</idno>
          <rs type="number">MJ298</rs>
          <orgName type="comitteeAbbreviation">MJU</orgName>
          <ref type="dokument_url_text">http://data.riksdagen.se/dokument/H102MJ298/text</ref>
          <ref type="dokument_url_html">http://data.riksdagen.se/dokument/H102MJ298</ref>
          <ref type="dokumentstatus_url_xml">http://data.riksdagen.se/dokumentstatus/H102MJ298</ref>
          <ref type="doc">http://data.riksdagen.se/fil/7C224A11-EF38-4494-9827-71CA646988FB</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-HNw1w34Sd2tGfFnWtdrzZb</idno>
            <name>Jens Holm</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-Beux79YM43dDCxrVuBqfWw</idno>
            <name>Torbjörn Björlund</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-5CH7vHLGXLfDB5Tn7xx95V</idno>
            <name>Siv Holma</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-K3yJ7rruozYUK99nj91ffc</idno>
            <name>Hans Linde</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-FAhoYDeAxVXRZmnF5LnHgv</idno>
            <name>Kent Persson</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-kDPqKNje5rB15w1MKmAMu" type="signed"/>
        <correspContext corresp="i-kDPqKNje5rB15w1MKmAMu">
          <note type="signatory" corresp="i-HNw1w34Sd2tGfFnWtdrzZb"/>
          <note type="signatory" corresp="i-Beux79YM43dDCxrVuBqfWw"/>
          <note type="signatory" corresp="i-5CH7vHLGXLfDB5Tn7xx95V"/>
          <note type="signatory" corresp="i-K3yJ7rruozYUK99nj91ffc"/>
          <note type="signatory" corresp="i-FAhoYDeAxVXRZmnF5LnHgv"/>
        </correspContext>
        <correspAction xml:id="i-AjwexVLP4UezPpA1g9F8YU" type="numbering">
          <date when="2013-10-03"/>
        </correspAction>
        <correspAction xml:id="i-4Ua6NFCht7MPfKeoxEddgE" type="submission">
          <date when="2013-10-02"/>
        </correspAction>
        <correspAction xml:id="i-Ct8skkostmevFXtqiYQ1nm" type="transfer">
          <date when="2013-10-02"/>
        </correspAction>
        <correspAction xml:id="i-8ZQZSJhwubghkfYPFbgj2" type="assigned"/>
        <correspContext corresp="i-8ZQZSJhwubghkfYPFbgj2">
          <ref type="assignedTo">Miljö- och jordbruksutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-5EZ8EAhgXuYuWjknXgiPjK" type="motHeader"/>
      <div xml:id="i-9wU3dTkNn5VevQx5nPkpTs" type="motBody">
        <div xml:id="i-UDWQ1JVv7asfSJ9DJYofHL" type="TOC">
          <head xml:id="i-B6u8tmGzfzhXnU5roadq1i">
            1 Innehållsförteckning
          </head>
          <list xml:id="i-Y92t7Yj9FT19dXKFxKtAKt">
            <item xml:id="i-VRF7fW6EVVEnWs4ezC9PEM">
              2 Förslag till riksdagsbeslut 2
            </item>
            <item xml:id="i-G7X7ShP2jUYq71u41euTSP">
              3 Bakgrund 2
            </item>
            <item xml:id="i-BnvK7WTEurD7vTmqnnpqPE">
              4 Mål om minskad animaliekonsumtion 4
            </item>
            <item xml:id="i-Dn7XEhM5MTnjFVHkL13jWj">
              5 Handlingsplan för minskad köttkonsumtion 4
            </item>
            <item xml:id="i-EkY9y2iMv93U7fCse8G88T">
              6 Avvecklade stöd till köttindustrin 4
            </item>
            <item xml:id="i-EA5DMcRLzjj6jngajLr5fg">
              7 Vegetariska måndagar 5
            </item>
            <item xml:id="i-TdDVppBSLdijthmc27cuPJ">
              8 Upphandla grönt 5
            </item>
          </list>
        </div>
        <div xml:id="i-W6dVFnrfCXdknceXPrgDba" type="motProposal" subtype="förslag">
          <head xml:id="i-71fa4wKhq9f4ekhEBDZVvU">
            2 Förslag till riksdagsbeslut
          </head>
          <list xml:id="i-4fxLKuh2yswiT23ZRGwWUj" style="ol">
            <item xml:id="i-TmDta1U4p3KjFcMacV8hyw">
              Riksdagen tillkännager för regeringen som sin mening vad som
              anförs i motionen om att det bör införas ett mål om att minska
              köttkonsumtionen med 25 procent fram till 2020 jämfört med dagens
              nivåer.
            </item>
            <item xml:id="i-YPfsw7rUpnQZk6EUfM1R81">
              Riksdagen tillkännager för regeringen som sin mening vad som
              anförs i motionen om att det bör tas fram en handlingsplan för
              hur klimatpåverkan av livsmedelskedjan, inklusive animalieproduktionen,
              ska minskas.
            </item>
            <item xml:id="i-L2XjP7RMX1bqgqGF3ySAbJ">
              Riksdagen tillkännager för regeringen som sin mening vad som
              anförs i motionen om att Sverige bör agera för ett slutdatum inom
              EU då kontraproduktiva subventioner som stöder kött- och mejeriindustrin
              ska vara utfasade.
            </item>
            <item xml:id="i-Y16qAgD3oTDD7CL2ApeGpa">
              Riksdagen tillkännager för regeringen som sin mening vad som
              anförs i motionen om att Sverige ska verka för att EU:s dumpning
              av livsmedelsöverskott till länder i syd ska upphöra.
            </item>
            <item xml:id="i-JyR1Fv5d5DuPjqzVTpRuu">
              Riksdagen tillkännager för regeringen som sin mening vad som
              anförs i motionen om att regeringen bör verka för att kommuner
              ska uppmuntra till vegetarisk kost, exempelvis genom att införa
              en vegetarisk dag i veckan.
            </item>
          </list>
        </div>
        <div xml:id="i-41ZCY8888Y1T2o69y7ECt8" type="motContent">
          <head xml:id="i-EtYNuPxriH5B91FgdQuJnE" type="h1">
            3 Bakgrund
          </head>
          <p xml:id="i-YVHmzuAqhdVmKktRsuh7EH">
            Sedan 1950-talet har världens köttkonsumtion mer än femfaldigats.
            Om inget görs kommer världens konsumtion av kött att fördubblas
            till 2050 jämfört med 1999 års nivåer. Enligt FAO-rapporten Livestock´s
            Long Shadow står den globala animalieindustrin för 18 procent
            av världens totala utsläpp av växthusgaser. Enligt FAO:s rapport
            kan boskapssektorn vara en av de största orsakerna till förlusten
            av biologisk mångfald då den nyttjar 30 procent av jordens landyta
            och 70 procent av all jordbruksmark i världen. Boskapssektorn
            är dessutom en av de främsta orsakerna till skövlingen av tropisk
            skog. Hela 70 procent av den tidigare skogsmarken i Latinamerika
            har omvandlats till betesmark. Regnskog skövlas även för odling
            av djurfoder, inte minst soja, som sedan exporteras för att användas
            i exempelvis EU:s köttproduktion.
          </p>
          <p xml:id="i-KV8KrsrpGZkT23yfeQnx8D">
            Stora delar av världen lider av vattenbrist. Samtidigt överutnyttjar
            livsmedelsproduktionen vatten. Enligt FAO står boskapssektorn
            bakom en stor del av det ökade användandet av vatten och nyttjar
            över 8 procent av världens vattenresurser. Köttproduktion förbrukar
            mycket mer vatten än produktion av vegetabilier. För att producera
            ett kilo vegetabilier krävs mellan 400 och 3 000 liter vatten,
            medan kycklingkött kräver 6 000 liter och nötkött 15 000 liter
            eller mer (Stockholm International Water Institute, More Nutrition
            Per Drop, 2004). För att hushålla med vattnet borde vi alltså
            äta mer vegetabilier och mindre kött.
          </p>
          <p xml:id="i-MpNkLad418bW5r5895LdNj">
            Med internationella mått mätt är Sverige en storkonsument av
            animaliska produkter, och konsumtionen har ökat kraftigt. En viktig
            orsak till detta är EU-medlemskapet och en allt billigare import
            som en följd av att gränshinder har tagits bort. I dag är nästan
            hälften av allt kött som konsumeras i Sverige importerat. Svenskarna
            äter i dag mer kött än någonsin. Sedan 1990 har konsumtionen ökat
            med 40 procent, från 60 kilo per person och år till 85 kilo år
            2012 (Köttkonsumtionen i siffror, Jordbruksverket, rapport 2013:2).
            Med den nivån hamnar svensken långt över världssnittet på 42 kilo
            per person och år.
          </p>
          <p xml:id="i-9ZZwRmmSBJ5b3zyCNGaw24">
            Den ökande köttkonsumtionen har fått de svenska utsläppen att
            öka kraftigt. Enligt Trends in greenhouse gas emissions from consumption
            and production of animal food products (Cederberg, Hedenus, Wirsenius,
            Sunesson, Animal July 2012) har utsläppen från den svenska konsumtionen
            av animalier under samma period ökat med 22 procent, till 10 miljoner
            ton CO2e. 10 miljoner ton är nästan lika mycket som utsläppen
            från Sveriges 4,3 miljoner personbilar. Forskarnas slutsats är
            att möjligheterna att minska utsläppen med en effektivare produktion
            är begränsade. Om världen ska lyckas att begränsa den globala
            uppvärmningen till max 2 grader Celsius måste konsumtionen av
            animaliska produkter minska, menar man (Cederberg, Hedenus, Wirsenius,
            Sunesson, Animal July 2012).
          </p>
          <p xml:id="i-6ptr1vruPYtDJXY48f94iP">
            I januari 2013 publicerade Jordbruksverket rapporten Hållbar
            köttkonsumtion. Vad är det? Hur når vi dit? (Jordbruksverket,
            rapport 2013: 1). I den lyfter de upp den snabbt ökande konsumtionen
            av animalier och vilka konsekvenser denna kan få. Man konstaterar
            att köttkonsumtionen måste minska av klimatskäl samt att det med
            en minskad köttkonsumtion också följer bättre möjligheter att
            förse hela jordens befolkning med föda. I rapporten lägger man
            fram en serie förslag på åtgärder/styrmedel som skulle kunna bidra
            till en minskad köttkonsumtion. I sammanfattningen skriver man:
            Vi i västvärlden behöver äta mindre kött för att utsläppen av
            växthusgaser från livsmedelsproduktionen ska minska. I synnerhet
            nötkött bidrar med stora utsläpp av växthusgaser. Vi behöver också
            äta mindre kött för att jordens resurser ska räcka till att producera
            mat åt alla. Det gäller alla köttslag (Jordbruksverket, 2013,
            sammanfattningen, sid. 5).
          </p>
          <p xml:id="i-RZevRzDkLkqvcx8SADBDQq">
            Vår påverkan på klimatet är långt större än vad som är hållbart.
            Alla sektorer måste därför ta sitt globala klimatansvar. Vi är
            övertygade om att svenskarna är redo att minska sin påverkan från
            livsmedelskonsumtionen om de bara ges rimliga möjligheter till
            ett klimatrationellt agerande. Vänsterpartiet vill verka för beteendeförändringar
            för en hållbarare livsmedelskonsumtion. Det är i synnerhet konsumtionen
            av animaliska produkter i Sverige och den industrialiserade delen
            av världen som måste minska. Samtidigt behöver en större andel
            av de animaliska produkter vi konsumerar vara lokalproducerade
            och ekologiska. Vi anser att flera av de förslag för en minskad
            köttkonsumtion som Jordbruksverket har resonerat kring är intressanta
            och bör övervägas noggrannare av riksdag och regering, exempelvis
            subventioner till utsläppsminskande åtgärder, stöd för att fasa
            ut den klimatmässigt sämsta produktionen samt information och
            utbildningsinsatser. Med rätt metoder tror vi att det finns goda
            möjligheter att minska animaliekonsumtionen. Vi ser med intresse
            på de framgångsrika åtgärder som vidtagits för att reducera konsumtionen
            av alkohol och tobak. Vi noterar också att merparten av svenska
            folket är beredd att minska sin konsumtion av kött om detta leder
            till minskade utsläpp av växthusgaser (Genusperspektiv på allmänhetens
            kunskaper och attityder till klimatförändringen, Naturvårdsverket,
            2009).
          </p>
          <head xml:id="i-Aa6Zv5TtAf6rHiBBrwEXik" type="h1">
            4 Mål om minskad animaliekonsumtion
          </head>
          <p xml:id="i-2boyUp86oJ6DjJLVnPJv9x">
            Precis som Klimatberedningen (SOU 2008:24) har konstaterat saknas
            det styrmedel inom jordbrukssektorn som är direkt riktade mot
            att minska utsläppen av växthusgaser. En ansvarsfull hållning
            vore därför att anta ett nationellt mål om en minskad köttkonsumtion.
            Ett mål om att minska köttkonsumtionen med 25 procent fram till
            2020, jämfört med dagens nivåer, bör införas. Detta bör riksdagen
            som sin mening ge regeringen till känna.
          </p>
          <head xml:id="i-LvEgaab3GyK5AzjUh2wFSQ" type="h1">
            5 Handlingsplan för minskad köttkonsumtion
          </head>
          <p xml:id="i-X6YAX1TMeDWwQ3GYzsUUQP">
            För att uppnå målet om en minskning av köttkonsumtionen med 25
            procent till 2020 bör det tas fram en handlingsplan för hur klimatpåverkan
            av livsmedelskedjan, inklusive animalieproduktionen, ska minskas.
            Detta bör riksdagen som sin mening ge regeringen till känna.
          </p>
          <head xml:id="i-Gsu1dzvA4gC4sbzcHJnib9" type="h1">
            6 Avvecklade stöd till köttindustrin
          </head>
          <p xml:id="i-MkpfUq82CanGBmoCpVvFLU">
            I Vänsterpartiets rapport Djurindustrin och klimatet – EU blundar
            och förvärrar (2007) konstaterar vi att EU understödjer kött-
            och mejeriindustrin med ungefär 30 miljarder kronor per år i form
            av s.k. interventioner och direktstöd. Dessutom ger EU 400 miljoner
            kronor i stöd till marknadsföring av olika djurprodukter, så att
            försäljningen av dem därmed ska öka. Sverige bör agera för ett
            slutdatum inom EU då subventioner som stöder kött- och mejeriindustrin
            ska vara utfasade. Detta bör riksdagen som sin mening ge regeringen
            till känna.
          </p>
          <p xml:id="i-9AtPxKuoUwwuHRTrobQYAr">
            Sverige bör verka för att EU:s dumpning av livsmedelsöverskott
            till länder i syd ska upphöra. Detta bör riksdagen som sin mening
            ge regeringen till känna.
          </p>
          <head xml:id="i-Q4J5zRJM7e81Qwd6P6FaAj" type="h1">
            7 Vegetariska måndagar
          </head>
          <p xml:id="i-ErmPYetLpVnE6hC9rbzqR6">
            Allt fler kommuner, skolor och företag har anammat idén om köttfria
            måndagar som ett sätt att minska köttkonsumtionen och uppmärksamma
            fördelarna med att äta mer vegetariskt. Tanken är att vända på
            normen och göra vegetarisk mat till huvudalternativet en dag i
            veckan, oftast på måndagar. Köttfria måndagar är en del av en
            växande global rörelse där främst kommuner använder en köttfri
            dag i veckan som ett sätt att minska sin köttkonsumtion.
          </p>
          <p xml:id="i-Q8MY61sjAZ7AJ6pfTL1XwK">
            Vänsterpartiet anser att köttfria måndagar är ett bra sätt att
            minska köttkonsumtionen. Regeringen bör verka för att kommuner
            ska uppmuntra till vegetarisk kost, exempelvis genom att införa
            en vegetarisk dag i veckan. Detta bör riksdagen som sin mening
            ge regeringen till känna.
          </p>
          <head xml:id="i-M7mZshGFp2NQSDLbQM7buX" type="h1">
            8 Upphandla grönt
          </head>
          <p xml:id="i-6YNxWcngcMheJffmNQDiiL">
            Den offentliga sektorn gör upphandlingar varje år för motsvarande
            ca 500 miljarder kronor. En stor del av det som upphandlas är
            mat. De offentliga upphandlingarna är ett utmärkt instrument för
            att påverka den totala konsumtionen, och den offentliga sektorn
            bör uppmanas att upphandla mer frukt och grönt och mindre kött.
          </p>
        </div>
        <div xml:id="i-X8ssSy2xtyiAyFs7fzT2v7" type="signatureBlock">
          <list xml:id="i-Y8pBNfuMNG6oEY2zX38wxn">
            <item xml:id="i-x95SF1prRyKwNx5eEhaJT" type="signature">
              Jens Holm (V)
            </item>
            <item xml:id="i-YYqvaR1oKNwczwVSm5VdMR" type="signature">
              Torbjörn Björlund (V)
            </item>
            <item xml:id="i-XkmRjjVXXargkHTqHxW8pM" type="signature">
              Siv Holma (V)
            </item>
            <item xml:id="i-XPN4p4YEfpTkWYF1uZywZs" type="signature">
              Hans Linde (V)
            </item>
            <item xml:id="i-FBRvZCCRUK2ZCBPoAuN23y" type="signature">
              Kent Persson (V)
            </item>
          </list>
        </div>
      </div>
    </body>
  </text>
</TEI>
