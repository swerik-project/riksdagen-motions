<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1956/mot_1956__fk__550/mot_1956__fk__550-001.pdf"/>
      <div type="motHeader" xml:id="i-SfE8QUrcap7VpyUwdTEqQC">
        <div type="motTitle" xml:id="i-2TRk8iMQMgScc8x171M21v"/>
        <div type="motSubmissionInfo" xml:id="i-FKBKF2s7mmRUzcDjDvnomz"/>
      </div>
      <div type="motBody" xml:id="i-4qQ3tgVvq7Hft65eV7zKQJ">
        <div xml:id="i-9tHdLW7knrhF6P7RJhyzc7">
          <p xml:id="i-PhNeUEfNwYFbR6ZiktSPwF">
            Motioner i Första kammaren, nr 550 år 1956 5
          </p>
          <p xml:id="i-Ph18ic6xaSc63h92p9uz6h">
            Nr 550
          </p>
          <p xml:id="i-6ojMGQoHjmbkF5bw4YvSWt">
            Av herr Ohlon m. fl., i anledning av Kungl. Maj:ts proposition
            an- gående skolväsendets ordnande på realskolestadiet un- der
            övergångstiden före enhetsskolans genomförande m.m.
          </p>
          <p xml:id="i-4nW7AoD9PodFjpDJnndyvb">
            Propositionen nr 123 bygger på realskoleutredningens betänkande
            (SOU 1955: 33) och ansluter sig i huvudsak till dess förslag och
            principi- ella synpunkter. Utredningens tillsättande föranleddes
            enligt direktiven av behov av organisatorisk art. Såväl dess betänkande
            som propositionen präglas givetvis av detta förhållande. Det är
            rent organisatoriska argu- ment, som skjuts fram på de avgörande
            punkterna. Huvudmotivet för ut- redningen har varit att skapa
            betingelser för en ännu starkare kvantitativ utveckling än hittills
            av den högre skolan, nödvändig på grund av de stora årskullarnas
            krav. Vi vill i likhet med utredningen understryka de från ort
            till ort varie- rande möjligheterna att tillgodose detta behov
            av kvantitativ utveckling. Dessa variationer utgör ett mycket
            starkt motiv för att en lösning av hit- hörande problem sker genom
            utredningar och förslag på det lokala planet. Vi ansluter oss
            därför liksom departementschefen till det i utredningens alternativ
            A skisserade tillvägagångssättet vid utarbetandet av förslag till
            och fastställandet av organisationsplan inom skoldistrikten. Den
            kommu- nala friheten bör sålunda hävdas inom ramen för utredningens
            och propo- sitionens huvudsyfte, nämligen att tillgodose de stora
            årskullarnas behov av utbildning. De bestämmelser, som skall utarbetas
            för nu aktuella organisationsför- ändringar, bör alltså bygga
            på kommunal frihet. Eftersom syftet med dessa organisationsförändringar
            skall vara att tillgodose de stora årskullarnas utbildningsbehov,
            förutsätter vi dock liksom utredningen, att motivet för omorganisation
            av realskolan på en ort i första hand bör vara behov av kapacitetsökning
            och möjligheter att nå en sådan genom denna åtgärd. Där det efter
            en allsidig utredning visat sig, att detta behov och denna möjlighet
            inte föreligger bör — i överensstämmelse med utredningens på s.
            173 i betänkandet deklarerade uppfattning — den nuvarande realsko-
            leorganisationen i allmänhet bibehållas. Utredningen har på s.
            170 i betänkandet angett ett annat skäl för att bevara den nuvarande
            realskoleorganisationen på en ort. Det heter där:
          </p>
          <pb facs="riksdagen-motions-pdf/data/1956/mot_1956__fk__550/mot_1956__fk__550-002.pdf"/>
          <p xml:id="i-NE2EQGAYHULwkaWgZAoKxH">
            6 Motioner i Första kammaren, nr 550 år 1956
          </p>
          <p xml:id="i-8d893XbKPX6tTJ74zWzMj7">
            Det är vidare med hänsyn till 1950 års giv i skolfrågan önskvärt,
            att den äldre organisationen bevaras i den utsträckning, som erfordras
            för jäm- förelser beträffande arbetsförhållanden och arbetsresultat,
            i den mån så- dana är möjliga.
          </p>
          <p xml:id="i-6XVdLTfnUmd1Zy7vV3p76S">
            Såsom redan påpekats ovan bör realskolan inte omorganiseras,
            där be- hov av kapacitetsökning inte föreligger. Redan av detta
            skäl kommer allt- så ett visst antal 3-åriga realskolor att bibehållas.
            Dessa kommer då emel- lertid huvudsakligen att finnas på platser,
            där befolkningsutvecklingen stagnerat och där expansion på olika
            områden således inte är att vänta. Ora 9-åriga realskolor från
            enbart sådana orter skulle delta i den ovan- nämnda jämförelsen,
            finge man från realskolehåll ett material, som ensi- digt byggde
            på erfarenheterna i stillastående orter, där det kan antas, att
            förutsättningarna inte är desamma som i t. ex. expanderande industristä-
            der. Det är därför önskvärt, att man vid bibehållandet av 5-åriga
            realsko- lor i syfte att göra jämförelser enligt 1950 års skolbeslut
            ser till att dessa kommer att bibehållas på orter med varierande
            struktur. Det bör sålunda finnas möjlighet att låta ett mindre
            antal medelstora städer med olika slag av näringsliv bibehålla
            och utveckla den nuvarande realskoleorganisatio- nen. Denna möjlighet
            bör fastslås i de blivande bestämmelserna för den i propositionen
            föreslagna omorganisationen. Med hänsyn till realskoleortens och
            grannkommunernas beroende av var- andra bör vidare i bestämmelserna
            för realskolans omorganisation under- strykas behovet av interkommunal
            planering vid lösandet av dessa frågor. Behovet av omorganisation
            av en realskola påverkas sålunda av möjlighe- terna att låta elever
            stanna kvar i klasserna 5 och 6 i hemortens skola utan att klassrumsbehovet
            ökas där. Möjligheterna att anordna förstärknings- undervisning
            i dessa klasser i grannkommunernas skolor inverkar också. En annan
            omständighet, som kan påverka behovet av omorganisation i huvudorten
            är, att man i grannkommuner kanske planerar försöksverk- samhet
            med enhetsskola. Slutligen får man inte förbise det behov av sam-
            råd mellan ”värdkommun” och ”gästkommuner”, som uppstår genom
            att terminsavgifterna slopas och en del av utgifterna för realskoleutbildning
            till de senare kommunernas barn läggs på den förra kommunen. Om
            vi sålunda med hänsyn till behovet av kapacitetsökning för att
            till- godose de stora årskullarnas utbildningsbehov anser en omorganisation
            av realskolan ofrånkomlig, vill vi dock understryka att den treåriga
            linjen kommer att vara en krävande studieform. Såväl Svenska skolläkarföre-
            ningen som Läroverkslärarnas riksförbund och Målsmännens riksförbund
            har i sina remissyttranden framhållit denna synpunkt. I utredningens
            betänkande och i propositionen har också viss hänsyn tagits härtill.
            Utöver vad som där anförts och föreslagits vill vi framhålla följande.
          </p>
          <pb facs="riksdagen-motions-pdf/data/1956/mot_1956__fk__550/mot_1956__fk__550-003.pdf"/>
          <p xml:id="i-9jmXZfX2Keb9E8mXCZphfX">
            Motioner i Första kammaren, nr 550 år 1956 7
          </p>
          <p xml:id="i-KYzfYXa1bi3D7tdZxZx8jA">
            De större krav, som den treåriga realskolan kommer att ställa
            på både elever och lärare, motiverar beslut redan nu om en sänkning
            av maximian- talet elever i denna skolforms klassavdelningar från
            och med det läsår, då nybörjaravdelningar i större utsträckning
            kan börja inrättas, d. v. s. fr. o. m. 1958—59. Skälen för en
            sådan åtgärd samt dess förutsättningar och konsekvenser har ingående
            behandlats i vår principmotion angående det obligatoriska skolväsendet
            (II: 513 s. 21—25). Vi hänvisar till den- samma även i fråga om
            det konkreta yrkandet på denna punkt. Utredningen har föreslagit
            att särskild realexamen skall bli en fast del av realskolans organisation.
            Inte minst torde behovet av särskild realexa- men komma att göra
            sig gällande inom den nya organisationen, säger utredningen på
            s. 228 i sitt betänkande. Vi tror i likhet med utredningen, att
            åtskilliga elever, som börjat på en treårig linje, kommer att
            behöva ett studiealternativ till fullständig realexamen. Det kan
            då vara naturligt för dem att efter 1? övergå till en linje ledande
            till särskild realexamen. Givetvis kan de också genom kvarsittning
            i 1? beredas en lugnare studie- takt fram till realexamen. En
            tredje möjlighet, som utredningen räknat med, är övergång till
            2" och därefter fullständig realexamen på fyraårig linje. Enligt
            utredningen skall sådan övergång kunna ske ”i mån av ut- rymme”.
            Om detta innebär, att övergången skall ske inom ramen för det
            i befintliga fyraåriga linjer tillgängliga antalet platser, kan
            det emellertid i vissa fall innebära en begränsning av elevernas
            valfrihet. Det kan nämli- gen hända, att klassavdelningarna i
            2" inte kan ta emot flera elever. De elever i 1?, som behöver
            ett studiealternativ, skulle då ha att välja mellan kvarsittning
            och särskild realexamen på treårig linje, trots att de måhända
            ägde intellektuella förutsättningar för fullständig realexamen
            på fyraårig linje. Enligt vår mening bör utrymme beredas för övergång
            till 2" i sådana fall. Det kan ske på så sätt, att klassavdelningarna
            i 1” inte utnyttjas maxi- malt i syfte att reservera platser i
            2" för elever från 1”. Bättre torde det dock vara om skolöverstyrelsens
            rätt att medge inrättande av nya pa- rallellavdelningar bibehålles
            för de fyraåriga linjerna även i den nya orga- nisationen. Departementschefen
            har på s. 139 i propositionen meddelat, att han ”tor- de i annat
            sammanhang få för Kungl. Maj:t anmäla frågan om inträdes- fordringarna
            i den nya realskolan”. Såväl realskoleutredningen som skol- överstyrelsen
            har föreslagit 17 betygsenheter som inträdesfordring för den treåriga
            realskolan. Med hänsyn till skolformens svårighetsgrad anser vi
            det rimligt att kräva denna betygssumma för inträde. Utredningen
            har föreslagit och departementschefen har tillstyrkt, att de praktiska
            realskolorna skall bibehålla sin nuvarande fyraåriga läro- gång,
            dock med möjlighet för huvudmannen att övergå till treårig läro-
          </p>
          <pb facs="riksdagen-motions-pdf/data/1956/mot_1956__fk__550/mot_1956__fk__550-004.pdf"/>
          <p xml:id="i-HWVaVQWqziJCwkEav3V3PR">
            8 Motioner i Första kammaren, nr 550 år 1956
          </p>
          <p xml:id="i-37e3JQCqWCdpC2J9Gb4U5M">
            kurs. Vi vill inte motsätta oss den sistnämnda möjligheten men
            kan inte underlåta att understryka svårigheten att nå tillfredsställande
            resultat vid treårig studiegång i praktiska realskolor. De praktiska
            läroämnena är oftast av den karaktären, att de kräver icke blott
            teoretiska kunskaper utan även en betydelsefull manuell färdighet,
            vilket fordrar inövning under en längre tid för att eleverna skall
            kunna uppnå en sådan skicklighet, att de kan göra goda insatser
            i arbetslivet. Som exempel på läroämnen av detta slag kan nämnas
            verkstadsarbete, ritteknik med beskrivande maskin- och byggnadslära,
            maskinskrivning, stenografi, sömnad och hushållsgöro- mål. I den
            nya, krävande skolorganisationen skall lärarna föra fram eleverna
            till samma studiemål, som uppställts i den femåriga realskolan
            resp. sju- åriga flickskolan. Om de skall lyckas härmed, måste
            de besitta en teoretisk och praktisk utbildning, som inte är underlägsen
            den som f. n. erfordras av lärarna på det högre realskolestadiet.
            På detta stadium omhänderhas i princip undervisningen av adjunkter
            samt — i mindre utsträckning — av ämneslärarinnor och ämneslärare.
            Vi förutsätter, att någon sänkning av lärarkompetensen jämfört
            med nuvarande förhållanden icke genom- föres. Realskoleutredningen
            visar, att arbetsbördan för lärarna i läroämnen kommer att avsevärt
            öka vid en övergång till treårig realskola resp. fem- årig flickskola.
            Departementschefen föreslår, att en ändrad tjänstgörings- skyldighet
            för lärarna skall fastställas först efter förhandlingar med ve-
            derbörande personalorganisation. Vi utgår ifrån att dessa förhandlingar
            leder till en ändring i tjänstgöringsskyldigheten, som möjliggör
            för lärarna i den nya skolorganisationen att ägna den tid åt förberedelse
            av lektioner, rättning av skrivningar, elevvård och annat icke
            scehemabundet arbete, som är nödvändig för att eleverna trots
            den komprimerade studiegången skall nå fram till goda studie-
            och bildningsresuiltat. Farhågor har yppats, att omorganisationen
            av skolväsendet skall med- föra arbetslöshet och förflyttningar
            av läroverkslärare under övergångs- tiden. Vi anser det givet,
            att omorganisationen genomföres på sådant sätt, att tillgängliga
            kvalificerade lärare fullt utnyttjas. Förflyttning av lärare bör
            i möjligaste mån undvikas. Hänsyn bör tagas till skäliga önske-
            mål om tjänstgöring på oförändrad bostadsort. Om förflyttningar
            i en- staka fall ändock måste vidtagas, bör flyttningsersättning
            utgå till de berörda lärarna. För de mindre skolorna är det särskilt
            viktigt, att nuvarande lärare kan behållas vid skolorna, särskilt
            då endast en lärare har kompetens att un- dervisa i ett speciellt
            ämne. Detta gäller ju alla övningslärare. Då folksko- lornas lärarbehov
            samtidigt utökas, kommer i fortsättningen större möj-
          </p>
          <pb facs="riksdagen-motions-pdf/data/1956/mot_1956__fk__550/mot_1956__fk__550-005.pdf"/>
          <p xml:id="i-E3cPsTBjxpJw8yT6Eqe3aq">
            Motioner i Första kammaren, nr 550 år 1956 9
          </p>
          <p xml:id="i-GAwsFqk1LgACVcsFSeFWCb">
            ligheter för fyllnadstjänstgöring i folkskolan att finnas. Detta
            gäller ej minst övningslärarna. Möjlighet till fyllnadstjänstgöring
            torde nu huvudsakligen endast finnas för slöjdlärare och lärare
            i hushållsgöromål. Skolöverstyrelsen påpekar särskilt svårigheterna
            för musiklärarna och anser, att realskolorna skall få flera timmar
            i instrumentalmusik. Samma påpekande måste emellertid utsträckas
            att gälla även tecknings- och gym- nastiklärare. Det är minst
            lika viktigt att dessa lärare kan behållas vid de högre skolorna.
            Skolorna bör få större tilldelning av timmar för frivil- lig teckning
            och dessutom bör timmar kunna tilldelas för hållningsgym- nastik
            och frivillig gymnastik. Motionärerna är medvetna om att konsekvenserna
            av framför allt fyll- nadstjänstgöringen i folkskolorna är svåra
            att överblicka och anser därför att hela frågan om övningslärarnas
            tjänstgöring måste bli föremål för direkta förhandlingar mellan
            vederbörande statliga och kommunala myn- digheter samt de ifrågavarande
            lärarnas fackliga organisationer. För att möta behovet av lokaler
            vid ökning av antalet klassavdelningar i nybörjarklasserna torde
            såväl vid som utan organisationsändring vissa skoldistrikt vilja
            begagna sig av provisoriska byggnader. Detta har också förutsatts
            av realskoleutredningen. I anslutning till vad vi i motionen II:
            513 framhållit om behovet av s. k. klassrumspaviljonger, uppförda
            utan- för byggnadskvoten, vill vi understryka det berättigade
            i att vid en tillfäl- lig elevansvällning möta de stegrade lokalbehoven
            med sådana provisorier. Vi föreslår därför att för ändamålet anvisas
            tre milj. kronor för budgetåret 1956/57. Vi hemställer, att riksdagen
            vid behandlingen av prop. 123 beslutar i enlighet med vad i föreliggande
            motion anförts, samt att riksdagen under 8:e huvudtiteln till
            Bidrag till vissa byggnadsarbeten inom det allmänna skolväsendet
            för bud- getåret 1956/57 anvisar ett i jämförelse med propositionen
            med tre miljoner höjt förslagsanslag av inalles 65 800 000 kronor.
          </p>
          <p xml:id="i-GX4SLP9t5E66WrVonmvQ4h">
            Stockholm den 6 april 1956 Sven Em. Ohlon Gust. Sundelin Rudolf
            Boman
          </p>
          <p xml:id="i-XJHUW5ZxLGBAiAoDVza4qt">
            Ragnar Huss Hugo Osvald
          </p>
          <p xml:id="i-9DHvJKKC2wQmDNorm6RcBi">
            2 Bihang till riksdagens protokoll 1956. 3 saml. NY 548—551
          </p>
        </div>
      </div>
    </body>
  </text>
</TEI>
