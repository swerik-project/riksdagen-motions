<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1970--ak--01375">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1970/mot_1970__ak__1375/mot_1970__ak__1375-001.pdf"/>
      <fw xml:id="i-HENULMY5bNq76kyvY64TXT">
        Motion i Andra kammaren, nr 1375 år 1970 3
      </fw>
      <div xml:id="i-XkXKaXrMgbsrtb9rkLiMom" type="motHeader">
        <div xml:id="i-CS7MjbRrVhj1BkoGPUv2L9" type="motTitle"/>
        <div xml:id="i-Gmv5kXfN3NVzmCiRczRjzB" type="motSubmissionInfo"/>
      </div>
      <div xml:id="i-2J2MX6MQ9G27kgUrsfweES" type="motBody">
        <div xml:id="i-JFPbZASo7w3wV1ygBm6nMw">
          <p xml:id="i-Tjz7dRP961qmd6WcsJvbCa">
            Nr 1375
          </p>
          <p xml:id="i-MknrGqfkzB8XdNRur18Anb">
            Av herrar Magnusson i Borås och Werner, i anledning av Kungl.
            Maj:ts proposition nr 31, angående regionmusik.
          </p>
          <p xml:id="i-6wedaGQZPDLpbJoLVMEaxo">
            (Lika lydande med motion nr 1169 i Första kammaren)
          </p>
          <p xml:id="i-KGJ4jFi2q3CfBmBnkmnfJV">
            I proposition nr 31 föreslås att den nuvarande militärmusiken
            omorganiseras till en regionmusikorganisation den 1 juli 1971.
            Förslaget innebär att en till stor del redan tillämpad praxis
            vad beträffar militärmusikkårernas verksamhet nu stad- fästs och
            ges en förändrad organisatorisk ram som anses mer ändamålsenlig.
            An- svaret för genomförandet av övergången till den nya organisationen
            läggs på en särskild organisationskommitté som Kungl. Maj:t avser
            att tillkalla. För att denna kommitté skall ha möjligheter att
            klara uppgiften att förbereda en övergång — om än successiv —
            från den 1 juli 1970 är det av vikt att den snarast tillkallas
            och att den genom sin sammansättning ges tillgång till allsidiga
            erfarenheter från ifrå- gavarande verksamhetsområde. Vi förutsätter
            därför att de utövande militärmusi- kerna blir representerade
            i kommittén. Med instämmande i de allmänna riktlinjer som i propositionen
            anges för om- organisationen vill vi här fästa uppmärksamheten
            på två punkter som särskilt bör beaktas i organisationskommitténs
            arbete. 1. 1968 års riksdagsbeslut angående rikskonserter m. m.
            innefattade ett prin- cipavgörande att militärmusikorganisationen
            skulle bibehållas men omorganiseras för att tillgodose såväl militära
            som civila behov. I det betänkande som ligger till
          </p>
          <p xml:id="i-GuiNGjHbudxuaWgqxjVuqy">
            grund för proposition 31, Regionmusik (SOU 1969: 12) anförs beträffande
            region- musikpersonalens status bl. a. följande:
          </p>
          <p xml:id="i-UHuSTbCG3yiQLeyokJoDqH">
            Förmågan att föra befäl och den därmed sammanhängande befälsrätten,
            vilken i vissa fall kan utövas gentemot annan än musikpersonal,
            talar snarast för en civil- militär anställningsform. Under senare
            år har militära musikframträdanden med marschuppvisning i figurativa
            formationer upptagits på musikkårernas program och rönt uppskattning.
            Också i den internationella militärmusiken har dessa framträdan-
            den en framskjuten plats. Regionmusiken bör inom ramen för det
            rikt varierande musikliv som åsyftas fortsätta denna utveckling.
            Det kan vara svårt att kräva av civila tjänstemän att de skall
            uppfylla de speciella krav på formellt uppträdande som är nödvändigt
            vid marschmusik av militär paradkaraktär. Härtill bör, och detta
            väger enligt kommitténs uppfattning tyngre, i dagens läge även
            läggas en rent psykologisk aspekt. Med hänsyn till dels personalens
            anknytning till militära förband, dels att nuvarande musikpersonal,
            som kommer att utgöra stommen i de nya ensemblerna, torde känna
            samhörighet med försvaret och under viss tjänsteut- övning uppfatta
            sig som representanter för detta vid kontakten med samhället i
            Övrigt, skulle en ren civil status sannolikt uppfattas som en
            undervärdering av musikernas militära insatser.
          </p>
          <pb facs="riksdagen-motions-pdf/data/1970/mot_1970__ak__1375/mot_1970__ak__1375-002.pdf"/>
          <fw xml:id="i-9C1hYgcbh8Ee2AiFNJxVQm">
            4 Motion i Andra kammaren, nr 1375 år 1970
          </fw>
          <p xml:id="i-XaAkByXyjbMKHuzQYwZrLo">
            De skäl som enligt kommittén kan anföras för att genom civilmilitär
            status markera regionmusikens anknytning till försvaret bör få
            utslagsgivande betydelse. Några olägenheter för personalen att
            uppträda i civila sammanhang torde detta inte medföra (s. 53).
          </p>
          <p xml:id="i-YVc4svf1QexW3Hf59Nvjwt">
            I propositionen föreslås att personalen ges civil status med
            hänsyn bl.a. till att musikernas uppgifter är av övervägande civil
            karaktär och att några särskil- da militära åligganden utanför
            musikverksamheten inte bör vara knutna till de nya tjänsterna
            vid regionmusiken. Några närmare detaljer angående inne- börden
            av denna civila status anges inte. Inte heller anges hur de av
            1968 års musikkommitté i ovan citerade betänkande påpekade nackdelarna
            med en civil status skall kunna undvikas. Detta problem måste
            lösas av organisationskommittén, som därvid bör eftersträva att
            regionmusikerna, när de uppträder i formation av militärmusikkår,
            ges möjlighet att av både åhörarna och sig själva upplevas som
            just militärmusikkår och inte en av försvaret engagerad civil
            ensemble. Regionmu- sikkåren bör därför ha civil-militär status.
            2. Nuvarande utbildning av militärmusiker föreslås bli avvecklad.
            Den civila musikutbildningen avses tillgodose regionmusikens behov.
            Enligt samstämmiga uppgifter från personer verksamma inom militärmusikkårerna
            är redan nu rekry- teringsläget besvärligt, och det är att befara
            att en »rekryteringslucka&gt; kommer att uppstå till dess den
            civila musikutbildningen hunnit konsolidera sig i den nya organisation
            som årets riksdag i annat sammanhang behandlar. Särskilda åtgärder
            bör därför vidtagas under övergångsperioden så att regionmusiken
            under denna period inte drabbas av brist på utbildad personal.
            Med hänvisning till ovanstående hemställes, att riksdagen i skrivelse
            till Kungl. Maj:t måtte anhålla att den organisationskommitté
            som kommer att tillkallas för att genomföra omorganisationen av
            militärmusiken till en region- musikorganisation anmodas att beakta
            vad i denna motion an- förts dels angående regionmusikpersonalens
            status, dels angående rekryterings- och utbildningsproblemen under
            de närmaste åren.
          </p>
          <p xml:id="i-CZ1ZojXvF4wVtJU2GB4ZN" type="date">
            Stockholm den 21 april 1970
          </p>
          <p xml:id="i-4hbibWDPMYwH2Yh1nH1V6L" type="signatureBlock">
            Tage Magnusson (m) Mårten Werner (m) i Borås
          </p>
        </div>
      </div>
    </body>
  </text>
</TEI>
