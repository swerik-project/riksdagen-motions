<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-198182--00729">
  <teiHeader>
    <fileDesc>
      <titleStmt>
        <title>Gemensam övre åldersgräns för värnplikt och civilförsvarsplikt</title>
        <author>Kerstin Ekman m. fl.</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Gemensam övre åldersgräns för värnplikt och civilförsvarsplikt</title>
          <idno type="rdwebb">G502729</idno>
          <rs type="number">729</rs>
          <ref type="dokument_url_text">http://data.riksdagen.se/dokument/G502729/text</ref>
          <ref type="dokument_url_html">http://data.riksdagen.se/dokument/G502729</ref>
          <ref type="dokumentstatus_url_xml">http://data.riksdagen.se/dokumentstatus/G502729</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-A8ft8hMHUcZDSE5fKdjGpq</idno>
            <name>KERSTIN EKMAN</name>
            <state type="partyAffiliation" ref="Q110857">
              <desc>fp</desc>
            </state>
          </person>
          <person gender="man">
            <idno>i-4PWoEwRyCjKBVFFdqhmPo2</idno>
            <name>ERIC HÄGELMARK</name>
            <state type="partyAffiliation" ref="Q110857">
              <desc>fp</desc>
            </state>
          </person>
          <person gender="man">
            <idno>i-M5bH1LxYTuWEQR2jm6YTKq</idno>
            <name>HANS LINDBLAD</name>
            <state type="partyAffiliation" ref="Q110857">
              <desc>fp</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-AEsgkY715aT5sepu9qWXNJ" type="signed"/>
        <correspContext corresp="i-AEsgkY715aT5sepu9qWXNJ">
          <note type="signatory" corresp="i-A8ft8hMHUcZDSE5fKdjGpq"/>
          <note type="signatory" corresp="i-4PWoEwRyCjKBVFFdqhmPo2"/>
          <note type="signatory" corresp="i-M5bH1LxYTuWEQR2jm6YTKq"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/198182/mot_198182__729/mot_198182__729-001.pdf"/>
      <fw xml:id="i-R2iUQRoANVJoc9ARiZP4xK">
        13 Motion 1981/82:729
      </fw>
      <div xml:id="i-U716wvR3xeBGzrEHvdfAs7" type="motHeader">
        <div xml:id="i-ReSDVFGNqnA8eB6ibd1CWZ" type="motTitle"/>
        <div xml:id="i-TowmMfE7bXVjS9iRAaYaiQ" type="motSubmissionInfo"/>
      </div>
      <div xml:id="i-Uke9bwjbBkc8cJJ8Q6xoj1" type="motBody">
        <div xml:id="i-3TfEGp7r9BwGwK9S5sXAyX">
          <p xml:id="i-FPYoiwjpoGeXV3AEKvXZZx">
            Kerstin Ekman m. fl. Gemensam övre åldersgräns för värnplikt
            och civilförsvarsplikt
          </p>
          <p xml:id="i-58GW1oSqYAZ1CdVMCuSSEM">
            Totalförsvarets personalförsörjning behöver ses i ett sammanhang.
            Individen bör nyttjas där han eller hon gör största nytta i ett
            skärpt läge. Den enskildes förutsättningar och utbildning bör
            på bästa sätt tas till vara. Fördelningen mellan olika totalförsvarsgrenar
            måste göras så att inte vissa har numerär och kvalitet väl fyllda,
            medan andra delar blir starkt styvmoderligt behandlade. På sikt
            bör lösningen därför vara en totalför- svarsplikt där man utgår
            från hela befolkningen och där olika delar av totalförsvaret får
            konkurrera på lika villkor om personal. Stela ålders- och könsgränser
            innebär ett sämre totalt utnyttjande av mänskliga resurser. Redan
            på kort sikt kan förbättringar göras genom mer begränsade förändringar.
            Nyckelorden bör vara flexibilitet och anpassningsförmåga. I dagsläget
            har militärt försvar i princip rätt till män upp till 47 års ålder.
            Därefter får civilförsvaret och ekonomiskt försvar ta över personal.
            Detta har givit ett starkt ”förgubbat” civilförsvar, där huvuddelen
            består av män i åldrarna 48-65 år. Civilförsvarsorganisationen
            har låg beredskap genom att bara befälet utbildas och övas. Bara
            om man ordentligt föryngrar civilför- svaret kan man komma ned
            i hanterliga tal för årlig personalomsättning och då också med
            rimliga ekonomiska insatser få möjlighet att utbilda hela civilförsvarets
            personal. Att militärt försvar skall ha män till 47 års ålder
            och att civilförsvaret skall ta över därefter förefaller bygga
            på tanken att i princip alla funktioner inom militärt försvar
            kräver yngre personal än alla civilförsvarets uppgifter. Detta
            är uppenbart fel. Inom både militärt försvar och civilförsvar
            förekommer ett brett spektrum av befattningar, från rörliga enheter
            till tjänst inne i bergrum. Kraven på t. ex. fysisk styrka och
            uthållighet varierar därför inom både militärt försvar och civilförsvaret.
            Det går inte att hävda att civilförsvaret på sakliga grunder skall
            vara hänvisat främst till personal utanför de ålders- grupper
            som dominerar inom militärt försvar. Försvarskommittén har uttalat
            önskemål om en föryngring av civilförsva- ret. Samtidigt har försvarsmakten
            ett regionalt behov av större militär lokalrekrytering än som
            är möjlig med nuvarande åldersregler, främst i övre Norrland.
            I praktiken utnyttjas bara en del värnpliktiga fram till 47 års
            ålder. Skulle man ha kvar samtliga män i militärt försvar värnpliktstiden
            ut, skulle vi ha en militär krigsorganisation med betydligt över
            en miljon man (plus 100 000 hemvärnsmän i åldrar över 47 år).
            Men antalet män under 47 år i krigsorganisationen ligger på drygt
            700 000. Ungefär hälften av de värnplik- tiga utgår ur den militära
            krigsorganisationen tidigare än vid 47 år.
          </p>
          <pb facs="riksdagen-motions-pdf/data/198182/mot_198182__729/mot_198182__729-002.pdf"/>
          <fw xml:id="i-D5bB6UWxYjhPdq59teg56U">
            Mot. 1981/82:729 14
          </fw>
          <p xml:id="i-FawSAXp4Zrrds1xByNHp4G">
            Det är alltså i verkligheten inte så att 47-årsgränsen innebär
            att alla män ingår i militärt försvar fram till dess och att samtliga
            blir oanvändbara eller obehövliga för militärt försvar vid en
            för alla gemensam ålder. Lagen bör vara ett instrument för att
            medge rationella och praktiska lösningar. Det förefaller då inte
            rationellt att fortsätta nuvarande system där mani princip utgår
            från att militärt försvar disponerar flertalet till 47 års ålder
            och att de civila totalförsvarsgrenarna främst hänvisas till män
            över 47 år. Det finns skäl att föryngra civilförsvaret. Samtidigt
            finns personer med utbildning — genom försvaret eller civilt —
            som gör att individer kan göra värdefulla insatser inom militärt
            försvar även efter 47 års ålder. Yrkesbefäl används även efter
            47 års ålder, liksom hemvärnsmän. Men hemvärnet har bestämda uppgifter
            och är därför inte i dag ett instrument som kan användas för att
            behålla en värnpliktig med särskilda kunskaper av värde, t. ex.
            inom staber, fast kustartilleri eller flygvapnets basorganisation.
            Planer finns ju också att delvis börja använda direktrekryterade
            unga värnpliktiga till bevakningsenheter med uppgifter liknande
            dem som hemvärnet nu har. Det är åter en illustration till att
            man inte bör söka indela funktioner strikt efter åldrar — dessa
            unga värnpliktiga skall ta över funktioner som inom civilförsvarets
            bevakningsenheter har skötts av personal i åldrarna 48-65 år.
            Uppgiften är fortfarande densamma, men militärt försvar har alltså
            gott om yngre personal. Det finns skäl att höja värnpliktsåldern
            utöver 47 år — för att bättre än nu kunna ta till vara specialkunskaper
            för militärt försvar. Schweiz har värnplikt till 50 års ålder.
            Vi föreslår att man ändrar bestämmelserna så att det blir en gemensam
            övre åldersgräns för värnplikt och civilförsvarsplikt. 55 år synes
            vara en rimlig sådan gemensam gräns. I och för sig vore det möjligt
            att ha en gemensam gräns omkring 50 år — numerärt är det möjligt
            att klara krigsorganisationen med både militärt och civilt försvar
            också då, men man får då kvalitativa försämringar genom att specialkunskap
            inte kan användas lika väl som om gränsen sätts till 55 år. Oavsett
            vilken ålder man sätter som gemensam gräns för värnplikt och civilförsvarsplikt
            bör det för både militärt försvar och civilförsvar finnas en möjlighet
            att för särskilt lämpade eller särskilt intresserade skriva frivilliga
            avtal om krigsplacering även efter den lagstadgade övre åldersgränsen.
            Fördelarna med det skisserade förslaget är främst följande: A)
            Genom högre värnpliktsålder blir det möjligt för militärt försvar
            att via pliktlag behålla särskilt värdefull personal, främst specialister
            av olika slag. B) En sänkt övre ålder för civilförsvarsplikten
            skulle underlätta den föryngring av civilförsvarsorganisationen
            som är starkt motiverad och som bl. a. förts fram av försvarskommittén.
            C) Gemensam övre åldersgräns för värnplikt och civilförsvarsplikt
            — i båda fallen med möjlighet till följande frivillig tjänstgöring
            — skulle väsentligt öka möjligheterna att låta befattningens och
            uppgiftens krav styra krigsplace-
          </p>
          <pb facs="riksdagen-motions-pdf/data/198182/mot_198182__729/mot_198182__729-003.pdf"/>
          <fw xml:id="i-Vz3vrzBzt6RYaN586gKnpy">
            Mot. 1981/82:729 15
          </fw>
          <p xml:id="i-GLeeTdFoMc82JpHC9ZjRGM">
            ringen av individerna. Dagens system är alltför präglat av att
            det militära försvaret får långt yngre personal än civilförsvaret,
            också i de fall där civilförsvarets uppgifter ställer stora krav
            på fysisk styrka. D) I särskilt utsatta delar av landet finns
            genom en höjd värnpliktsålder möjlighet att ge en större lokalrekryterad
            militär styrka än i dag, t. ex. i kust- och gränsområden där det
            finns behov av att öka möjligheterna att ingripa vid överraskande
            anfall. Totalt sett finns ingen brist på soldater i Sverige, men
            regionalt kan det finnas behov av större lokalrekrytering. E)
            Genom en för militärt försvar och civilförsvar gemensam övre åldersgräns
            för pliktlagarna får man möjligheter till en smidigare personal-
            hantering. Så fort en person kan antas göra större nytta i civilförsvaret
            än i militärt försvar kan en överföring göras — man får inte ålder
            47 år som en så starkt styrande faktor som i dag. I stället blir
            det fråga om att så smidigt som möjligt anpassa individer och
            uppgifter till varandra. Militärt försvar och civilförsvar har
            inte behov av samtliga män upp till 55 år — och även för ekonomiskt
            försvar bör man därför kunna få en smidigare och mer successiv
            placering av personal. Förslaget innebär inte en förändring så
            att ekonomiskt försvar skulle få sina flesta män först när dess.
            fyllt 55 år — det skulle i stället bli fråga om en successiv överföring
            av män i olika åldrar. F) Det skisserade systemet skulle bättre
            ta hänsyn till individens förmåga och kapacitet, vägd mot olika
            krigsuppgifters krav. Därmed skulle perso- nalutnyttjandet och
            effektiviteten kunna öka inom alla delar av totalförsva- ret.
            För individen betyder detta att man upplever att statsmakterna
            söker ge så meningsfulla krigsplaceringar som möjligt för den
            enskilde.
          </p>
          <p xml:id="i-A23A4Mc1aEQ96oQ9jMbmEP">
            Utnyttja civila kunskaper
          </p>
          <p xml:id="i-BHsagEHxuis9TuGeA7zoS9">
            I linje med tanken att se totalförsvarets personalförsörjning
            i ett sammanhang ligger att på bästa sätt söka utnyttja individens
            kunskaper och förutsättningar. Detta bör självfallet gälla också
            i yngre åldrar. Folkpartiets företrädare i försvarskommittén har
            i ett särskilt yttrande begärt en direktrekrytering till civilförsvaret
            av yngre män och kvinnor. Det betyder att personer som väl motsvarar
            civilförsvarets krav för olika befattningar kan nyttjas under
            lång tid i organisationen. Därmed ökar möjligheterna att få ut
            stor effekt av civilförsvarsutbildningen. Uppskattningsvis 2 000
            män per år som i nuläget ges militär grundutbildning skulle med
            detta system föras direkt till civilförsvaret, liksom omkring
            3 000 kvinnor och vapenfria män. En självklar grupp för direktrekrytering
            till civilförsvaret är de framtida gymnasieelver som i skolan
            går brandmanslinjen. Både av ekonomiska skäl och av hänsyn till
            individen är det önskvärt att så långt som möjligt ta till vara
            civila kunskaper också i den militära verksamheten. Den som har
            en civil utbildning och yrkeserfarenhet som är av stor betydelse
            vid en viss militär krigsplacering bör komma i första hand för
          </p>
          <p xml:id="i-FuVGq81zkdBd4AQB7653LC">
            denna placering. Genom att så långt som möjligt söka bygga på
            individernas befintliga kunnande kan den militära utbildningen
            göras kortare än om man
          </p>
          <pb facs="riksdagen-motions-pdf/data/198182/mot_198182__729/mot_198182__729-004.pdf"/>
          <fw xml:id="i-2ytdH5c8WKxTa6yg3UA9KD">
            Mot. 1981/82:729 16
          </fw>
          <p xml:id="i-DmiTwGs61dn1EX9LEQDWfQ">
            till samma uppgift skulle utbilda värnpliktiga utan civil utbildning
            av betydelse för uppgiften i fråga. Det finns självfallet en lång
            rad exempel på civila utbildningar som har värde för en krigsplacering
            inom militärt försvar. En rad tekniska fält hör dit, inte minst
            elektronik och fordonskunskap. En systematisk genomgång av alla
            de specialkunskaper som befattningar i krigsorganisationen behöver
            skulle säkert visa möjligheter att bättre än i dag tillvarata
            kunskaper från civil verksamhet. I de fall där samtliga uttagna
            till en militär befattningstyp har en lämplig civil grundutbildning
            kan självfallet kursplanen i den militära utbildningen ta hänsyn
            till detta. I fall där antalet med lämpade civila bakgrundskunskaper
            är mindre än det antal som behöver utbildas för försvarsmakten
            finner vi det rimligt att man differentierar utbildningstiden
            på militär sida. Det betyder att värnpliktiga som redan kan en
            del av det som behövs ges en kortare utbildningstid än andra till
            samma befattning. Detta bör kunna genomföras i flera sammanhang.
            Principiellt och praktiskt har exemplet med fiskare anförts. Fiskare
            som av marinen avses utnyttjas i för krigsorganisationen ianspråktagna
            fiskefartyg bör kunna ges en avkortad värnpliktsutbildning. Det
            finns nämligen för flera befattningar mycket stora likheter mellan
            yrkestjänsten i fred på fiskefartyget och de uppgifter som behöver
            utföras när fartyget tas i anspråk som minsvepare. Våra förslag
            i denna motion innebär inte en genomförd totalförsvarsplikt, eftersom
            en sådan skulle innebära att man inte heller hade könsgränser
            vid uttagning och tjänstgöring inom totalförsvaret. En gemensam
            övre ålders- gräns för värnplikt och civilförsvarsplikt skulle
            dock möjliggöra ett bättre samlat utnyttjande än i dag av personaltillgången,
            främst i kvalitativt hänseende men regionalt också genom möjlighet
            till ett större antal krigsplacerade än i dag. Inte minst är detta
            av värde vid behov av insats mot överraskande anfall. Våra förslag
            innebär att man bättre än i dag skulle utgå från individernas
            kapacitet jämfört med de olika befattningarnas krav. I linje med
            detta ligger att så effektivt som möjligt söka utnyttja redan
            erhållen utbildning för att pressa kostnader. Den enskilde bör
            inte utbildas för krigsuppgift längre än som behövs. En strävan
            bör därför alltid vara att ha en rationell utbildning, där möjligheterna
            till differentierad utbildningstid tas till vara. Med hänvisning
            till ovanstående hemställs 1. attriksdagen uttalar att värnplikt
            och civilförsvarsplikt bör ha en gemensam övre åldersgräns vid
            55 år, 2. att riksdagen uttalar sig för att möjligheterna att
            differentiera utbildningstiderna inför krigsplacering belyses.
          </p>
          <p xml:id="i-9RkVWQKXoQchjTB4fD5CKV" type="date">
            Stockholm den 22 januari 1982
          </p>
          <div xml:id="i-FZ2oeA6R3Er3Ng7cjekd5e" type="signatureBlock">
            <p who="i-A8ft8hMHUcZDSE5fKdjGpq" type="signature">
              KERSTIN EKMAN (fp)
            </p>
            <p who="i-4PWoEwRyCjKBVFFdqhmPo2" type="signature">
              ERIC HÄGELMARK (fp)
            </p>
            <p who="i-M5bH1LxYTuWEQR2jm6YTKq" type="signature">
              HANS LINDBLAD (fp)
            </p>
          </div>
          <p xml:id="i-SCbWvGJ7ZSDkBA9y6wQZkE">
            GOTAB 70248 Stockholm 1982
          </p>
        </div>
      </div>
    </body>
  </text>
</TEI>
