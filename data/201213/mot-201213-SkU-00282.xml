<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201213-SkU-00282">
  <teiHeader>
    <fileDesc>
      <titleStmt>
        <title>Politik för att minska halten koldioxid i atmosfären</title>
        <author corresp="i-VRHymVx7EsX48sg7b5qmpS">av Jan Lindholm (MP)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Politik för att minska halten koldioxid i atmosfären</title>
          <idno type="rdwebb">H002Sk282</idno>
          <rs type="number">Sk282</rs>
          <orgName type="comitteeAbbreviation">SkU</orgName>
          <ref type="dokument_url_text">http://data.riksdagen.se/dokument/H002Sk282/text</ref>
          <ref type="dokument_url_html">http://data.riksdagen.se/dokument/H002Sk282</ref>
          <ref type="dokumentstatus_url_xml">http://data.riksdagen.se/dokumentstatus/H002Sk282</ref>
          <ref type="doc">http://data.riksdagen.se/fil/A31B9342-B489-4E62-8D96-AB42ACEBAD59</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-VRHymVx7EsX48sg7b5qmpS</idno>
            <name>Jan Lindholm</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-PWV7R5EuBQX8p65JqdMv7b" type="signed"/>
        <correspContext corresp="i-PWV7R5EuBQX8p65JqdMv7b">
          <note type="signatory" corresp="i-VRHymVx7EsX48sg7b5qmpS"/>
        </correspContext>
        <correspAction xml:id="i-XSHWs65QTaXsufk2ZwaDwy" type="numbering">
          <date when="2012-10-04"/>
        </correspAction>
        <correspAction xml:id="i-TtLqKY3DnyqhEqJMX3groH" type="submission">
          <date when="2012-10-03"/>
        </correspAction>
        <correspAction xml:id="i-SEEv8zKrt1hGC2STAFK5f8" type="transfer">
          <date when="2012-10-02"/>
        </correspAction>
        <correspAction xml:id="i-7cZ5dk2pK7ouxuza3uFHcs" type="assigned"/>
        <correspContext corresp="i-7cZ5dk2pK7ouxuza3uFHcs">
          <ref type="assignedTo">Skatteutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-PnBJ9NUVPKA9gCiEXL166w" type="motHeader"/>
      <div xml:id="i-YawnozSi8uqKEvmEQe59Bi" type="motBody">
        <div xml:id="i-8XnoEhcrBefi4vdoKyBaXh" type="motProposal" subtype="förslag">
          <head xml:id="i-2c3UQejNfPUPHrrbtmhuN9">
            Förslag till riksdagsbeslut
          </head>
          <p xml:id="i-Dvc2ApcECNr12CYXJkiw7a">
            Riksdagen tillkännager för regeringen som sin mening vad som
            anförs i motionen om en skyndsam utredning kring styrmedel för
            att utveckla och stimulera biokolteknik.
          </p>
        </div>
        <div xml:id="i-A1VWFw2kW1b7NaPSQKwTBo" type="motContent">
          <head xml:id="i-XNQkXjhSa9w4EesjvV3eN8" type="h1">
            Tidigare behandling
          </head>
          <p xml:id="i-RnsH9tsBFhranQYeBqL4oz">
            Motion med liknande förslag och motivering har tidigare avslagits
            av riksdagen. I takt med att allt fler inser problemet med att
            i tid minska utsläppen av klimatgaser till omgivningen så borde
            rimligen förslaget få ett ökande stöd. Av den anledningen återkommer
            jag med förslaget.
          </p>
          <head xml:id="i-SqcQ4XayPcwwpZbVMbmg2S" type="h1">
            Motivering
          </head>
          <p xml:id="i-BvCVqEnFt5y9CYnhaxGVUq">
            För 150 år sedan var koldioxidhalten i det globala lufthavet
            ca 282 ppm, dvs. av en miljon liter luft utgjorde 282 liter koldioxid.
            Genom förbränning av fossila bränslen, som kol, olja och fossilgas,
            samt genom omfattande skogsavverkningar har vi människor sedan
            dess höjt lufthavets koldioxidhalt, så att den sommaren 2012 uppmättes
            till 397 ppm. Med nuvarande utsläpp fortsätter halten att stiga
            med åtminstone 2 ppm per år.
          </p>
          <p xml:id="i-NcwuzG4YJbQ2YsYwL6rQSY">
            Denna förändring på mer än 100 ppm motsvarar den förändring i
            atmosfärens koldioxidhalt som kunnat uppmätas i isprover från
            de fyra senaste istiderna, fast då åt andra hållet. Förenklat
            kan man alltså säga: ca 180 ppm under istider, ca 280 ppm under
            mellanistider och nu över 390 ppm under vad då? Man får gå mycket
            långt tillbaka i jordens historia för att hitta säkra bevis på
            den sistnämnda nivån. Det är därför det är så oroande.
          </p>
          <p xml:id="i-PYmtgnjS4Z1fVFa1qmq4Hg">
            Med allt högre halter av växthusgaser, av vilka koldioxiden är
            den dominerande, tilltar det vi kallar för växthuseffekt. Utstrålningen
            av energi från jorden minskar mer än instrålningen, vilket gör
            att jordens medeltemperatur långsamt stiger. Temperaturförändringen
            sker emellertid långsammare än förändringen av växthusgaser, vilket
            innebär att den atmosfär vi redan har på jorden motsvaras av en
            betydligt högre temperatur än den nuvarande. Detta innebär att
            även om ökningen av växthusgaser totalt skulle upphöra kommer
            temperaturen att fortsätta att stiga under många år innan den
            balans uppnås då avkylning och uppvärmning åter är i balans.
          </p>
          <p xml:id="i-8rXpUpyqUpq5gJbtMrXh7V">
            Medeltemperaturen vid jordytan är nu 0,7 grader Celsius högre
            än den var under förindustriell tid eller innan människan började
            använda fossil energi i större omfattning. Redan denna ganska
            måttliga temperaturhöjning har gett påtagliga effekter, till exempel
            att havsytan stigit med nära 8 centimeter under perioden 19612003,
            och att stora delar av Arktis som tidigare varit täkt av is under
            sommaren numera består av öppet vatten i stället. Den förändringen
            innebär att en mindre del av instrålningen av sol under sommaren
            reflekteras tillbaka mot himlen och att en större del av energin
            från solen absorberas i vattnet.
          </p>
          <p xml:id="i-BigRPFtLmREGoGUVHdNKus">
            Den redan utsläppta mängden växthusgaser innebär att jordens
            medeltemperatur, som redan påpekats, kommer att fortsätta öka.
            Ökningen uppskattas under detta århundrade leda till en temperaturhöjning
            på 1,1 grader i förhållande till temperaturen under förindustriell
            tid. Det är alltså effekten av redan skedda utsläpp utan hänsyn
            taget till eventuella tipping points eller indirekta effekter
            som exempelvis den förändrade albedoeffekten som beskrivits ovan
            när isytor blir mörka havsytor under en tid av året.
          </p>
          <p xml:id="i-NMsqHWzztFNcWG46UKZzLA">
            Till denna temperaturhöjning ska sedan läggas effekten av alla
            de utsläpp av växthusgaser som pågår och som kommer att pågå under
            många år trots alla ansträngningar att minska utsläppen av klimatpåverkande
            gaser.
          </p>
          <p xml:id="i-384eWd88H3Dkb3EUmMbfEd">
            FN:s klimatpanel IPCC har i sina prognoser redovisat en vetenskaplig
            osäkerhet i de bedömningar den gör och som även ligger till grund
            för de olika scenarier den presenterar i sina rapporter. Uppföljningar
            tycks visa på att den verkliga utvecklingen följer det minst önskvärda
            av alternativen. Nya forskarrön, sedan IPCC:s senaste rapport,
            antyder att även det värsta alternativet kan vara en underskattning
            av med vilken hastighet klimatförändringen sker.
          </p>
          <p xml:id="i-FudpA1Rhf2F8xr66xeCG6x">
            EU har ställt upp målet att medeltemperaturhöjningen måste begränsas
            till +2 grader Celsius i förhållande till förindustriell tid.
            Vetenskapliga rådet för klimatfrågor accepterade i sin underlagsrapport
            till Klimatberedningen, Vetenskapligt underlag för klimatpolitiken
            (Miljövårdsberedningens rapport 2008:03), att EU:s tvågradersmål
            är en rimlig utgångspunkt för utsläppsminskande åtgärder, men
            det går inte att utesluta att även lägre temperaturökningar ger
            allvarliga effekter. Rådet framhöll samtidigt att för att tvågradersmålet
            sannolikt ska klaras, behöver koncentrationen stabiliseras på
            en nivå om ca 400 ppm CO2 samt att vid en stabilisering på 450
            ppm CO2e är det en betydande risk att vi inte klarar tvågradersmålet.
          </p>
          <p xml:id="i-Sunm4Lq1kWKkEimS5ry7S4">
            Man bör lägga märke till den reservation som Vetenskapliga rådet
            gör, nämligen att det går inte att utesluta att även lägre temperaturökningar
            ger allvarliga effekter. För denna farhåga finns sedan några år
            stöd från en växande skara vetenskapsmän. Man varnar: risken är
            stor att jorden som vi känner den inte tål mer än högst 350 ppm
            CO2e i lufthavet.
          </p>
          <p xml:id="i-BHuFfHEKLbA1p6PM4VgheD">
            Till detta kan läggas att det i februari 2009 genomförda mötet
            mellan en stor del av världens klimatforskare i Köpenhamn antyder
            att situationen är mycket allvarligare än vi föreställde oss bara
            för ett par år sedan. Risken är stor att klimatförändringarna
            snart kommer att förstärka sig själva och därmed förvärra situationen
            ytterligare i form av plötsliga, oförutsedda förändringar.
          </p>
          <p xml:id="i-SbGHpAzTopTSuioWBbGYoB">
            I några remissyttranden över Klimatberedningens betänkande har
            nödvändigheten av att få ned CO2e-halten till högst 350 ppm påpekats.
            Regeringen torde även utifrån andra källor vara väl medveten om
            allvaret i frågan men har i proposition 2008/09:162 En sammanhållen
            klimat- och energipolitik Klimat valt att bortse från detta. Regeringen
            borde i sitt förslag till riksdagen ha satt upp som mål att svensk
            klimatpolitik bör bidra till att koncentrationen av växthusgaser
            i atmosfären på lång sikt stabiliseras på en nivå om högst 350
            miljondelar per volymsenhet koldioxidekvivalenter (ppmv CO2e).
          </p>
          <p xml:id="i-8jKxzGy7gmJSBRjoVMr3pv">
            Självklart innebär även en nivå på 350 ppmv CO2e på lång sikt
            en annan planet än den människan utvecklats på och anpassats till.
            Vilka konsekvenser det på sikt innebär för människans möjligheter
            att skapa goda livsbetingelser är naturligtvis omöjligt att ha
            en uppfattning om. Under det senaste året har smittspridning på
            nytt sätt blivit en av de stora frågor man diskuterar som konsekvens
            av det nya klimatet.
          </p>
          <p xml:id="i-AeDJ7WjerW2zBJYZYN8coV">
            Den faktiska koncentrationen av den dominerande växthusgasen
            koldioxid är, som nämndes inledningsvis, för närvarande 397 ppm
            CO2, och ökningstakten ökar dessutom eftersom den klimatpolitik
            som förs idag inte innebär att utsläppen av CO2 minskar eller
            ens stabiliseras på nuvarande nivå. De nuvarande åtgärderna, och
            de som diskuteras, kan i bästa fall innebära att ökningstakten
            minskar.
          </p>
          <p xml:id="i-HBw5b5sb6xsMwJ8oeXnYJX">
            En rimlig politik för världen och Sverige inför klimathotet borde
            vara att agera betydligt kraftfullare och då även med förebyggande
            metoder. En väg till handling som står till buds är att aktivt
            plocka kol från atmosfären och i stabil form återföra den till
            marken. Det finns en enkel metod för detta som kan tillämpas i
            många former och på bred front. Metoden kallas för biokolmetoden.
            Självklart erfordras ett stort antal övriga åtgärder för att vända
            den utveckling som inledningsvis presenterats här. Biokolmetoden
            ska bara ses som en komponent i ett paket som måste omfatta ett
            stort antal åtgärder som inte kan beskrivas i en enskild motion.
          </p>
          <head xml:id="i-RK4v494Qb9WUMuKBgwe1Us" type="h2">
            Biokolmetoden
          </head>
          <p xml:id="i-QvoXXzryGr2K7vBFq4u7Xa">
            Den enda metod som står till buds för att fånga in kol från lufthavet
            i några större mängder vid den koncentration som råder är den
            som växterna står för. Genom fotosyntesen tas årligen kol upp
            från atmosfären som till volym vida överstiger de utsläpp som
            mänskliga aktiviteter ger. Emellertid avges samtidigt en motsvarande
            kolmängd som den fotosyntesen bundit när växter äts upp eller
            bryts ned.
          </p>
          <p xml:id="i-3HcHdGTGG7kmhjNKgSCDtT">
            Om däremot en del av växtbiomassan pyrolyseras, det vill säga
            uppvärms (till 400 grader), utan lufttillträde förkolas överförs
            det kol växterna tagit upp till en stabil form som i jord kan
            vara kvar i tusentals år utan att det återkommer till lufthavet.
            Dessutom visar det sig att pyrolyserat växtkol (biokol) blandat
            i jord har mycket gynnsamma effekter på markens mikroorganismer
            och på jordens egenskaper som sådana. Detta stabila kol, inom
            vetenskapen kallat för biokol (från engelskan: biochar), ska inte
            sammanblandas med det organiska kol som också är en mycket viktig
            jordkomponent men som omsätts inom några få år och därmed hela
            tiden måste ersättas.
          </p>
          <p xml:id="i-5qjkzvkteYRzRDRgetoMsq">
            Framställning av växtkol är en metod som har varit känd lika
            länge som konsten att göra upp eld, men den började användas i
            stor skala först på järnåldern. I dagens läge är det emellertid
            viktigt att undvika sådana kolningsmetoder som ger utsläpp av
            organiska föroreningar (metan, tjärämnen, PAH etc.). Lyckligtvis
            är detta enkelt. Man kan helt enkelt förbränna dessa gaser och
            få värme eller använda dem som råvaror.
          </p>
          <p xml:id="i-6tXCexu7mPn5J61jgdqkxX">
            Vid kolningen överförs upp till 40 procent av den ursprungliga
            biomassan till växtkol. Resten blir tjärämnen och värme. Detta
            betyder att man här alltså kan både reducera lufthavets kolhalt
            och förbättra jord, och utnyttja en stor del av biomassans energiinnehåll.
          </p>
          <p xml:id="i-6qyS3U8Vm3KBkmRbatLhqe">
            Praktiskt taget all användning av biobränslen skulle kunna kombineras
            med kolning, för att därmed leverera biokol till förbättring av
            jordbruksmark och samtidigt avskilja kol från atmosfären. Även
            fordonsdrift kan kombineras med kolning. Koldioxidnegativa transporter
            är alltså ingen utopi.
          </p>
          <p xml:id="i-QN9AjWAj3aj3BrZLyJTSn7">
            En omfattande biokolanvändning bör komma i gång så snart som
            möjligt. Sveriges klimatpolitik bör snarast införa detta som ett
            viktigt komplement till utsläppsreduktion. Därför bör ett system
            med statsstöd för biokolanvändning införas. Mest rättvist vore
            att avskiljning av kol skulle kompenseras med en ersättning av
            samma storlek som de utsläpp som beskattas via koldioxidskatten.
            På så sätt skulle ett incitament uppkomma som leder till både
            en ekonomisk utveckling, en reduktion av klimathotet och en jordbruksmark
            med lägre behov av insatsvaror. Åtgärder mot både den ekonomiska
            och den ekologiska krisen sammanfaller här således med varandra.
          </p>
          <p xml:id="i-8B21D2PXXHmktUc2FcLBmm">
            För att introducera denna teknik behövs rätt styrmedel. Riksdagen
            bör därför ge regeringen i uppdrag att skyndsamt utreda och föreslå
            lämpliga åtgärder. Dessa bör bestå i dels att riksdagen föreslås
            besluta att inblandning av ur atmosfären återvunnet växtkol ska
            betraktas som en klimatåtgärd, dels att koldioxidskatten utvecklas
            för att stödja denna teknik. Det sistnämnda skulle exempelvis
            kunna innebära att koldioxidminskningar ersätts på samma sätt
            som koldioxidutsläpp beskattas. Utredningen bör även titta på
            behoven av stöd för ombyggnad av befintliga kraftvärmeverk och
            andra förbränningsanläggningar till pyrolys. Förmodligen finns
            det även fler styrmedel som kan påskynda en sådan utveckling.
            För mer information om biokoltekniken: http://www.geo.uu.se/biokol/
            .
          </p>
        </div>
        <div xml:id="i-GQKqrYqvmgLk9ip2Y19UsN" type="signatureBlock">
          <list xml:id="i-WaWGL6xaTcZstbTEENr1gQ">
            <item xml:id="i-9pgXe9wfaRqBUshbKzgGpg" type="signature">
              Jan Lindholm (MP)
            </item>
          </list>
        </div>
      </div>
    </body>
  </text>
</TEI>
