<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200001/mot_200001_MJ_0715/mot_200001_MJ_0715-0001.pdf"/>
      <div type="motHeader" xml:id="i-WCnWsoeJVxjcd3X3d2Ay1J">
        <div type="motTitle" xml:id="i-4AmWMDqw9dXnAFpF3L3qpj"/>
        <div type="motSubmissionInfo" xml:id="i-3vEBkoGkQCchD8oKC1N1GN"/>
      </div>
      <div type="motBody" xml:id="i-TFXdFigpcC9aNH42tVvxFN">
        <div xml:id="i-Ks4fzcdq7JiTY7RNHd2wDU">
          <p xml:id="i-6JTqPYxuUEWir5FPe4VnZs">
            2000/01 mnr: MJ715 pnr: kd509
          </p>
          <p xml:id="i-DbghXuiyF8a9ZomvaEjxxh">
            Motion till riksdagen 2000/01:MJ715
          </p>
          <p xml:id="i-XgmYmbc9yMSU5WHjaEbDKG">
            av Caroline Hagström (kd)
          </p>
          <p xml:id="i-XHGgZV8EwZPFzvzxHFH9c4">
            Miljöhänsyn vid nedgrävning av bredbandskablar
          </p>
          <p xml:id="i-JUcAQjEpCbGJpJviTrqfZh">
            Förslag till riksdagsbeslut
          </p>
          <p xml:id="i-BcnP3uE8VDe9UmTiUDGU7w">
            Riksdagen tillkännager för regeringen som sin mening vad i motionen
            anförs om att utifrån miljöhänsyn genomföra en översyn av gällande
            regler för nedgrävning av bredbandskablar.
          </p>
          <p xml:id="i-8QjS7W3tVfo2b5jj5iGtHt">
            Motivering
          </p>
          <p xml:id="i-XBhtMUDVbfkRZ8hFJZY5e4">
            Den bredbandsutbyggnad som sker i Sverige kan komma att innebära
            stora möjligheter för många grupper i samhället. Väl fungerande
            kommunikationer och infrastruktur är förutsättning för att vårt
            land ska kunna utveckla välståndet, öka sysselsättningen och tillväxten.
            Många kan komma att ha nytta av den nya tekniken, allt ifrån entreprenören
            till distansarbetaren. Det ger också nya möjligheter att bo och
            verka var man vill i landet. Från Kristdemokraternas sida har
            vi pekat på marknadens förmåga och intressen när det gäller att
            bygga ut bredbandsnätet i Sverige. Det är mycket positivt att
            många bredbandsföretag nu är i full gång med denna utbyggnad.
            Kristdemokraternas syn på kommunikationer har två utgångspunkter:
            välstånd och miljöhänsyn. Det är därför viktigt att samhället
            också har kontroll över det som grävs ner i våra marker. Enligt
            gällande regler måste bredbandsbolagen ha samråd med länsstyrelsen
            om de ska gräva på ställen där det finns fornminnen eller andra
            kulturminnesmärken. Om kabeln ska passera stränder och i vatten
            måste länsstyrelsen ge tillstånd enligt vattenlagstiftningen i
            miljöbalken. Men de behöver inte miljöpröva sin verksamhet. Det
            kan på sikt bli ett miljöproblem om, för miljön, skadligt material
            används. Därför vore det välkommet med en översyn och samordning
            av gällande regler för nedgrävning av bredbandskablar för att
            förhindra allvarliga skador på miljön.
          </p>
          <pb facs="riksdagen-motions-pdf/data/200001/mot_200001_MJ_0715/mot_200001_MJ_0715-0002.pdf"/>
          <p xml:id="i-9vTBuQ7cYV3E2e2KuPE6XS">
            2000/01:MJ715
          </p>
          <p xml:id="i-KUZ6hJhV5YaCW5hkimN8oQ">
            Stockholm den 25 september 2000
          </p>
          <p xml:id="i-Vspi254KtuXgbmkThkPQsg">
            Caroline Hagström (kd)
          </p>
        </div>
      </div>
    </body>
  </text>
</TEI>
