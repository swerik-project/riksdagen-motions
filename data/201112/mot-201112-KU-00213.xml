<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201112-KU-00213">
  <teiHeader>
    <fileDesc>
      <titleStmt>
        <title>Energi från solceller på riksdagens tak</title>
        <author corresp="i-24CbHNwsRznss4Yas6HseU i-RDeqY3mXLBtUS9bixjvHS">av Anita Brodén och Lars Tysklind (FP)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Energi från solceller på riksdagens tak</title>
          <idno type="rdwebb">GZ02K213</idno>
          <rs type="number">K213</rs>
          <orgName type="comitteeAbbreviation">KU</orgName>
          <ref type="dokument_url_text">http://data.riksdagen.se/dokument/GZ02K213/text</ref>
          <ref type="dokument_url_html">http://data.riksdagen.se/dokument/GZ02K213</ref>
          <ref type="dokumentstatus_url_xml">http://data.riksdagen.se/dokumentstatus/GZ02K213</ref>
          <ref type="doc">http://data.riksdagen.se/fil/56416641-1B5A-400C-91F7-9846A327A327</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-24CbHNwsRznss4Yas6HseU</idno>
            <name>Anita Brodén</name>
            <state type="partyAffiliation" ref="Q110857">
              <desc>FP</desc>
            </state>
          </person>
          <person gender="man">
            <idno>i-RDeqY3mXLBtUS9bixjvHS</idno>
            <name>Lars Tysklind</name>
            <state type="partyAffiliation" ref="Q110857">
              <desc>FP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-15a22CgFaHVUdBoydfTKfu" type="signed"/>
        <correspContext corresp="i-15a22CgFaHVUdBoydfTKfu">
          <note type="signatory" corresp="i-24CbHNwsRznss4Yas6HseU"/>
          <note type="signatory" corresp="i-RDeqY3mXLBtUS9bixjvHS"/>
        </correspContext>
        <correspAction type="numbering" xml:id="i-YE6RTgCuhvLY6z8R5qGyGD">
          <date when="2011-09-29"/>
        </correspAction>
        <correspAction type="submission" xml:id="i-V9LBzQhXrVk9knK17QUU6q">
          <date when="2011-09-27"/>
        </correspAction>
        <correspAction type="transfer" xml:id="i-CicT8E4Gt9GoLSKgDKLSAh">
          <date when="2011-09-27"/>
        </correspAction>
        <correspAction type="assigned" xml:id="i-JB2uWAv7zFs3QhjMRzTsWD"/>
        <correspContext corresp="i-JB2uWAv7zFs3QhjMRzTsWD">
          <ref type="assignedTo">Konstitutionsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader"/>
      <div type="motBody">
        <div type="motProposal" subtype="förslag">
          <head xml:id="i-E67Eb85YXpNfz8uvt6bUjk">
            Förslag till riksdagsbeslut
          </head>
          <list style="ol">
            <item xml:id="i-8UPjkCQpVyNRzJq9vrHabj">
              Riksdagen tillkännager för riksdagsstyrelsen som sin mening vad
              som anförs i motionen om att fortsätta ansträngningarna att installera
              solceller på riksdagens tak i samband med miljöklassning av riksdagens
              byggnader.
            </item>
            <item xml:id="i-An2mykhtM6BvYUMmUdFJkd">
              Riksdagen tillkännager för riksdagsstyrelsen som sin mening vad
              som anförs i motionen om vikten av en energieffektiv och miljömässigt
              hållbar energiförsörjning i riksdagen.
            </item>
          </list>
        </div>
        <div type="motContent">
          <head type="h1" xml:id="i-LPp7XCGjXaFhJtm4Z3pobm">
            Energi från solceller
          </head>
          <p xml:id="i-HyzwTwTkWG4ckS74J4wHg7">
            Solceller omvandlar solljus direkt till el i form av likström.
            De skiljer sig från solfångare, där solstrålningen används för
            att producera varmvatten. Omvandlingen av solenergi till elektrisk
            energi i en solcell sker utan några rörliga delar, utan att något
            bränsle behövs och utan att ge några utsläpp. Den i dag vanligaste
            typen av solcell, kiselsolcellen, tillverkas av en tunn skiva
            av halvledarmaterialet kisel.
          </p>
          <p xml:id="i-JPVXi5WXxwyd2ncj3ht1vL">
            Tillgången till solenergi är globalt sett närmast oändlig, och
            den teoretiska potentialen för att använda solenergi för att generera
            el och värme är enormt stor.
          </p>
          <p xml:id="i-8EzVAhDPrjqyX7wFf6iyjN">
            Energiproduktion från solen alstrar heller inga utsläpp, annat
            än vad som krävs för tillverkning och installation av aggregaten.
          </p>
          <p xml:id="i-4mubv3P4UR7LHMXG2rboVf">
            På längre sikt kommer solenergi att utgöra ett mycket intressant
            energialternativ. Det pågår en snabb teknikutveckling, vilket
            redan lett till effektivare produkter och lägre produktionskostnader.
            Exempelvis produceras nu tunnfilmssolceller via teknik som kräver
            200 gånger mindre kisel än konventionella solceller.
          </p>
          <p xml:id="i-4iHAAW9zknHfvUdd3DrGjG">
            Under förra året motionerade undertecknade om att installera
            solceller på riksdagens tak. Motiven var bl.a. att ge Sverige
            miljöstatus som ett av de första parlamenten i världen att försörja
            del av sin verksamhet med solenergi. Vi såg att solenergin skulle
            kunna bidra till plenisalens energibehov.
          </p>
          <p xml:id="i-WAd6tLTsBhbpCrunQuiw7m">
            Vårt andra motiv var att se installationen som en viktig symbolhandling,
            en klimatvänlig förebild för privatpersoner, verksamheter och
            myndigheter med tanke på vår ambition att vara pådrivande i arbetet
            med en hållbar utveckling. Vi hänvisade också till Sveriges ordförandeskap
            i samband med Köpenhamnsmötet.
          </p>
          <p xml:id="i-Q8WWEuGBE9AWVMCxCwPnbC">
            Vi upplever att vår motion hanterades mycket seriöst.
          </p>
          <p xml:id="i-39tANeHoostS26b2FEMBSK">
            Riksdagsförvaltningen lät gör a en utredning med expertkompetens
            från Energibanken samt Chalmers tekniska högskola där de tekniska
            och ekonomiska förutsättningarna undersökts på ett övergripande
            plan. Resultatet visade att det är möjligt för riksdagen att använda
            solenergi som en del av energiförsörjningen. Det krävs emellertid
            mer detaljerade undersökningar innan ett beslutsdokument kan utarbetas,
            bl.a. på grund av att det rör sig om installationer i kulturhistoriskt
            värdefulla miljöer.
          </p>
          <p xml:id="i-GHjmK2GxhYXsAfirJNbCoN">
            Utdrag från utredningens resultat hittills:
          </p>
          <p xml:id="i-GXPBb1rLPoRc7uDRFGv7Tk">
            Det finns en föreställning om att solen inte lyser tillräckligt
            i Sverige för att det ska vara intressant med solenergi men Tyskland,
            vars solinstrålning per år i större delen av landet är ungefär
            lika stor som i östra Svealand och Skåne, är världsledande inom
            solenergiområdet (se bilaga 1 som visar en karta över solinstrålningen
            i Europa). Andra länder i Europa som satsar mycket på solenergi
            är Spanien och till viss del Italien. I övriga världen är det
            Kina och USA som på senare år har börjat satsa mer på solenergi.
            Generellt sett är solenergimarknaden på stark uppgång och har
            ökat med över 40 % de senaste åren.
          </p>
          <p xml:id="i-CzbwQsZjKTvRsKGtSPnYjv">
            En undersökning gjord av RUT hösten 2008 visar att parlamenten
            i Tyskland, Luxemburg och Nederländerna redan använder solenergi
            för den egna energiförsörjningen (framförallt solel) samt att
            Italien och Portugal hade planer på att installera solpaneler.
          </p>
          <p xml:id="i-2fkEGbmEXSd3QyMjnu7ud4">
            De går att generera el, värme och kyla med hjälp av solenergi.
            Solceller omvandlar solljus direkt till el i form av likström.
            Den vanligaste typen av solceller är gjorda av kristallint kisel.
            En nackdel med dessa solceller är att de innehåller förhållandevis
            mycket material. Ett alternativ som är under utveckling och har
            en potential att bli billigare är så kallade tunnfilmsceller som
            bl.a. Ångströmlaboratoriet i Uppsala forskar kring. Solfångare
            omvandlar solljus till värme. Det finns en rad olika typer av
            solfångare men gemensamt för dem alla är att värme transporteras
            från solfångaren med hjälp av ett lämpligt medium, vanligtvis
            vatten. Omvandlingen av solenergi till elektrisk energi i en solcell
            eller värmeenergi i en solfångare sker utan några rörliga delar,
            utan att något bränsle behövs och utan att ge några utsläpp. Däremot
            används olika material för att tillverka solceller och solfångare
            och så krävs det lite energi för att transportera elen eller värmen
            dit den används.
          </p>
          <p xml:id="i-FLd4pQmXt4tNBRgQRFToX">
            I förstudien är det framförallt möjligheterna att generera el
            och värme som undersökts. Om beslut fattas om fortsatt utredning
            kommer även möjligheterna att generera kyla med hjälp av solvärme
            att undersökas närmare.
          </p>
          <p xml:id="i-7gAJPJL2VDzLEKSTSPF3x5">
            Generellt sett är det svårt att hitta lämpliga tak i en kulturhistorisk
            stadsbebyggelse med många vinklar och vrår och många takfönster.
            För-studien har emellertid visat att det finns möjligheter att
            installera både solceller och solfångare på de fastigheter som
            förvaltas av riksdagsförvaltningen.
          </p>
          <head type="h2" xml:id="i-JnqbNuvVA9jZCCv6s3CY7c">
            Solel i riksdagen
          </head>
          <p xml:id="i-Xx7y1zHMryncqsze6KHyCf">
            Det tak som skulle kunna vara aktuellt för installation av solceller
            bedöms i ett första skede vara på det platta yttertaket på Östra
            riksdagshuset innanför balustraden på norra sidan av mittskeppet
            ovanför plan 10.
          </p>
          <p xml:id="i-L6KeWnddkvuSovuoTXpvB3">
            En eller två rader med solceller skulle kunna installeras utefter
            balustraden. Varje rad skulle kunna ge ca 7 000 kWh/år, dvs. totalt
            14 000 kWh. Det motsvarar den el som används idag för att värma
            varmvattnet till de 22 lägenheterna på Lilla Nygatan 18 (fastigheten
            Iason).
          </p>
          <p xml:id="i-CqkcEXA67va71oVnXMLdeR">
            Solceller kan också eventuellt installeras i andra delar av fastighetsbeståndet,
            men detta kräver en fördjupad undersökning.
          </p>
          <head type="h2" xml:id="i-6eYcUFbNHDFqciM7vWq93N">
            Solvärme i riksdagen
          </head>
          <p xml:id="i-YEC2bbuvredn5TDZsP4SJA">
            Även varmvattnet för de 17 lägenheterna på Munkbron 7 (fastigheten
            Milon) värms med el idag, energiåtgången är ca 6 100 kWh/år. Med
            10 m 2 solfångare på det yttertak som lutar åt söder, se nedan,
            skulle ca 50 % av den el som används idag för att värma tappvattnet
            kunna värmas av solen istället. Solfångare kan också eventuellt
            installeras i andra delar av fastighetsbeståndet, men detta kräver
            en fördjupad undersökning.
          </p>
          <head type="h2" xml:id="i-RP4Z6zXrFTo6vYkskAskKq">
            Ekonomiska konsekvenser
          </head>
          <p xml:id="i-cZfTC5xboVu8f1zA4iUoz">
            Kostnaden för installationen av solelanläggningen på Riksdagshuset
            östra skulle bli ca 500 000 per rad, och med en livslängd på 25
            år för solcellerna skulle kostnaden för den elen bli ca 2,50 kr/kWh
            (exklusive räntekostnader). Kostnaden för den köpta elen är ca
            1 kr/kWh. Regeringen har beslutat om ett investeringsbidrag på
            maximalt 60 % och om riksdagsförvaltningen skulle söka detta bidrag
            skulle kostnaden bli ca 1 kr, dvs. i paritet med marknadspriset
            för el. Med andra ord blir investeringen lönsam med hjälp av bidraget.
            Utan bidraget är solelen mer kostnadskrävande än den köpta elen.
          </p>
          <p xml:id="i-5aKzXJvagEEfvWni9AmjGC">
            Kostnaden för installationen av solvärmeanläggningen på Milon
            skulle bli ca 50 000 kr. Med en livslängd på 25 år skulle kostnaden
            bli under 1 kr per kWh solvärme (exklusive räntekostnader), dvs.
            lägre än priset för den köpta elen för att värma varmvattnet i
            fastigheten. Även för installation av solvärme finns bidrag i
            Sverige. Ett hypotetiskt bidrag skulle i detta fall ge ca 5 000
            kr, vilket inte påverkar kostnadsbilden i lika hög grad som för
            solelen.
          </p>
          <p xml:id="i-T2qEitHf57cQkAFsVuLRVP">
            Driftkostnaderna för både solceller och solfångare är mycket
            låga.
          </p>
          <head type="h2" xml:id="i-Jf1UWrhFSgfVZdfJVy4gKo">
            Motiv för att installera solceller och solfångare i riksdagen
          </head>
          <p xml:id="i-KjcGmHjLCXWL8dA8mpVQKg">
            Riksdagsförvaltningen har redan idag en förhållandevis hållbar
            energiförsörjning och man arbetar kontinuerligt för att minska
            energianvändningen.
          </p>
          <p xml:id="i-HUvdrqPKG6XTh97AmgVKTP">
            Den energi som kan utnyttjas med hjälp av de föreslagna anläggningarna
            är mycket liten i förhållande till energianvändningen i riksdagen
            och riksdagsförvaltningen. Med dagens energipris är detta inte
            en lönsam investering. Bedömningarna av hur elpriset kommer att
            utvecklas är skiftande och det finns ingen säker prognos för detta.
            Kostnaden för egen solel och solvärme är däremot förutsägbar då
            det kommer att vara ett fast pris under solpanelens livslängd,
            dvs. minst 25 år.
          </p>
          <p xml:id="i-KxKprKSsd6VRPfSVQuuVha">
            Det huvudsakliga motivet för att använda solen som energikälla
            som en del av riksdagens energiförsörjning torde därför vara mer
            av symbolisk karaktär. Det skulle, så som motionärerna pekar på,
            vara ett sätt för riksdagen att visa att man även i praktiken
            arbetar för att uppnå de nationella miljökvalitetsmålen fastställda
            av riksdagen samt att det finns en beredvillighet att ta de steg
            som behövs för att möta den klimatutmaning världen står inför.
          </p>
          <p xml:id="i-AhFeLYYwTa9LXSYHcMTazK">
            Opinionsundersökningar som gjorts av Göteborgs universitet mellan
            1999 och 2008 har dessutom visat att en majoritet av svenska folket
            önskar att Sverige satsar mer än idag på solenergi som energikälla.
          </p>
          <p xml:id="i-VerHGCqXocko78rhdCZh4V">
            Resultatet i riksdagsstyrelsen blev att styrelsen inte ansåg
            att det räcker att åberopa de symboliska värdena med att installera
            solpaneler; man önskade därför se hela energiförsörjningen till
            riksdagen i ett större sammanhang, för ändamålsenliga och ekonomiskt
            försvarbara installationer. Det är angeläget att riksdagsstyrelsen
            arbetar vidare med att tillsäkra en energieffektiv och miljömässigt
            hållbar energiförsörjning i riksdagshuset, samt att möjligheten
            i detta sammanhang ges att öppna upp för förnybara alternativ,
            som solceller.
          </p>
          <p xml:id="i-WbFChtU1UTmLVtTxv1CDCr">
            Vi är tacksamma för den gjorda utredningen samt att frågan lever
            vidare i samband med miljöklassning av riksdagens olika byggnader.
            Vår förhoppning är då att solpaneler på riksdagens tak ska bli
            en verklighet, vilket bör komma regeringen tillkänna.
          </p>
        </div>
        <div type="motSignatures">
          <list>
            <item xml:id="i-Tdu7D8bQCQEirjuqAWuFaP">
              Anita Brodén (FP)
            </item>
            <item xml:id="i-Vc4b7ZaDMwN1mFrN9zBTzp">
              Lars Tysklind (FP)
            </item>
          </list>
        </div>
      </div>
    </body>
  </text>
</TEI>
