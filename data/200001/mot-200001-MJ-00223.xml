<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200001/mot_200001_MJ_0223/mot_200001_MJ_0223-0001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            20
          </p>
          <p>
            2000/01 mnr: MJ223 pnr: c357
          </p>
          <p>
            Motion till riksdagen 2000/01:MJ223
          </p>
          <p>
            av Åke Sandström och Sven Bergström (c)
          </p>
          <p>
            Ersättning till intransport av jordbruksprodukter
          </p>
          <p>
            Förslag till riksdagsbeslut
          </p>
          <p>
            Riksdagen tillkännager för regeringen som sin mening vad i motionen
            anförs om behovet av intransportersättning för jordbruket i norra
            Sverige.
          </p>
          <p>
            Motivering
          </p>
          <p>
            Jordbruket i norra Sverige har under lång tid erhållit en regionalpolitisk
            ersättning för att täcka de merkostnader som jordbruket har. Motiven
            för ersättningen har varierat men idag torde de väsentligaste
            motiven vara att genom jordbruket finns en möjlighet att bevara
            det öppna landskapet i delar av norra Sverige, genom jordbruket
            skapas också ett betydande antal arbetstillfällen både inom själva
            jordbruket och inom livsmedelsindustrin. Genom att förädla norra
            Sveriges viktigaste gröda, vallen, till kött och mjölk har norra
            Sveriges konsumenter tillgång till högklassiga närproducerade
            livsmedel. Jordbruket spelar också en central roll i arbetet med
            att skapa ett kretsloppssamhälle. Utan ett jordbruk i norra Sverige
            kommer förutsättningarna att skapa det samhället vara mycket svårare.
            Merkostnadsersättningen bygger på mycket väl definierade merkostnader
            och har lett till effektiva jordbruksföretag med stor geografisk
            spridning. Produktionen i norra Sverige minskar idag, vilket tyder
            på att lönsamheten i jordbruket är sämre än på andra håll i landet.
          </p>
          <p>
            Försämrat konkurrensläge
          </p>
          <p>
            Jordbruksverkets översyn av de regionala ersättningarna visade
            på att EU- medlemskapet och övergången till EU:s ersättningssystem
            medförde att
          </p>
          <pb facs="riksdagen-motions-pdf/data/200001/mot_200001_MJ_0223/mot_200001_MJ_0223-0002.pdf"/>
          <p>
            2000/01:MJ223
          </p>
          <p>
            21
          </p>
          <p>
            lönsamheten inom jordbruket, mätt som bruttoförädlingsvärde per
            årsarbetsinsats, ökade relativt kraftigt i de nya stödområdena
            i södra Sverige medan förändringarna längst i norr var obetydliga.
            Jordbrukets struktur i norra Sverige samt områdets stora avstånd
            gör att kostnaderna för insamling av mjölk, kött och ägg är högre
            än på andra håll i landet samtidigt som kostnaderna för uttransport
            av livsmedel är höga genom stor befolkningsgleshet och många små
            butiker. Jordbruksverket har i sin rapport 1998:2 beräknat att
            den genomsnittliga hämtningskostnaden för mjölk, i område 1 ligger
            på ca 40 öre/kg, och i område 2 drygt 15 öre/kg högre än på andra
            håll i landet. Kostnaden för intransporten av ägg ligger hos Norrlandsägg
            i genomsnitt ca 73 öre/kg högre än hos andra packerier. Kännetecknande
            för äggproduktionen i norra Sverige är att insamlingen av ägg
            sker inom ett ytmässigt stort område. Äggproducenterna i norra
            Sverige är också mycket små i förhållande till producenterna på
            andra håll i landet. Merkostnaden för intransport till slakterierna
            ligger hos gamla SCAN Norrland på ca 0,60 kr/kg och hos gamla
            SCAN Luleå på 1 kr/kg. En höjd intransportersättning skulle sannolikt
            leda till ökad stabilitet, framtidstro och därmed en ökad investeringsvilja
            bland lantbrukarna i området. Jordbruksverket har i ”Rapport om
            effekterna av den nationella ersättningen till jordbruket i norra
            Sverige 1999”, EUJo2000/1122, redovisat att den totalt utbetalda
            nationella merkostnadsersättningen till norra Sverige 1999 var
            305 milj kr. Detta skall jämföras med det beslutade referensbeloppet
            på 316 milj kr. Dessa medel är också anslagna i budgetpropositionen.
            Då intransportersättningen kan ha stor betydelse för att öka stabiliteten
            och framtidstron bland lantbrukarna så finns det starka skäl till
            att den höjs för mjölken och återinförs för ägg och kött. Eftersom
            utbetalningen av den nationella merkostnadsersättningen klart
            ligger under den fastställda referensnivån i anslutningsfördraget
            med EU, så borde möjligheterna vara goda genom att regeringen
            snarast tar upp överläggningar med EU-kommissionen i frågan.
          </p>
          <p>
            Stockholm den 28 september 2000
          </p>
          <p>
            Åke Sandström (c) Sven Bergström (c)
          </p>
        </div>
      </div>
    </body>
  </text>
</TEI>
