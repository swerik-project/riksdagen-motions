<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1947/mot_1947__ak__32/mot_1947__ak__32-001.pdf"/>
      <fw xml:id="i-8fFTJgnDkgv4SnNMFoqME7">
        8 Motioner i Andra kammaren, nr 32.
      </fw>
      <div type="motHeader" xml:id="i-6UrJ2LAsNR83K5KAJTHFhb">
        <div type="motTitle" xml:id="i-Q4SEacf5t5SrVwPvSnLMef"/>
        <div type="motSubmissionInfo" xml:id="i-DDAEeCCpV5P3fwXmTZqF9n"/>
      </div>
      <div type="motBody" xml:id="i-5VcbnM95dM6mZP7RGtwdc8">
        <div xml:id="i-LDa7i7QePLAULoPwMDfASu">
          <p xml:id="i-E7BkGYGKmyBWBFkeAPHRif">
            Nr 32.
          </p>
          <p xml:id="i-VgUZ2uDokrY4oYPosCSnQM">
            Av herr Utbult m, f., om statsbidrag till ett vattenförsörjnings-
            och avloppsföretag inom Öckerö kommun.
          </p>
          <p xml:id="i-HntH4X74EjM3573Da1H3hz">
            Inom stora delar av Göteborgs och Bohus läns skärgård har bristen
            på lämp- ligt vattenledningsvatten länge medfört betydande olägenheter.
            Vad gäller åt- gärderna för vattenförsörjningens lämpliga ordnande
            ha verkställda utrednin- gar visat, hurusom förhållandena inom
            stora delar i Öckerö kommun erbjuda alldeles speciella svårigheter.
            Öckerö kommun utgöres av den huvudsakligen kala, splittrade skärgården
            väster om Göteborg. Bebyggelsen har sökt sig till kommunens tio
            större öar, där den i regel sammanträngts inom vissa begränsade
            områden. Dessa öar äro räknade från söder till norr Fotö, Hönö,
            Grötö, Öckerö, Kalvö, Björkö, Hälsö, Källö-Knippla, Hyppeln och
            Rörö. Fyra municipalsamhällen finnas, nämligen Hönö, Hälsö, Källö-Knippla
            och Kalvsund (beläget på Kalvö). Befolkningen, som uppgår till
            mellan 6 500 och 7000 personer, livnär sig huvudsakligen av fiske,
            och ögruppen utgör skärgårdens största fiskedistrikt med över
            300 inregistrerade fiskebåtar. Vidare finnas där flera båtvarv,
            meka- niska verkstäder och andra industrier. Närheten till Göteborg
            har gjort ögrup- pen till en omtyckt uppehållsort för sommargäster.
            Man kan sålunda räkna med att över 4 000 personer av denna kategori
            ha sin regelbundna vistelse där under sommarsäsongen, vartill
            kommer ett ännu större antal tillfälliga besökare under vissa
            veckodagar. Vattenförsörjningen sker huvudsakligen från grävda
            eller sprängda brunnar, varjämte några bergborrade brunnar förekomma.
            Den sammanlagda vattentill- gången är under stora delar av året
            inom vissa delar av kommunen otillräck- lig och tidvis så dålig,
            att vatten måste hämtas med båt från Göteborg. Vattnet i brunnarna
            är i allmänhet mycket hårt och i vissa fall även salthaltigt samt
            ofta organiskt och bakteriologiskt förorenat. Brunnarnas nederbördsområden
            sammanfalla nämligen i regel helt eller delvis med bebyggelseområdena,
            och de filtrerande jordlagren äro i de flesta fall mycket tunna.
            Därtill kommer att allmänna avloppsledningar i det stora hela
            saknas och att avloppsfrågan merendels även i övrigt är otillfredsställande
            ordnad. Avloppsvattnet från fastigheterna framrinner sålunda här
            och var i öppna diken genom bebyggelsen. varvid det sommartid
            råkar i förruttnelse och sprider stank samt infiltreras genom
            de tunna jordlagren till brunnarna. Som följd härav är den s.
            k. som- marsjukan vanlig på öarna. Ur ovannämnda synpunkter äro
            alltså de sanitära förhållandena inom Öckerö
          </p>
          <pb facs="riksdagen-motions-pdf/data/1947/mot_1947__ak__32/mot_1947__ak__32-002.pdf"/>
          <fw xml:id="i-5WL36xsPWcJBYRUwksesQ6">
            Motioner i Andra kammaren, nr 32. 9
          </fw>
          <p xml:id="i-PbwUsR5GByX17MqaGFbepf">
            kommun dåliga. De förefintliga olägenheterna ha länge framstått
            såsom syn- nerligen besvärande, vartill kommer, att risken. för
            mera svårartade epidemier ter sig allvarlig nog inom dessa tätt
            befolkade samhällen. Det måste följaktligen framstå som en betydelsefull
            sanitär angelägenhet att snarast möjligt få öarnas såväl vattenförsörjnings-
            som avloppsförhållanden tillfredsställande ordnade. Lösandet av
            dessa frågor utgör också en viktig förutsättning för ögruppens
            fortsatta ekonomiska utveckling. Den bristande tillgången på lämpligt
            vatten försvårar och hindrar nämligen i hög grad såväl utvecklingen
            av befintliga industrier som tillkomsten av nya sådana, oaktat
            förhållandena i övrigt synas lämpliga härför. Bland annat torde
            det ligga nära till hands att anlägga fisk- berednings- och konservindustrier
            i direkt samband med det omfattande nord- sjöfisket, för vilka
            industrier riklig tillgång på gott vatten dock är en ound- gänglig
            förutsättning. Genom den i oktober 1945 framlagda generalplaneutredningen
            rörande vat- tenförsörjning och avlopp inom Göteborgs och Bohus
            län ha de geologiska och tekniska förutsättningarna för nämnda
            bristers avhjälpande klarlagts. Det har därvid visat sig, att
            av ifrågavarande tio öar endast Hyppeln och Rörö kunna väntas
            bli något så när självförsörjande i fråga om vatten. Ej heller
            på fast- landet finnes närbelägen tillgång till erforderliga vattenkvantiteter.
            Av geolo- giska skäl kan någon större mängd grundvatten där icke
            utvinnas inom rimligt avstånd, och någon sjö finnes ej i trakten.
            Närmaste ytvattentäkt är Göta älv. Under sådana förhållanden har
            man icke kunnat finna någon annan lämplig utväg än att vattenförsörjningen
            ordnas med vatten från Göteborgs vatten- verk. Staden har också
            preliminärt förklarat sig icke ha något emot att på vissa villkor
            leverera vatten till öarna. Rörande vattnets transport från vattenverket
            och dit har generalplanceutred- ningen upprättat jämförande kostnadskalkyler
            med avseende på de olika anord- ningar, som kunna tänkas komma
            i fråga härför, nämligen tankbåtar eller rörledning från stadens
            vattenledningsnät. Siffrorna visa, att det senare alterna- tivet
            erbjuder mycket betydande ekonomiska fördelar, och det torde vara
            uppenbart, att det jämväl ställer sig ändamålsenligare ur driftssäkerhets-
            synpunkt. Enligt förslaget skulle ledningen utgå från en punkt
            cirka 2 km sydväst om Bräckö på Hisingen inom Göteborgs stad samt
            framdragas västerut! till Hjuvik. Därifrån skulle den via Kalvsund
            och Öckerö förgrenas till de olika öarna, varvid dykarledningar
            finge anordnas under sunden. I samband med vattenledningens framdragande
            på öarna skulle allmänna avloppsledningar och reningsverk anordnas
            på sådant sätt, att de nuvarande sanitära olägen- heterna bortfölle.
            I stor utsträckning borde härvid vatten- och avloppsled- ningar
            kunna läggas i gemensam rörgrav. Kostnaderna för lösandet av vattenförsörjnings-
            och avloppsfrågorna inom Öckerö kommun enligt generalplaneutredningens
            förslag ha av samma utred- ning beräknats till nära 5,3 miljoner
            kronor vid 1939 års prisnivå. Viss plane-
          </p>
          <pb facs="riksdagen-motions-pdf/data/1947/mot_1947__ak__32/mot_1947__ak__32-003.pdf"/>
          <fw xml:id="i-NhmNgfpEjynRWQYcypBRBy">
            10 Motioner i Andra kammaren, nr 32.
          </fw>
          <p xml:id="i-Q75K9pNWzCFp9XwD58erDD">
            rad framtida utbyggnad av rörnätets huvudvattenledningar komme
            att därut- över kosta cirka 250 000 kronor. Nuvarande högre prisläge
            torde komma att öka ovanstående siffror med cirka 40 procent.
            Av det sagda framgår dels att det här är fråga om ett företag
            av mycket betydande storleksordning, dels att detta företag —
            med undantag av anlägg- ningarna på Hyppeln och Rörö — icke, såsom
            eljest ofta är fallet, kan utföras i mindre var för sig fungerande
            utbyggnadsskeden. Tvärtom måste företaget till huvudsaklig del
            färdigställas i ett sammanhang för att alls kunna fylla sin uppgift.
            De anförda sanitära och samhällsekonomiska förhållandena göra
            det vidare angeläget, att företaget snarast möjligt kommer till
            stånd, vilket icke är möjligt med mindre statsbidrag erhålles
            enligt för denna bidragsverksamhet gällande grunder. I årets statsverksproposition,
            sjätte huvudtiteln, punkt 36, har under ru- briken »Bidrag till
            anläggningar för vattenförsörjning och avlopp» för bud- getåret
            1947/48 upptagits ett reservationsanslag av 5 miljoner kronor.
            Då efterfrågan på dylika bidragsmedel gör sig mycket starkt gällande
            inom alla delar av landet, kan ett företag av här ifrågavarande
            storleksordning uppen- barligen icke inrymmas i det anläggningsprogram,
            för vilket nyssnämnda re- servationsanslag avses, utan att detta
            program därigenom blir i betydande grad snedbelastat. Även vid
            viss framtida ökning av det årliga anslaget till vatten- försörjning
            och avlopp torde, därest bidrag av dessa medel beviljas till en
            anläggning av denna storleksordning, övriga sökandes möjligheter
            att erhålla statsbidrag därigenom komma att avsevärt inkräktas.
            Under sådana förhål- landen synes det lämpligaste vara, att till
            bidrag till de mycket speciella vatten- försörjnings- och avloppsanläggningar,
            som erfordras inom Öckerö kommun, anvisa särskilda anslagsmedel.
            Det må här erinras om att ett liknande för- farande tillämpats
            i fråga om vissa större landsvägsbroar, vilka icke ansetts böra
            inrymmas under det allmänna brobyggnadsanslaget. Av det till nyss-
            nämnda anläggningar erforderliga bidraget bör en mindre del anvisas
            redan för budgetåret 1947/48. Med hänvisning till det ovan anförda
            hemställes,
          </p>
          <p xml:id="i-TcNqhQynkVk2aMo21ot5ju">
            att riksdagen måtte dels besluta medgiva, att ifrågavarande vattenförsörjnings-
            och avloppsföretag för Öckerö kommun må understödjas enligt de
            i allmänhet gällande grunderna för stats- bidrag till dylika anläggningar,
            dels för ändamålet anvisa till väg- och vattenbyggnadsstyrelsens
            förfogande under budget- året 1947/48 ett reservationsanslag av
            500 000 kronor.
          </p>
          <p xml:id="i-TjD4PxaZiMPhYztJ6UJxpT">
            Stockholm den 16 januari 1947.
          </p>
          <p xml:id="i-399B5NzDpUnFaq9zyUKhoG">
            Birger Utbult. J. W. Mårtensson. Waldemar Svensson.
          </p>
          <p xml:id="i-YbzzKJ38hF6vzDAHcExKN2">
            Carl E. Johansson. C. 0. Carlsson, Ernst V. Staxäng. Bakeröd.
          </p>
        </div>
      </div>
    </body>
  </text>
</TEI>
