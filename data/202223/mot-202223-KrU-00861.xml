<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202223-KrU-00861">
  <teiHeader>
    <fileDesc>
      <titleStmt>
        <title>Ett fritt och brett kulturliv i hela landet</title>
        <author corresp="i-DRqpu2aaHKSgAVbkTGg4rs">av Catarina Deremar m.fl. (C)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2022/23:861 av Catarina Deremar m.fl. (C)</title>
          <idno type="rdwebb">HA02861</idno>
          <rs type="number">861</rs>
          <orgName type="comitteeAbbreviation">KrU</orgName>
          <ref type="dokument_url_text">https://data.riksdagen.se/dokument/HA02861/text</ref>
          <ref type="dokument_url_html">https://data.riksdagen.se/dokument/HA02861</ref>
          <ref type="dokumentstatus_url_xml">https://data.riksdagen.se/dokumentstatus/HA02861</ref>
          <ref type="pdf">https://data.riksdagen.se/fil/C93E015E-997C-4A76-8765-4A454CBBC494</ref>
          <ref type="docx">https://data.riksdagen.se/fil/68F5F689-AE58-49D1-ACCC-FF0F53706FB1</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-DRqpu2aaHKSgAVbkTGg4rs</idno>
            <name>Catarina Deremar</name>
            <state type="partyAffiliation" ref="Q110832">
              <desc>C</desc>
            </state>
          </person>
          <person gender="woman">
            <idno>i-Uwm3eggnWKqmERZ766iV6a</idno>
            <name>Anne-Li Sjölund</name>
            <state type="partyAffiliation" ref="Q110832">
              <desc>C</desc>
            </state>
          </person>
          <person gender="woman">
            <idno>i-P5ebaA4LxLzZVfc4JTiomh</idno>
            <name>Anna Lasses</name>
            <state type="partyAffiliation" ref="Q110832">
              <desc>C</desc>
            </state>
          </person>
          <person gender="man">
            <idno>i-A4xHkoj5hLnWEChHnCCjS5</idno>
            <name>Jonny Cato</name>
            <state type="partyAffiliation" ref="Q110832">
              <desc>C</desc>
            </state>
          </person>
          <person gender="man">
            <idno>i-2B9CQsorTkxsV4aDV5kmNj</idno>
            <name>Muharrem Demirok</name>
            <state type="partyAffiliation" ref="Q110832">
              <desc>C</desc>
            </state>
          </person>
          <person gender="woman">
            <idno>i-TqkCALix3mzcE3yNqV7Nee</idno>
            <name>Martina Johansson</name>
            <state type="partyAffiliation" ref="Q110832">
              <desc>C</desc>
            </state>
          </person>
          <person gender="man">
            <idno>i-XQAzCv28W16uuk7HhQLdZZ</idno>
            <name>Anders W Jonsson</name>
            <state type="partyAffiliation" ref="Q110832">
              <desc>C</desc>
            </state>
          </person>
          <person gender="woman">
            <idno>i-LHNecLttGkFNptLa6AG81p</idno>
            <name>Helena Vilhelmsson</name>
            <state type="partyAffiliation" ref="Q110832">
              <desc>C</desc>
            </state>
          </person>
          <person gender="man">
            <idno>i-PYk1FHT5xHTWNczRYuGRJg</idno>
            <name>Anders Ådahl</name>
            <state type="partyAffiliation" ref="Q110832">
              <desc>C</desc>
            </state>
          </person>
          <person gender="man">
            <idno>i-546v5KE6tdv62FjUQAxwTc</idno>
            <name>Christofer Bergenblock</name>
            <state type="partyAffiliation" ref="Q110832">
              <desc>C</desc>
            </state>
          </person>
          <person gender="man">
            <idno>i-QS3FCcuDyGgZdKgE3VDjZ9</idno>
            <name>Niels Paarup-Petersen</name>
            <state type="partyAffiliation" ref="Q110832">
              <desc>C</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-T2wCoHu7f54DPZdV1LDZzq" type="signed"/>
        <correspContext corresp="i-T2wCoHu7f54DPZdV1LDZzq">
          <note type="signatory" corresp="i-DRqpu2aaHKSgAVbkTGg4rs"/>
          <note type="signatory" corresp="i-Uwm3eggnWKqmERZ766iV6a"/>
          <note type="signatory" corresp="i-P5ebaA4LxLzZVfc4JTiomh"/>
          <note type="signatory" corresp="i-A4xHkoj5hLnWEChHnCCjS5"/>
          <note type="signatory" corresp="i-2B9CQsorTkxsV4aDV5kmNj"/>
          <note type="signatory" corresp="i-TqkCALix3mzcE3yNqV7Nee"/>
          <note type="signatory" corresp="i-XQAzCv28W16uuk7HhQLdZZ"/>
          <note type="signatory" corresp="i-LHNecLttGkFNptLa6AG81p"/>
          <note type="signatory" corresp="i-PYk1FHT5xHTWNczRYuGRJg"/>
          <note type="signatory" corresp="i-546v5KE6tdv62FjUQAxwTc"/>
          <note type="signatory" corresp="i-QS3FCcuDyGgZdKgE3VDjZ9"/>
        </correspContext>
        <correspAction xml:id="i-5N5GGqVfovRtpdFYa9DHc9" type="submitted">
          <date when="2022-11-22"/>
          <time when="11:36:52"/>
        </correspAction>
        <correspAction xml:id="i-EbUn6mxQJrYycDpUnBsqqB" type="reviewed">
          <date when="2022-11-22"/>
          <time when="14:07:52"/>
        </correspAction>
        <correspAction xml:id="i-JKqRxT78A2ke5XrH1P7Yhb" type="referred">
          <date when="2022-12-01"/>
        </correspAction>
        <correspAction xml:id="i-Vp8PLcDKYCdJQKrY71xztN" type="assigned">
          <date when="2023-05-31"/>
          <time when="16:48:49"/>
        </correspAction>
        <correspContext corresp="i-Vp8PLcDKYCdJQKrY71xztN">
          <ref type="assignedTo">Kulturutskottet</ref>
        </correspContext>
        <correspAction xml:id="i-Ss8zr285uxXymZ2m3WWxjt" type="behandlas_i"/>
        <correspContext corresp="i-Ss8zr285uxXymZ2m3WWxjt">
          <ref type="uppgift">2022/23:KrU10</ref>
          <ref type="ref_dok_id">HA01KrU10</ref>
          <ref type="ref_dok_typ">bet</ref>
          <ref type="ref_dok_rm">2022/23</ref>
          <ref type="ref_dok_bet">KrU10</ref>
          <ref type="ref_dok_titel">Folkbildningsfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-V9EKWYQVH996VjnpikyWBz" type="behandlas_i"/>
        <correspContext corresp="i-V9EKWYQVH996VjnpikyWBz">
          <ref type="uppgift">2022/23:KrU3</ref>
          <ref type="ref_dok_id">HA01KrU3</ref>
          <ref type="ref_dok_typ">bet</ref>
          <ref type="ref_dok_rm">2022/23</ref>
          <ref type="ref_dok_bet">KrU3</ref>
          <ref type="ref_dok_titel">Kultur och fritid för barn och unga</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-27HYkE2wqzjrJ8EF4u6r8B" type="behandlas_i"/>
        <correspContext corresp="i-27HYkE2wqzjrJ8EF4u6r8B">
          <ref type="uppgift">2022/23:KrU6</ref>
          <ref type="ref_dok_id">HA01KrU6</ref>
          <ref type="ref_dok_typ">bet</ref>
          <ref type="ref_dok_rm">2022/23</ref>
          <ref type="ref_dok_bet">KrU6</ref>
          <ref type="ref_dok_titel">Kulturarvsfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-UTLjJQQAWKx5N6ezG6JFje" type="behandlas_i"/>
        <correspContext corresp="i-UTLjJQQAWKx5N6ezG6JFje">
          <ref type="uppgift">2022/23:KrU8</ref>
          <ref type="ref_dok_id">HA01KrU8</ref>
          <ref type="ref_dok_typ">bet</ref>
          <ref type="ref_dok_rm">2022/23</ref>
          <ref type="ref_dok_bet">KrU8</ref>
          <ref type="ref_dok_titel">Kultur för alla</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-UzLrJqxDoGM1gvoQo24nVq" type="behandlas_i"/>
        <correspContext corresp="i-UzLrJqxDoGM1gvoQo24nVq">
          <ref type="uppgift">2022/23:KrU9</ref>
          <ref type="ref_dok_id">HA01KrU9</ref>
          <ref type="ref_dok_typ">bet</ref>
          <ref type="ref_dok_rm">2022/23</ref>
          <ref type="ref_dok_bet">KrU9</ref>
          <ref type="ref_dok_titel">Frågor om public service och film</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-YCGEkDQhedr5msYUkypnpj" type="behandlas_i"/>
        <correspContext corresp="i-YCGEkDQhedr5msYUkypnpj">
          <ref type="uppgift">2022/23:SfU14</ref>
          <ref type="ref_dok_id">HA01SfU14</ref>
          <ref type="ref_dok_typ">bet</ref>
          <ref type="ref_dok_rm">2022/23</ref>
          <ref type="ref_dok_bet">SfU14</ref>
          <ref type="ref_dok_titel">Socialförsäkringsfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-AWRfk17ESLTgDXqSBAJA4P" type="behandlas_i"/>
        <correspContext corresp="i-AWRfk17ESLTgDXqSBAJA4P">
          <ref type="uppgift">2022/23:SkU15</ref>
          <ref type="ref_dok_id">HA01SkU15</ref>
          <ref type="ref_dok_typ">bet</ref>
          <ref type="ref_dok_rm">2022/23</ref>
          <ref type="ref_dok_bet">SkU15</ref>
          <ref type="ref_dok_titel">Mervärdesskatt</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-TMT5JXhYmQ6SsmtAkx7iW" type="behandlas_i"/>
        <correspContext corresp="i-TMT5JXhYmQ6SsmtAkx7iW">
          <ref type="uppgift">2022/23:SoU20</ref>
          <ref type="ref_dok_id">HA01SoU20</ref>
          <ref type="ref_dok_typ">bet</ref>
          <ref type="ref_dok_rm">2022/23</ref>
          <ref type="ref_dok_bet">SoU20</ref>
          <ref type="ref_dok_titel">Folkhälsa</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">
          Motion till riksdagen 2022/23:861 av Catarina Deremar m.fl. (C)
          Ett fritt och brett kulturliv i hela landet
        </div>
      </div>
      <div type="motBody">
        <div type="motProposal" subtype="förslag">
          <head xml:id="i-NjbkpGS8BM4P5KEVwbivfW">
            Förslag till riksdagsbeslut
          </head>
          <list>
            <item xml:id="i-UrYSZDNBAp1LXAZvASQGxf" sortKey="Yrkande 1">
              Riksdagen ställer sig bakom det som anförs i motionen om att
              främja ett brett och fritt kulturliv där nya digitala kulturella
              uttryck och mångkultur verkar sida vid sida med traditionella
              kulturformer och där kulturella och kreativa näringar har goda
              förutsättningar, och detta tillkännager riksdagen för regeringen.
            </item>
          </list>
          <list>
            <item xml:id="i-YAk1Qz1n7Qoct4ZgiKGyts" sortKey="Yrkande 2">
              Riksdagen ställer sig bakom det som anförs i motionen om att
              följa kvarvarande effekter av coronapandemin på kulturlivet och
              tillkännager detta för regeringen.
            </item>
          </list>
          <list>
            <item xml:id="i-2za4dkcmHaamACT72v94J3" sortKey="Yrkande 3">
              Riksdagen ställer sig bakom det som anförs i motionen om att
              ge fler tillgång till kulturlivet och tillkännager detta för regeringen.
            </item>
          </list>
          <list>
            <item xml:id="i-YTYsXSFvmWvXaC6dyRbsXb" sortKey="Yrkande 4">
              Riksdagen ställer sig bakom det som anförs i motionen om att
              utveckla kultursamverkansmodellen och inrätta ett nationellt kulturhuvudstadsår
              och tillkännager detta för regeringen.
            </item>
          </list>
          <list>
            <item xml:id="i-QQ4o4Tdcg6tRLoLrDTLB8P" sortKey="Yrkande 5">
              Riksdagen ställer sig bakom det som anförs i motionen om att
              öka det kulturella utbytet med övriga världen och tillkännager
              detta för regeringen.
            </item>
          </list>
          <list>
            <item xml:id="i-EjmrHF9LsHKdzoS3f6PQwo" sortKey="Yrkande 6">
              Riksdagen ställer sig bakom det som anförs i motionen om konstnärlig
              frihet och tillkännager detta för regeringen.
            </item>
          </list>
          <list>
            <item xml:id="i-6SvHs8aJN9teX2LNhMgbo6" sortKey="Yrkande 7">
              Riksdagen ställer sig bakom det som anförs i motionen om vikten
              av att ompröva kulturstöd för att minska politikens styrning mot
              ett specifikt utbud av kultur och tillkännager detta för regeringen.
            </item>
          </list>
          <list>
            <item xml:id="i-7XPFpp98PMjmB81rcrTL91" sortKey="Yrkande 8">
              Riksdagen ställer sig bakom det som anförs i motionen om en mer
              decentraliserad kulturpolitik och tillkännager detta för regeringen.
            </item>
          </list>
          <list>
            <item xml:id="i-KFg6T1LcmCAQ173qwj8j6B" sortKey="Yrkande 9">
              Riksdagen ställer sig bakom det som anförs i motionen om att
              stärka det juridiska skyddet för en fri kultur och tillkännager
              detta för regeringen.
            </item>
          </list>
          <list>
            <item xml:id="i-AhaUnAc4tuZeFExbfQJsTz" sortKey="Yrkande 10">
              Riksdagen ställer sig bakom det som anförs i motionen om att
              främja tillgången till fler finansieringskällor för kulturen och
              tillkännager detta för regeringen.
            </item>
          </list>
          <list>
            <item xml:id="i-HqfiFCjqrdFVmNGmg5wAZD" sortKey="Yrkande 11">
              Riksdagen ställer sig bakom det som anförs i motionen om att
              främja den kulturella infrastrukturen och tillkännager detta för
              regeringen.
            </item>
          </list>
          <list>
            <item xml:id="i-6BxSsrd3YXfqmFeYmz8Zfg" sortKey="Yrkande 12">
              Riksdagen ställer sig bakom det som anförs i motionen om vikten
              av möjlighet till fri bildning för alla och tillkännager detta
              för regeringen.
            </item>
          </list>
          <list>
            <item xml:id="i-78cit7gAzFwVq6CFqsxKDj" sortKey="Yrkande 13">
              Riksdagen ställer sig bakom det som anförs i motionen om bättre
              och mer rättvisa villkor för det fria kulturlivet och de kulturella
              och kreativa näringarna och tillkännager detta för regeringen.
            </item>
          </list>
          <list>
            <item xml:id="i-9hFJvkA4r1hXWgHcEgXB1w" sortKey="Yrkande 14">
              Riksdagen ställer sig bakom det som anförs i motionen om Skapande
              skola och tillkännager detta för regeringen.
            </item>
          </list>
          <list>
            <item xml:id="i-PnBDB5np1shFnaW95BguGi" sortKey="Yrkande 15">
              Riksdagen ställer sig bakom det som anförs i motionen om stöd
              för ett bättre umgängesklimat för unga på internet och tillkännager
              detta för regeringen.
            </item>
          </list>
          <list>
            <item xml:id="i-B9Xp3RYPxrDcYajvDdDi8o" sortKey="Yrkande 16">
              Riksdagen ställer sig bakom det som anförs i motionen om tryggare
              villkor för kulturarbetare och tillkännager detta för regeringen.
            </item>
          </list>
          <list>
            <item xml:id="i-76HPsrM4fFHxtUpH6EHjDL" sortKey="Yrkande 17">
              Riksdagen ställer sig bakom det som anförs i motionen om att
              se över möjligheterna för de nationella kulturinstitutionerna
              att sprida sin verksamhet i hela landet och tillkännager detta
              för regeringen.
            </item>
          </list>
          <list>
            <item xml:id="i-XVjJS1ezJKFeHsZ4v8i2XE" sortKey="Yrkande 18">
              Riksdagen ställer sig bakom det som anförs i motionen om filmpolitiken
              och tillkännager detta för regeringen.
            </item>
          </list>
          <list>
            <item xml:id="i-3MRP2cxrbmuUKuVHzFMHRd" sortKey="Yrkande 19">
              Riksdagen ställer sig bakom det som anförs i motionen om att
              öka tillgängligheten till det kyrkliga kulturarvet och tillkännager
              detta för regeringen.
            </item>
          </list>
          <list>
            <item xml:id="i-Au997nG2BYu5zTfgkEWBvR" sortKey="Yrkande 20">
              Riksdagen ställer sig bakom det som anförs i motionen om att
              utreda införande av ett licenssystem för användande av metalldetektorer
              och tillkännager detta för regeringen.
            </item>
          </list>
          <list>
            <item xml:id="i-Dys8a6cFF6SoitdHeAUciv" sortKey="Yrkande 21">
              Riksdagen ställer sig bakom det som anförs i motionen om digitalisering
              av kulturarvet och tillkännager detta för regeringen.
            </item>
          </list>
          <list>
            <item xml:id="i-Y42Z4NxN2CneUB67uVdh4L" sortKey="Yrkande 22">
              Riksdagen ställer sig bakom det som anförs i motionen om att
              regeringen bör ge lämplig myndighet i uppdrag att ta fram ett
              kunskapsstöd om evidensbaserade metoder för kultur- och naturupplevelser
              i folkhälsoarbete, vård och omsorg, och tillkännager detta för
              regeringen.
            </item>
          </list>
        </div>
        <div type="motContent">
          <head xml:id="i-NvSnGqM3xZxPv4WqBZzYUG" type="h1">
            Motivering
          </head>
          <p xml:id="i-SrEBH1xPLGFkwdxhBLAytd">
            I kulturen och det fria samhällslivet får vi möjlighet att förstå
            oss själva och andra bättre. Vi kan också utvecklas genom möten
            med det oväntade och kan få andra per­spektiv på vårt liv och
            vårt samhälle. Vi människor behöver kulturella upplevelser. Kulturen
            har sitt egenvärde men bidrar också till mycket mer, som bland
            annat krea­tivitet. Ökat samspel i kulturfrågor mellan politik,
            näringsliv och engagerade eldsjälar kan skapa ökade förutsättningar
            för jobb liksom för lokal och regional utveckling, attraktivitet
            och turism, kunskapsutveckling och nya exportframgångar. Kultur
            med både spets och bredd är betydelsefull för attraktiva miljöer.
            Detta är gynnsamt för att attrahera företagsetableringar, rekrytering
            av arbetskraft och främjande av besöks­näringen. Besökare som
            kommer till en ort för att besöka ett kulturarrangemang vill ofta
            också berikas genom att ta del av exempelvis matkulturen och annat
            som orten har att erbjuda. Det är av stor betydelse att främja
            ett brett kulturliv där nya digitala kulturella uttryck och mångkultur
            verkar sida vid sida med traditionella kulturformer och där kulturella
            och kreativa näringar har goda förutsättningar. Det behövs dock
            mer rättvisa villkor för det fria kulturlivet och de kulturella
            och kreativa näringarna som handlar om allt från regelförenklingar
            till översyn av skattesatser.
          </p>
          <p xml:id="i-Ca58mr444wakU4hjxRde2g">
            Coronapandemin har fått stora effekter på kulturlivet. Effekter
            som riskerar att få långvariga konsekvenser. Situationen har blivit
            väldigt svår för många av de som arbetar inom kultursektorn. Det
            påverkar också i högsta grad alla människor som under denna tid
            gått miste om kulturupplevelser. Kvarvarande effekter från coronapandemin
            behöver följas och se om ytterligare åtgärder kan behövas för
            att säkra ett starkt kulturliv i hela landet även framöver när
            kulturlivet startar upp. Vidare behöver också konsekvenserna av
            pandemin på tillgängligheten till kultur för barn och unga studeras
            och tas fram åtgärder kring.
          </p>
          <p xml:id="i-3kuBNGgvnav43dasPK6MNX">
            Engagemang som frodas i kulturliv, civilsamhälle och debatt är
            kitt som fogar samman samhället. Alla, oavsett bostadsort, bakgrund,
            funktionsnedsättning eller livs­situation, ska ha möjlighet att
            delta i kulturliv som rymmer både professionellt buren kultur
            och amatörers skapande. Det handlar också om att alla människor
            som bor, verkar eller vistas i landet ska ha denna möjlighet.
            Kultur stärker självförtroendet och gör att fler tar tillvara
            yttrandefriheten. Det i sin tur stärker delaktigheten och demokra­tin
            i vårt samhälle. När kulturlivet nu åter öppnat i mer normala
            former efter denna pandemi bör tillgängligheten för alla vara
            i fokus. Det är den centrala uppgiften för kulturpolitiken. Fler
            vägar behöver öppnas för de som inte tidigare har haft möjligheten
            att ta del av olika former av kultur. Ett brett kulturliv i hela
            landet underlättar för alla att kunna ta del av det. Det finns
            dock hinder som politiken hittills haft extra svårt att av­hjälpa.
            Det handlar om den ojämlika tillgången till kultur där det finns
            stora skillna­der som inte är värdiga vårt land. Där behövs fler
            förslag för att komma tillrätta med det. Det gäller också i fråga
            om jämställdhet. Då handlar det inte bara om deltagande i kvantitet,
            som kan variera utifrån intresse, utan även om att ingen ska bli
            hindrad av förväntningar utifrån könsroller. Ett exempel på detta
            är inom kulturskolan. Båda dessa områden behöver ges en genomlysning
            för att komma vidare. Ingen ska heller behöva hindras från att
            delta vid exempelvis festivaler för att de inte är trygga för
            bland annat tjejer och kvinnor.
          </p>
          <p xml:id="i-M1o5A4ysJET2JFavUiAta8">
            Det finns en stor ojämlikhet idag som bland annat avgör vem som
            får rätt att uttrycka sig, det kan röra sig om personer som inte
            får samma möjlighet på grund av någon funk­tionsnedsättning eller
            för att man inte har erbjudits en väg att utforska kulturen. Det
            vilar ett särskilt ansvar att skapa dessa förutsättningar för
            barn och unga, bland annat genom att erbjuda kultur inom ramen
            för skolan och visa vägar mot föreningslivet. Tillgängligheten
            till kulturen för alla i hela landet behöver stärkas och säkras.
            Tillgång till ett brett kulturliv för alla är också en fråga om
            frihet.
          </p>
          <p xml:id="i-KK8XbxhhNuJoos3TTLaZ8p">
            För att lyfta kulturlivet i hela landet vill vi stärka och utveckla
            kultursamverkans­modellen. Vi vill också att regionerna i samverkan
            med den nationella nivån tar fram en nationell kulturplan. Ytterligare
            ett sätt att skapa såväl nationellt som internationellt intresse
            för vårt kulturliv är att inrätta ett system för ett nationellt
            kulturhuvudstadsår. Tanken är att en svensk stad vartannat år
            får statusen nationell kulturhuvudstad. Då kan också mindre städer
            få uppmärksamhet och en chans att visa upp och särskilt utveckla
            sitt kulturliv.
          </p>
          <p xml:id="i-JhtLozQX13fBc2Uk5pNooy">
            För att fler människor ska kunna få nya och vidgade kulturella
            intryck vill vi både sprida och utveckla vårt kulturliv genom
            internationella kontakter. Det kan exempelvis ske genom samarbete
            med vänorter, ökad aktivitet inom området via våra ambassader
            och konsulat och genom direkt utbyte mellan aktiva kulturutövare.
            Detta är en mycket värdefull verksamhet som behöver få en omstart
            när den inte längre hindras av pandemi­restriktioner. För ett
            vitalt kulturliv krävs även goda förutsättningar att sprida och
            ta del av kultur som skapats i andra länder. För att lyckas med
            detta och för att främja digitala företag är det viktigt att en
            gemensam digital marknad skapas i EU.
          </p>
          <p xml:id="i-4pZwnRQHQ8vx5zCi5PVzKr">
            För att säkra den konstnärliga friheten behöver konsten skyddas
            från direkt påverkan när den betalas av det offentliga, det som
            brukar kallas principen om armlängds avstånd. Det behövs också
            modeller för offentlig och privat samverkan i dessa sammanhang
            så att armlängds avstånd gäller även där. Vi ser gärna sponsring
            där den konstnärliga friheten samtidigt värnas.
          </p>
          <p xml:id="i-4EAWPDmsspoay5yQB1yRoK">
            När stöd ges till olika verksamheter bidrar det till förutsättningar
            för kulturutövande och konsumtion inom det området. Även om styrningen
            genom bidragen inte handlar om innehållet så påverkas utbudet
            på detta sätt. Därför är det viktigt att ofta ompröva stöd så
            att det kan bli en större variation av verksamheter som får dessa
            förbättrade förutsättningar att verka. Det är också orimligt att
            politiskt fatta beslut om att ta fram listor med böcker som i
            första hand alla skolelever sedan förväntas läsa. Det är framför
            allt lärarna och bibliotekarierna som har kunskapen och erfarenheten
            att erbjuda elever en god ingång till litterära skatter. De har
            också bättre insikt i vad den enskilda eleven kan behöva för stöd
            och tips för att kunna tillgodogöra sig både litterära upplevelser
            och själv utveckla ett rikt språk. Det finns också redan en kulturkanon
            i Sverige som har vuxit fram naturligt utifrån att vissa verk
            har berört många och då fått stor spridning. Det är också en pågående
            process och inget som politiken bör försöka påverka.
          </p>
          <p xml:id="i-QVW4kXGrrVW3TUhTsiMYrG">
            En mer decentraliserad kulturpolitik kan bidra till ett kulturliv
            som mer tar sin utgångs­punkt utifrån regionala önskemål och förutsättningar
            och som därmed kan ut­vecklas på ett friare sätt i förhållande
            till den statliga kulturpolitiken. Det får se olika ut i olika
            delar av landet. Delar av den kultur som idag ligger på staten
            bör föras över till regionerna, och kultursamverkansmodellen bör
            utvecklas så att de regionala priori­ter­ingarna får större genomslag.
          </p>
          <p xml:id="i-UXWsubpWwU98gCFr8DMPRB">
            Det finns anledning att se över det juridiska skyddet för en
            fri kultur. Det kan röra sig om att bilda stiftelser för vissa
            kulturverksamheter till exempel. Då står kulturen mer fri från
            politisk påverkan.
          </p>
          <p xml:id="i-C2MEv1L1z6VPEWbfCFYg26">
            Kulturen blir friare om den står på fler ben. Offentlig finansiering
            behövs i många fall och kan och bör ofta inte ersättas. Men samtidigt
            bör möjligheterna till privat finansiering förbättras. Det rör
            bland annat frågor som att underlätta kultursponsring, sänka dansbandsmomsen,
            införa avdragsrätt för företag vid förstahandsinköp av konst och
            andra former av åtgärder som främjar privat finansiering. Åtgärder
            som dessa kan också bidra till att stärka kulturella och kreativa
            näringar och det fria kulturlivet som till stora delar har fått
            svåra konsekvenser av pandemin.
          </p>
          <p xml:id="i-QEeEokUJstwcaZdstfMCog">
            Politikens uppgift är att skapa förutsättningar för ett brett
            och fritt kulturliv i hela landet. En grundförutsättning är då
            att det finns en infrastruktur för denna bredd i kulturen. Delar
            av denna infrastruktur förutsätter offentlig finansiering, i alla
            fall till en del, för att alla ska kunna ta del av kulturverksamhet
            i hela landet. Det finns värden här som fyller viktiga syften
            och som inte följer marknadens logik. Att främja infrastruk­turen
            snarare än projektmedel ökar friheten. Den kulturella infrastrukturen
            består av både offentliga, ideella och privata aktörer. Vi behöver
            kulturskolor, föreningslivet, studieförbund, samlingslokaler,
            såväl offentliga som privata museer och teatrar med mera. De kulturella
            och kreativa näringarna är också en del av denna infrastruktur.
            Detsamma gäller det kulturutbud som tillhandahålls genom public
            service. Vi behöver också den digitala infrastrukturen så att
            alla har möjlighet att ta del av och skapa själva även digitalt.
            Alla dessa sammanhang ger förutsättningar att både ta del av kultur
            och mötas, reflektera och skapa tillsammans och är därmed också
            betydelsefulla demokra­tiska arenor. Med stöd till infrastrukturen
            så kan ett fritt kulturliv frodas.
          </p>
          <p xml:id="i-KZJTwhCpyskXCbw5FnshNf">
            Kontakter med andra och bildning är centralt för att kunna orientera
            sig, forma självständiga uppfattningar och aktivt delta i samhället.
            Här spelar civilsamhällets alla delar en mycket viktig roll. Ett
            exempel är folkbildningen där vi skapar rum för reflek­tion och
            gemensamt får djupare kunskap om vår värld. Bildning vidgar våra
            vyer och gör oss friare. Samhället berikas när goda möjligheter
            finns för människor att gå samman och lära sig mer om något ämne
            gemensamt. Här bidrar folkbildningen med en struktur som understödjer
            en bredd av bildningsverksamhet, däribland mycket kultur. Denna
            verksamhet fyller en viktig funktion i samhället och kan inte
            ersättas av utbildningar som arrangeras av det offentliga eller
            utbildningsföretag eller av offentligt arrangerad kultur. Den
            fria bildningen finns också bara i demokratier eftersom den utgör
            ett hot mot totalitära krafter. Vi värnar möjligheten för bildning
            för alla, det är en frihetsfråga.
          </p>
          <p xml:id="i-SmrAgUpyf54RRtgm6VLar6">
            Det behövs åtgärder för att ge bättre och mer rättvisa villkor
            för kulturella och kreativa näringar samt det fria kulturlivet.
            Det finns behov av att utreda delar av kultur­politiken, bland
            annat behövs en översyn av momsen inom kulturområdet där även
            frågan om momssatsen för företagare inom musik kan rymmas. För
            att underlätta för kulturarbetare att vara företagare bör det
            också erbjudas utbildning i entreprenörskap på de konstnärliga
            högskolorna och folkhögskolorna. Ett annat sätt att underlätta
            för kulturskapare kan vara att se över möjligheten att samla information
            om vilka typer av stöd som finns att få på ett ställe, så att
            sökande också kan få en överblick över bland annat ansökningstider.
            Brist på arbetskraft i vissa yrken är en sådan del samt annat
            som kan göra en återgång efter pandemin för delar av kulturlivet
            svårare. Till detta kommer nu också de höga elpriserna som medför
            en påfrestning för många verksamheter. En beredskap för att sätta
            in nödvändiga åtgärder behövs samtidigt som ett mer långsiktigt
            arbete för att göra kulturlivet mindre sårbart för framtida kriser.
          </p>
          <p xml:id="i-MoJ87cy2QBG7pH3AdFWxFV">
            Det är viktigt att alla får tillgång till ett brett kulturutbud
            i hela landet. Inte minst är det centralt att alla barn får möta
            många olika kulturyttringar så att de kan finna sina egna uttryck.
            Det skapar också en grogrund för bildning att bära med sig genom
            livet. Det finns alltså fler skäl för att satsningen på Skapande
            skola på sikt bör breddas till att gälla även gymnasieskolan.
            Dessutom ger det professionella kulturskapare arbets­tillfällen
            på skolor när de arbetar med barn och kultur. Skapande skola stimulerar
            de ungas kreativitet och skapar möten med professionella kulturskapare.
          </p>
          <p xml:id="i-K5tnGNF8gtuvB9aMBgDoT">
            Möjligheten att både ta del av kultur och själv skapa genom digital
            teknik måste tas tillvara. Vi har nu till exempel en framgångsrik
            svensk bransch för dataspel och utveck­ling av appar, ett kreativt
            entreprenörskap som engagerar många. Vi vet inte i dag vilka nya
            kulturella yttringar som kommer att uppstå när tekniken utvecklas.
            Med detta krävs ett öppet förhållningssätt från offentligt håll
            så att även ungas aktiviteter på internet kan få stöd. Även inom
            traditionell kultur som opera har föreställningar utvecklats för
            att platsa i det nya digitala visningsfönstret. I samband med
            coronapandemin har fler blivit vana att delta digitalt vid olika
            typer av arrangemang och det kan också komma att gynna den kultur
            som man kan ta del av digitalt. Det finns många fördelar med den
            digitala utvecklingen men också vissa negativa aspekter som när
            sociala medier eller spelmiljöer för en del riskerar att vara
            en otrygg plats, inte minst för tjejer. Det finns regler kring
            hot och hat, men det finns också andra typer av kommentarer och
            ageran­den som kan hindra ungas yttrandefrihet och göra stor skada
            för unga människor. Här bör staten, genom berörda myndigheter,
            bidra till att främja en bred dialog i samhället om hur ett bättre
            samtalsklimat kan åstadkommas på nätet.
          </p>
          <p xml:id="i-VgiMbSaGBRddmayoYXTzRp">
            Många kulturarbetare har drabbats kraftigt av coronapandemin.
            Det sätter ljuset på hur effekterna av de otrygga ekonomiska förhållanden
            som råder inom delar av kulturbranschen har blivit under denna
            pandemi. Det finns många olika sätt att förbättra villkoren för
            kulturarbetare. Tillgången på samlingslokaler i hela landet ger
            möjlighet för kulturskapare inom bland annat teater, musik och
            litteratur att få uppdrag och nå nya grupper. Skapande skola ger
            också uppdrag till kulturarbetare över hela landet. Många kulturarbetare
            är företagare och frilansare och vi vill förbättra möjligheterna
            för dessa att kunna ta del av socialförsäkringarna. Det kan också
            finnas behov av särskilda informationsinsatser till företagare
            eftersom det är en grupp som ofta kan vara utan detta skydd. Vi
            anser också att allianserna är en form som bör utvecklas. Alla
            dessa delar är viktiga att arbeta vidare med för att skapa en
            större trygghet för kulturarbetare vid kriser, vilket blivit väldigt
            tydligt under coronapandemin.
          </p>
          <p xml:id="i-V9gb3mBjZbMa5uxnijRBWA">
            De nationella kulturinstitutionerna måste sprida sin verksamhet
            och göra den mer tillgänglig i hela landet. Detta kan göras på
            många sätt. Ett sätt är genom att låta ett antal framträdande
            regionala scener, som exempelvis Dalhalla, även få status som
            nationella scener. Då kan till exempel Kungliga Operan ha Dalhalla
            som sin scen under en tid varje år. Det skulle kunna lyfta både
            den speciella scenen och bidra till att locka nya besökare både
            inom landet och internationellt.
          </p>
          <p xml:id="i-F3puWWXbYXkkkRAKx8G1g9">
            Film tillhör de mest tillgängliga kulturformerna i Sverige. Så
            vill vi att det ska förbli. Momsen på biobesök höjdes i januari
            2017. Den gör det dyrare för besökare att gå på bio och ökar risken
            att biografer på mindre orter slås ut. Regeringen lade under våren
            2016 en filmproposition. När den behandlades av riksdagen beslutades
            om sju stycken tillkännagivanden, däribland att regeringen skyndsamt
            ska utreda en alternativ finansiering av filmpolitiken med utgångspunkt
            i att behålla den nuvarande mervärdesskattesatsen. Biografer på
            mindre orter betyder mer för kulturlivet på dessa orter än bara
            en plats att se film på. De är en viktig del i en kulturell infrastruktur
            som sammantaget ger tillgång till ett brett kulturliv i hela landet.
            Det är också viktigt att det finns goda förutsättningar att göra
            svensk film. En del i detta är en väl fungerande parts- och branschsamverkan
            inom filmområdet. Hur den kan förbättras behöver utredas i enlighet
            med ett tillkännagivande från 2021.
          </p>
          <p xml:id="i-D9vbM18vHmw7c4SeXWzzmT">
            Det kyrkliga kulturarvet är allas. Alla som lever och vistas
            i Sverige har rätt till delaktighet i det. Där finns spår från
            bygdens och landets historia. Detta kulturarv behöver göras mer
            tillgängligt för alla. Det kan bland annat ske genom att även
            omfatta information om kulturarvet på ett tillgängligt sätt, exempelvis
            genom text på lättläst svenska och på teckenspråk. Här kan också
            den digitala utvecklingen ge nya möjligheter att ytterligare tillgängliggöra
            kulturarvet.
          </p>
          <p xml:id="i-2P51YSY6hoEgruS1VWJPkQ">
            Det svenska kulturarvet är en angelägenhet för oss alla. Skydd
            av kulturarv, inklusive fornlämningar, ska inte innebära mer tillstånd
            än vad som krävs för att uppnå detta skydd. Metallsökare kan också
            komma till användning om man exempelvis har tappat något metallföremål
            som nycklar, smycken och liknande. För att möjliggöra ett sådant
            användande utan att riskera skyddet av kulturarvet skulle ett
            licenssystem kunna vara en möjlig väg. I en licens skulle det
            då exempelvis kunna finnas en rapporterings­skyldighet om någon
            fornlämning hittas. Då skulle inte ett tillstånd behöva sökas
            för varje tillfälle och plats. Därför bör införande av ett licenssystem
            för användande av metalldetektorer utredas.
          </p>
          <p xml:id="i-EeW3aKQjV5aR7CPwx6TjJi">
            En digitalisering av kulturarvet bidrar till att bevara det inför
            framtiden och till att göra det tillgängligt för fler. Beredskapen
            kring det svenska kulturarvet är därutöver inte tillräckligt hög.
            Det behöver tas fram och uppdateras beredskapsplaner, och digitaliser­ingen
            av kulturarvet behöver ske i ett större tempo för att säkerställa
            vårt kulturarv mot risker av olika slag.
          </p>
          <p xml:id="i-9LDsvXhkSuqnePFRfvLUJd">
            Kulturen och folkbildningen är nycklar till en bättre folkhälsa.
            När en människa tar steget från passivitet till aktivitet, från
            stillasittande till rörelse, från ensamhet till social gemenskap
            då händer något positivt. Det egna skapandet kan ge identitet
            och mening och därmed medverka till bättre hälsa. Forskning har
            visat att folk som ofta går på bio, teater, konserter, konstgallerier,
            museer, fotbollsmatcher, eller idrottstävlingar har ökade chanser
            att leva ett längre och förmodligen lyckligare liv. Det har funnits
            många exempel på hur kulturen på flera håll har varit ett stärkande
            inslag under coronapandemin, med bland annat dans och sång som
            framförts utanför äldreboenden. Mycket bra verksamhet finns, men
            en förstärkning av kunskaper för de som arbetar inom områdena,
            ett kultur­lyft för vård- och omsorgspersonal, skulle ge än mer
            utbyte över tid. Med kunnig perso­nal kan de kulturaktiviteter
            som ordnas bli bättre anpassade efter de deltagandes behov. Med
            möjlighet till kontinuerlig kompetensutveckling kan kunskap förstärkas
            och engagemang och verksamhet upprätthållas. Kultur kan ge ett
            värdefullt bidrag till både läkningsprocessen och livskvaliteten
            hos vårdtagarna. Även rehabilitering med natur­upplevelser är
            värdefullt. Kultur behöver vara en del i folkhälsoarbetet. Det
            gynnar främst den enskilda människan men också samhället. Satsningar
            på kultur inom vård och omsorg bör uppmuntras och stödjas och
            metoder inom rehabilitering med natur- och kulturupplevelser främjas.
            Centerpartiet anser mot denna bakgrund att regeringen bör ge lämplig
            myndighet i uppdrag att ta fram ett kunskapsstöd om evidensbaserade
            metoder för kultur- och naturupplevelser i folkhälsoarbete, vård
            och omsorg.
          </p>
        </div>
        <div type="motSignatures">
          <list>
            <item xml:id="i-LZ2gvcvVAfrjnSbZNDRPdW" who="i-DRqpu2aaHKSgAVbkTGg4rs">
              Catarina Deremar (C)
            </item>
            <item xml:id="i-JzcceD95MZ4T8vmMJLnamY" who="i-Uwm3eggnWKqmERZ766iV6a">
              Anne-Li Sjölund (C)
            </item>
            <item xml:id="i-NKyTyBu6atoAV5oQ9qTpc5" who="i-P5ebaA4LxLzZVfc4JTiomh">
              Anna Lasses (C)
            </item>
            <item xml:id="i-B2p6Dr9757Tvw6yRmWneJe" who="i-A4xHkoj5hLnWEChHnCCjS5">
              Jonny Cato (C)
            </item>
            <item xml:id="i-UwxLtF8LQBnFsNe1uE1XHd" who="i-2B9CQsorTkxsV4aDV5kmNj">
              Muharrem Demirok (C)
            </item>
            <item xml:id="i-VcKrY8VT4bpJxXeQV4QASR" who="i-TqkCALix3mzcE3yNqV7Nee">
              Martina Johansson (C)
            </item>
            <item xml:id="i-UV2LNAz78DLZjwyU8L5kSc" who="i-XQAzCv28W16uuk7HhQLdZZ">
              Anders W Jonsson (C)
            </item>
            <item xml:id="i-4GUvNp4q9QT5BxaY1Pdifw" who="i-LHNecLttGkFNptLa6AG81p">
              Helena Vilhelmsson (C)
            </item>
            <item xml:id="i-ArZnark5aRMns3qxkGRoLi" who="i-PYk1FHT5xHTWNczRYuGRJg">
              Anders Ådahl (C)
            </item>
            <item xml:id="i-WQ5RSM2BDi2LUz6pp2pZM8" who="i-546v5KE6tdv62FjUQAxwTc">
              Christofer Bergenblock (C)
            </item>
            <item xml:id="i-QW8gGBeg2fMs2dJPfWrEKP" who="i-QS3FCcuDyGgZdKgE3VDjZ9">
              Niels Paarup-Petersen (C)
            </item>
          </list>
        </div>
      </div>
    </body>
  </text>
</TEI>
