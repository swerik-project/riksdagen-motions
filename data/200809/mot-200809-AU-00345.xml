<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200809-AU-00345">
  <teiHeader>
    <fileDesc>
      <titleStmt>
        <title>Krafttag mot skattefusk och social dumpning</title>
        <author corresp="i-RnWtNUQCpycyMXbuRLTXcR">av Josefin Brink m.fl. (v)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Krafttag mot skattefusk och social dumpning</title>
          <idno type="rdwebb">GW02A345</idno>
          <rs type="number">A345</rs>
          <orgName type="comitteeAbbreviation">AU</orgName>
          <ref type="dokument_url_text">http://data.riksdagen.se/dokument/GW02A345/text</ref>
          <ref type="dokument_url_html">http://data.riksdagen.se/dokument/GW02A345</ref>
          <ref type="dokumentstatus_url_xml">http://data.riksdagen.se/dokumentstatus/GW02A345</ref>
          <ref type="doc">http://data.riksdagen.se/fil/998A66CF-5395-4722-A6AE-D65FF8E62495</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-RnWtNUQCpycyMXbuRLTXcR</idno>
            <name>Josefin Brink</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-Beux79YM43dDCxrVuBqfWw</idno>
            <name>Torbjörn Björlund</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-mN8mVTBvBYjtHLNThWLo4</idno>
            <name>Kalle Larsson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-Sn3HArFcXWQDenVvrpFSQe</idno>
            <name>LiseLotte Olsson</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-7HyEECWh8ANxkGzSaA8Uqd" type="signed"/>
        <correspContext corresp="i-7HyEECWh8ANxkGzSaA8Uqd">
          <note type="signatory" corresp="i-RnWtNUQCpycyMXbuRLTXcR"/>
          <note type="signatory" corresp="i-Beux79YM43dDCxrVuBqfWw"/>
          <note type="signatory" corresp="i-mN8mVTBvBYjtHLNThWLo4"/>
          <note type="signatory" corresp="i-Sn3HArFcXWQDenVvrpFSQe"/>
        </correspContext>
        <correspAction xml:id="i-RiJ2Ga9igyhzVMgJ9NFyRY" type="numbering">
          <date when="2008-10-07"/>
        </correspAction>
        <correspAction xml:id="i-38okDkAZbBn4tRj5jT2eo1" type="submission">
          <date when="2008-10-06"/>
        </correspAction>
        <correspAction xml:id="i-CpWRMntoNfowLyhhbCm63o" type="transfer">
          <date when="2008-10-06"/>
        </correspAction>
        <correspAction xml:id="i-GYd7imXoWbxv2hftoPHmvu" type="assigned"/>
        <correspContext corresp="i-GYd7imXoWbxv2hftoPHmvu">
          <ref type="assignedTo">Arbetsmarknadsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="motProposal" subtype="förslag">
          <head xml:id="i-VXLVp6BmmsJbUHcGm51frK">
            1 Förslag till riksdagsbeslut
          </head>
          <list style="ol">
            <item xml:id="i-FjoEctWDozvAbDp56xbD7W">
              Riksdagen tillkännager för regeringen som sin mening vad som
              anförs i motionen om tillsättandet av ett trepartsråd mot skattefusk
              och social dumpning. 1
            </item>
            <item xml:id="i-6Q7mnHu9LnseRQinQNKXZQ">
              Riksdagen tillkännager för regeringen som sin mening vad som
              anförs i motionen om att regeringen bör verka för ett socialt
              protokoll för fackliga rättigheter i EU och utverka juridiskt
              bindande garantier för den svenska kollektivavtalsmodellen. 2
            </item>
            <item xml:id="i-KPLe555EGDoPjmymJ9ToKZ">
              Riksdagen tillkännager för regeringen som sin mening vad som
              anförs i motionen om att regeringen ska utverka juridiskt bindande
              garantier för den svenska kollektivavtalsmodellen i enlighet med
              vad som utlovades inför Sveriges EU-inträde. 2
            </item>
            <item xml:id="i-TjsJPzYuTVYpvC7Jd8gBBu">
              Riksdagen begär att regeringen återkommer med lagförslag som
              innebär att kollektivavtal kan och ska krävas vid all offentlig
              upphandling i enlighet med vad som anförs i motionen. 3
            </item>
            <item xml:id="i-SFw7J9oocTZJMJ4a94zN3j">
              Riksdagen tillkännager för regeringen som sin mening vad som
              anförs i motionen om att ratificera ILO:s konvention nummer 94.
              3
            </item>
            <item xml:id="i-PssqkCuoEP9vfrT65uJMgv">
              Riksdagen tillkännager för regeringen som sin mening vad som
              anförs i motionen om att regeringen i både EU och ILO bör lyfta
              frågan om ILO-konventionens status gentemot EG-rätten.
            </item>
            <item xml:id="i-E1wQd12Au1gyZx2eyNx3Uk">
              Riksdagen begär att regeringen återkommer med lagförslag som
              gör huvudentreprenörer ansvariga för underentreprenörers inbetalning
              av skatter och arbetsgivaravgifter i enlighet med vad som anförs
              i motionen. 1
            </item>
            <item xml:id="i-RAf9yC9hKu8imS1u5S9oux">
              Riksdagen tillkännager för regeringen som sin mening vad som
              anförs i motionen om att tillsätta en utredning om arbetsgivaransvaret
              på en alltmer fragmentiserad arbetsmarknad.
            </item>
          </list>
          <p xml:id="i-Fk29KTeUGdLx4hERvzxnSW">
            1 Yrkandena 1 och 7 hänvisade till SkU.
          </p>
          <p xml:id="i-qKZJJMcEp16V1DMAJHZ6b">
            2 Yrkandena 2 och 3 hänvisade till UU.
          </p>
          <p xml:id="i-CCtpkcDAYg2neaQLq9maFJ">
            3 Yrkandena 4 och 5 hänvisade till FiU.
          </p>
        </div>
        <div type="motContent">
          <head xml:id="i-CR8TiCBya5m4Ai7gNWDTKs" type="h1">
            2 Bakgrund
          </head>
          <p xml:id="i-7djHTAzZnsGfNoaGaMGYfJ">
            Skatteverket uppskattar att staten går miste om drygt 130 miljarder
            kronor i skatteintäkter per år, det mesta på grund av medvetet
            fusk. Detta så kallade skattefel motsvarar fem procent av hela
            Sveriges BNP, eller vad regeringen under 2008 lagt på hela rättsväsendet,
            utbildningspolitiken och arbetsmarknadspolitiken tillsammans.
          </p>
          <p xml:id="i-Hmwmuj9pxW7yB41AqHbyPG">
            Moms och inkomstskatt på näringsverksamhet är de största posterna
            och svartarbete står för den största andelen utebliven skatt med
            ca 66 miljarder kronor per år. Mest utbrett är fusket inom uthyrnings-
            och företagsservicefirmor, parti- och detaljhandel, byggindustri,
            jordbruk, tillverkningsindustri samt restauranger och barer. Dessa
            sex branscher står för närmare 69 procent av de ej inbetalda skatterna.
          </p>
          <p xml:id="i-28nb5jfJP6dewD5FqM7deT">
            Men svartarbete och skattefusk är mer än ett ekonomiskt problem
            för staten. Oseriösa företagare som struntar i att betala skatt
            snedvrider också konkurrensen och gör det svårare för dem som
            vill göra rätt för sig. Skattefiffel och svartjobb sätter också
            det arbetsrättsliga skyddet i lagar och avtal ur spel och skapar
            otrygga och farliga arbetsplatser. Utvecklingen i näringslivet
            mot allt mer slimmade organisationer där allt utom kärnverksamheten
            köps in av externa underleverantörer och ökningen av personaluthyrningsföretag
            gör det allt svårare för både fackförbund och myndigheter att
            överblicka att lagar och regler efterlevs i alla led. Det problemet
            är särskilt stort i byggbranschen där långa kedjor av underentreprenörer,
            inte sällan från olika länder, är vanliga.
          </p>
          <p xml:id="i-GP68TRq4gQRaGHpn8cAx1a">
            Den ökade rörligheten över gränserna både inom EU och från andra
            delar av världen har också orsakat nya problem med fusk och exploatering
            av arbetare. Det finns företag som satt i system att anställa
            gästarbetare som saknar kunskaper om sina rättigheter och som
            därmed kan pressas att gå med på arbetsvillkor långt under gällande
            lagar och avtal i Sverige. Andra företag har specialiserat sig
            på att anlita utländska arbetare som förses med F-skattsedlar,
            trots att det är uppenbart att de i praktiken är anställda. Särskilt
            cyniskt är utnyttjandet av så kallade papperslösa, gömda flyktingar
            eller migranter utan arbetstillstånd, vars totala rättslöshet
            ger arbetsgivare fritt spelrum att erbjuda usla arbetsvillkor
            och löner som är helt omöjliga att leva av.
          </p>
          <p xml:id="i-SEaecA3pspNMALS1VDQdzo">
            Rättsutvecklingen i EU utgör ett allvarligt och akut hot mot
            den svenska kollektivavtalsmodellen. Efter EG-domstolens utslag
            i det så kallade Vaxholmsmålet, och senare Rüffert- och Luxemburgmålen
            är det osäkert om det är tillåtet enligt EG-rätten för vare sig
            fackförbund eller offentliga upphandlare att kräva svenska kollektivavtal
            av utländska företag som verkar i Sverige. Möjligheterna att bekämpa
            social dumpning har därmed kraftigt försämrats av EG-domstolen.
          </p>
          <p xml:id="i-4oexyyqLCYbxhe5yCw6UrU">
            Skattefusk, svartjobb och social dumpning utgör allvarliga hot
            mot välfärden, den svenska arbetsmarknadsmodellen och mot tryggheten
            både för enskilda och för samhället som helhet. Det är därför
            hög tid att ta ett helhetsgrepp på de här problemen. Det kräver
            samlade insatser av många olika aktörer. Vänsterpartiet presenterar
            därför ett förslag till en samlad handlingsplan mot skattefusk
            och social dumpning.
          </p>
          <p xml:id="i-94SiyQYEbPVMXGEX3oEwyE">
            I motionen Krafttag mot skattefusk och svartarbete (2008/09:Sk636)
            presenterar vi förslag på förbättrad skattelagstiftning och i
            motionen (2008/09:Sf332) förslag till regelförändringar för att
            förbättra papperslösas villkor på arbetsmarknaden.
          </p>
          <p xml:id="i-87Hf2Jpq7PCgyv1o4BNyCL">
            Här nedan presenterar vi ytterligare sju förslag på åtgärder
            som tillsammans med ovan nämnda utgör grunden för en samlad strategi
            mot skattefusk och social dumpning på svensk arbetsmarknad.
          </p>
          <head xml:id="i-CvPv9frMhZe1DejayXPjd3" type="h1">
            3 Trepartssamverkan för schysta villkor
          </head>
          <p xml:id="i-HzmpDvSRHEjdbdEsKe2q8k">
            För att bekämpa skattefusk och social dumpning i arbetslivet
            krävs enkla och begripliga regler, effektiva kontroller av att
            reglerna följs och kännbara sanktioner. För att alla delar ska
            fungera effektivt krävs samverkan och informationsutbyte mellan
            beslutsfattare, myndigheter och arbetsmarknadens parter. Kollektivavtalsmodellen
            utgör i sig en garant för konkurrens på lika villkor och ett skydd
            mot fusk och utnyttjande. Fack och arbetsgivarorganisationer spelar
            därmed per definition en viktig roll i kampen mot ekonomisk brottslighet
            kopplad till arbetslivet. Det finns också exempel på partssamverkan
            som särskilt tar sikte på att bekämpa skattefusk och svartjobb.
            Branschorganisationen Byggbranschen i samverkan bedriver sedan
            ett antal år ett systematiskt arbete mot skattefusk och oegentligheter
            i byggsektorn. Bland annat har man tagit initiativ till projektet
            ID 06 som innebär obligatorisk ID-kontroll på byggarbetsplatser.
          </p>
          <p xml:id="i-7oAYendWDBvDpwBb3zWEMA">
            Det finns också exempel på lagstiftning och myndighetsinsatser
            som visat sig framgångsrika. Efter en försöksperiod blev det den
            1 januari 2007 lag på att restauranger och frisörer måste föra
            personalliggare. Skatteverket har också getts möjlighet att genomföra
            oanmälda kontroller i de aktuella branscherna, där en kontroll
            av liggaren mot de personer som finns på arbetsplatsen snabbt
            avslöjar om det finns anställda som det inte betalas skatt för.
            Skatteintäkterna från de berörda branscherna har ökat väsentligt
            sedan det infördes. Ett av Ekobrottsmyndighetens prioriterade
            områden är bekämpningen av ekonomisk brottslighet i den svarta
            sektorn. Myndigheten arbetar också förebyggande och besitter stora
            kunskaper om utvecklingen av ekonomisk brottslighet i den svarta
            sektorn.
          </p>
          <p xml:id="i-TBKWiRJj4y3ra8DqBvpWn4">
            Parterna och de aktuella myndigheterna spelar olika men kompletterande
            roller i kampen mot den svarta sektorns utbredning. Även om parterna
            inte ska åläggas myndighetsuppdrag ligger det i deras intresse
            att det arbete de bedriver av eget intresse fungerar och harmonierar
            med det arbete myndigheterna utför. På motsvarande sätt bör såväl
            Skatteverket som Ekobrottsmyndigheten ha intresse av att utbyta
            kunskaper och information med parterna för att förbättra och utveckla
            sin verksamhet.
          </p>
          <p xml:id="i-FgM7xEKhr4KBmAEFPEmcd2">
            Som ett led i en intensifierad bekämpning av svartjobb, skattefusk
            och social dumpning bör regeringen därför ta initiativ till att
            samla företrädare för fackliga organisationer, arbetsgivarorganisationer
            och Skatteverket och Ekobrottsmyndigheten i ett nationellt trepartsråd.
            Rådet ska fungera som en arena för utbyte av erfarenheter, för
            att utveckla effektiva kontrollmetoder, omvärldsanalys och effektiv
            informationsspridning.
          </p>
          <p xml:id="i-wjxKpbx8W4hHvcFJPjfmJ">
            Detta bör riksdagen som sin mening ge regeringen till känna.
          </p>
          <head xml:id="i-G5Eq8y88rmkdhFj3GaA443" type="h1">
            4 Ovillkorlig rätt att kräva svenska kollektivavtal av utländska
            företag
          </head>
          <p xml:id="i-MsShCiqmrNU7CwEAMMJQEk">
            Kollektivavtalen är den viktigaste garanten för sund konkurrens
            och rimliga löner och arbetsvillkor. Där kollektivavtal finns
            är det också betydligt svårare att undanhålla skatter och arbetsgivaravgifter.
            Efter EG-domstolens utslag i det så kallade Vaxholmsmålet, och
            senare Rüffert- och Luxemburgmålen är det osäkert om det är tillåtet
            enligt EG-rätten att kräva svenska kollektivavtal av utländska
            företag som verkar i Sverige.
          </p>
          <p xml:id="i-E9BvFN4dUmPxckWNFR14Ad">
            Att företag från andra EU-länder kan konkurrera med svenska genom
            att erbjuda lägre löner och sämre villkor i övrigt för sina anställda
            utmanar hela grundidén med kollektivavtal som garant mot underbudskonkurrens.
            Pressen på svenska löntagare att acceptera sämre villkor kommer
            att öka om alternativet är att konkurreras ut av företag med lägre
            personalkostnader. Men risken för skattefusk och svartjobb i svenska
            företag ökar rimligen också om utländska entreprenörer helt lagligt
            kan konkurrera med lägre löner.
          </p>
          <p xml:id="i-DkvGwqtn7AmVZYvFb2K33c">
            Det är orimligt att EG-domstolen ska ha rätt att fatta beslut
            som innebär att fackliga rättigheter urholkas och att utrymmet
            ökar för svartjobb och skattefiffel. Inför folkomröstningen om
            EU-medlemskap 1994 var denna viktiga princip en avgörande fråga
            för hur fackföreningsrörelsen skulle ställa sig till ett medlemskap.
            Den dåvarande borgerliga regeringen påstod att man i förhandlingarna
            med EU-kommissionen fått garantier för att den svenska kollektivavtalsmodellen
            inte skulle påverkas av ett eventuellt medlemskap. De aktuella
            domarna i EG-domstolen har visat att de garantierna inte höll.
            Vill vi skydda kollektivavtalsmodellen och värna principen om
            schyst konkurrens måste vi därför vägra att anpassa oss efter
            EG-domstolens utslag, och i stället kräva att de utlovade garantierna
            för vår modell görs juridiskt bindande.
          </p>
          <p xml:id="i-LctRo98qhqy1WgVdJxh8Cw">
            Det faktum att sådana löften utfärdades vid Sveriges inträde
            i EU borde vara argument nog för att kräva att det verkligen gäller
            nu när frågan ställts på sin spets. Men Sverige har också ett
            förhandlingskort att spela ut gentemot EU eftersom Lissabonfördraget
            ligger på riksdagens bord för godkännande. Vi har därmed möjlighet
            att kräva en ändring av fördraget eller ett juridiskt bindande
            undantag i fördragstexten som villkor för att godkänna fördraget.
            Eftersom Irland röstat nej till fördraget i nuvarande form, bör
            fördraget öppnas för omförhandling i enlighet med EU:s egna regler
            för antagande av fördrag. Sverige har därmed möjlighet att samverka
            med de fackliga organisationer, däribland Europafacket, ETUC,
            och andra som vill garantera grundläggande fackliga rättigheter
            i ett socialt protokoll i fördraget. Genom att använda både vår
            möjlighet att kräva nationella undantag i enlighet med löftena
            från 1994 och ett övergripande skydd för fackliga rättigheter
            i fördraget skulle Sverige kunna garantera både den unika svenska
            kollektivavtalsmodellen och stärka löntagarnas rättigheter i hela
            EU.
          </p>
          <p xml:id="i-2grKGziFHFFC3jDbZDaYdG">
            Sveriges regering ska därför verka för dels att ratifikationen
            av EU-fördraget avbryts, dels ett socialt protokoll som slår fast
            att nationellt och internationellt erkända fackliga rättigheter
            inte kan olagligförklaras av EG-domstolen.
          </p>
          <p xml:id="i-QvmbJFqnMgApFau6UWRJs5">
            Detta bör riksdagen som sin mening ge regeringen till känna.
          </p>
          <p xml:id="i-7dqu7ugcirdgawwGoXU9NM">
            Sveriges regering ska också utverka juridiskt bindande garantier
            för den svenska kollektivavtalsmodellen i enlighet med vad som
            utlovades inför Sveriges EU-inträde.
          </p>
          <p xml:id="i-AKrmcfLRe9REcSS4UNq3n4">
            Detta bör riksdagen som sin mening ge regeringen till känna.
          </p>
          <head xml:id="i-EJyH4kQ3gKkGB72tVD3PfA" type="h1">
            5 Kollektivavtal vid offentlig upphandling och ratifikation av
            ILO 94
          </head>
          <p xml:id="i-3ZrK4zAm3XzWi1LSg6dsSH">
            Varje år köper stat, kommuner och landsting varor och tjänster
            för runt 400 miljarder kronor. Offentliga upphandlare ställer
            i dag ytterst sällan några krav på sina leverantörer vad gäller
            kollektivavtal, efterlevnad av deklarationen om de mänskliga rättigheterna
            och ILO:s kärnkonventioner.
          </p>
          <p xml:id="i-PDX5yoKQvoCDanrrrHuAqm">
            Innan lagen om offentlig upphandling (LOU) infördes 1992 var
            det ansett som en självklarhet att en upphandlande enhet inom
            stat, kommun eller landsting skulle kunna ställa krav på att de
            entreprenörer som ska utföra tjänster åt oss skattebetalare hade
            kollektivavtal. Det var en garanti för att entreprenören inte
            använder försämrade löne- och anställningsvillkor för de anställda
            som konkurrensmedel. Det garanterade också att stat, kommun eller
            landsting inte bidrog till att urholka kollektivavtalsmodellen.
          </p>
          <p xml:id="i-NTTUUKUbJtsy2RkJejxgRb">
            Sedan LOU infördes och efter en dom av Kammarrätten i Stockholm
            (dom 1995-03-28 mål nr 1713-1995) har frågan om rätten att ställa
            sociala, etiska och miljömässiga krav, bland annat på kollektivavtal,
            i samband med offentliga upphandlingar varit föremål för debatt.
            Motståndare till rätten att ställa sådana krav har ofta hänvisat
            till EG-rätten, trots att LOU aldrig prövats av EG-domstolen.
          </p>
          <p xml:id="i-R2FFKY6ZisT5dTfba7zDQf">
            För att utreda frågan tillsattes Upphandlingsutredningen som
            kom med sitt slutbetänkande 2006 (SOU 2006:28). Där dras slutsatsen
            att det inte finns rättsliga hinder i vare sig EG-rätten eller
            svensk lagstiftning mot att ställa sociala, etiska och miljömässiga
            krav inklusive krav på kollektivavtal vid offentlig upphandling.
          </p>
          <p xml:id="i-SdyVcegDhTswK2m6vacyRq">
            I retoriken från den borgerliga majoriteten i riksdagen finns
            ett starkt stöd för kollektivavtalsmodellen. Trots det har samma
            majoritet röstat emot förslag från bland annat Vänsterpartiet
            om att kollektivavtal ska krävas vid offentlig upphandling i betänkande
            2006/07:FiU13 med motiveringen att saken prövats rättsligt och
            funnits strida mot LOU. Men faktum är att saken inte prövats i
            högsta instans, och mot bakgrund av Upphandlingsutredningens resultat
            finns anledning att anta att kammarrättens dom skulle ändras om
            så skedde.
          </p>
          <p xml:id="i-PzyGfGAaCeCQaqkyeoGQjJ">
            Men i grund och botten är frågan ändå politisk och inte juridisk.
            Det står riksdagen fritt att ändra lagen om offentlig upphandling
            så att krav på kollektivavtal kan ställas. Det borde vara en självklarhet
            att stat, kommuner och landsting aktivt deltar i kampen mot social
            dumpning, utnyttjande av svart arbetskraft och skattefiffel genom
            att kräva kollektivavtal för att köpa tjänster av privata entreprenörer
            för skattepengar.
          </p>
          <p xml:id="i-3mu5hcHfwN1TdrskPysmty">
            Därför bör regeringen genomföra de förändringar av lagstiftningen
            som krävs för att kollektivavtal kan och ska krävas vid all offentlig
            upphandling.
          </p>
          <p xml:id="i-KGRsNYyK5N7P2Laxk4Tt2A">
            Detta bör riksdagen begära.
          </p>
          <head xml:id="i-7haDs4jZR8rh5FkJwbTs3g" type="h1">
            6 ILO:s konvention 94
          </head>
          <p xml:id="i-UgHNK9ABbaKEUV3udgoAiZ">
            ILO:s konvention 94 slår fast att offentliga myndigheters upphandling
            skall innehålla klausuler som garanterar arbetare löner, arbetstid
            och andra arbetsvillkor som inte är mindre förmånliga än de som
            finns i kollektivavtal för arbete av samma sort i den bransch
            och i det område där arbetet utförs. Svenska regeringar har sedan
            konventionen tillkom på 1950-talet ansett att den höga kollektivavtalstäckningen,
            samt den praxis som gällde före införandet av LOU, gjort en ratifikation
            av konventionen överflödig. Verkligheten har dock förändrats och
            allt fler anställda arbetar i dag utan det skydd kollektivavtalet
            ger. Det gäller både inhemsk och gästande arbetskraft från såväl
            andra EU/EES-länder som länder utanför Europa.
          </p>
          <p xml:id="i-7WcfMjXppfNWfgQaAttrgw">
            Därför är det hög tid att Sverige ratificerar konvention 94 i
            syfte att motverka social dumpning, illojal konkurrens och garantera
            goda arbetsvillkor för alla som utför arbete för det offentligas
            räkning. Detta bör riksdagen ge regeringen till känna.
          </p>
          <p xml:id="i-271fdNKWTq95fVMm5hYzB9">
            Frågan om huruvida ILO 94 är förenlig med EG-rätten har länge
            varit omdiskuterad. Den svenska Upphandlingsutredningen förmådde
            inte ge något entydigt svar. Frågetecknen gällde vissa skillnader
            mellan EU:s utstationeringsdirektiv och de krav som ställs i konventionen.
            Sedan utredningen kom med sitt betänkande har frågan ställts på
            sin spets genom det så kallade Rüffertmålet. Domen slog fast att
            den tyska delstaten Niedersachsen inte får kräva att företag som
            tilldelas offentliga kontrakt betalar sina anställda lön enligt
            kollektivavtalet på orten. Tyskland har inte ratificerat ILO 94,
            så frågan om EG-rätten och ILO:s konvention 94 kolliderar är alltså
            inte fullt ut besvarad, men indirekt och utan att egentligen kommentera
            det, har EG-domstolen underkänt konventionen. De inlagor till
            EG-domstolen från bland andra Norge, Danmark och Finland, som
            alla har ratificerat ILO 94, kommenteras över huvud taget inte
            av domstolen.
          </p>
          <p xml:id="i-CSGwgWLu2oatGLxCukj8oE">
            Frågan om vilken status ILO:s konventioner i allmänhet ska anses
            ha gentemot EG-rätten är komplicerad. Rapporten Europarättens
            inverkan på arbetet i ILO (Linnéa Blommé, 2008) tecknar bilden
            av den komplexa relationen mellan å ena sidan EU:s institutioner
            och EG-rätten och ILO och dess konventioner å den andra. Normkonflikter
            mellan ILO och EU är redan ett faktum, och författaren drar slutsatsen
            att dessa kommer att bli fler i takt med ökad överstatlighet inom
            EU. Av rapporten framgår att både ILO och EU:s ekonomiska och
            sociala kommitté anser att problemet måste lösas genom dialog
            mellan EU och ILO snarare än genom att EG-domstolen tillåts utforma
            en praxis genom domar.
          </p>
          <p xml:id="i-7t1MCiA384zGWvLEHLvEWj">
            Vänsterpartiet instämmer i det resonemanget. Det är uppenbart
            att den praxis EG-domstolen håller på att etablera i frågor som
            rör skydd för löntagares rättigheter innebär ett stort hot mot
            de principer som ILO arbetar efter. ILO är ett FN-organ med hög
            legitimitet vars konventioner är bindande för de stater som ratificerat
            dem. Frågan är om det är rimligt att en frihandelsunion ska kunna
            ogiltigförklara ILO-konventioner som flera av dess egna medlemsstater
            förbundit sig att följa. Vänsterpartiet anser inte att detta i
            första hand är en juridisk fråga utan en politisk, och vårt svar
            på frågan är nej. FN-konventioner till skydd för grundläggande
            sociala rättigheter ska inte kunna dömas bort av EG-domstolen
            med hänvisning till fri konkurrens.
          </p>
          <p xml:id="i-Ssu6nWtaWdsmMmcJ9rRErp">
            Sveriges regering bör därför i både EU och ILO lyfta frågan om
            ILO-konventioners status gentemot EG-rätten med utgångspunkten
            att de förra ska respekteras och inte kunna ogiltigförklaras av
            EG-domstolen.
          </p>
          <p xml:id="i-VorcpYuwQZtT7uujHVPvak">
            Detta bör riksdagen som sin mening ge regeringen till känna.
          </p>
          <head xml:id="i-WXMjCwUTC8r2X3u5dQHshY" type="h1">
            7 Skärp huvudentreprenörers ansvar
          </head>
          <p xml:id="i-KBG4FM9a2G9aHjwX1VkyMn">
            En alltmer fragmentiserad arbetsmarknad med inhyrd personal och
            långa kedjor av underentreprenader har lett till växande problem
            med skattefusk och svartjobb. Enligt Skatteverkets bedömningar
            är byggbranschen den bransch där svartjobb är allra mest utbrett,
            men också i städ- och flyttbranscherna är det vanligt förekommande.
          </p>
          <p xml:id="i-2Jf5tqN1Q5oM447DprydAw">
            Skatteverket och Ekobrottsmyndigheten upptäcker alltmer avancerade
            system för att dölja svartjobb och annat skattefiffel genom bluffakturor
            och många led av mellanhänder. De som utnyttjas som svart arbetskraft
            i den här sortens företag är inte sällan papperslösa eller gästarbetare
            från andra länder som har liten eller ingen kunskap om sina rättigheter.
            De arbetar helt utan det skydd kollektivavtal och lagstiftning
            ger dem i fråga om arbetstider, arbetsmiljö och så vidare. Förutom
            att åsamka staten stora förluster genom obetalda skatter och avgifter,
            skapar den här typen av företag alltså en parallell arbetsmarknad
            med villkor som är långt sämre än dem som lagar och avtal föreskriver.
            Det sätter press på löner och arbetsvillkor också på den legala
            arbetsmarknaden och sätter konkurrensen ur spel i hela branscher.
          </p>
          <p xml:id="i-4ZBLgjoKc9NTQMDMauamPy">
            En brist i dagens lagstiftning är att en huvudentreprenör inte
            kan hållas ansvarig för villkoren hos en underentreprenör, trots
            att denne kan göra stora vinster på att köpa en tjänst som uppenbart
            är för billig för att vara laglig. Ett aktuellt exempel är den
            hamburgerkedja som i SVT:s Uppdrag granskning avslöjades med att
            ha anlitat en städfirma som utnyttjade papperslösa för rena slavlöner.
            Cheferna för hamburgerkedjan slog ifrån sig och menade att de
            inte haft en aning om förhållandena hos städfirman. Ett annat
            är de lettiska arbetare som Byggnads upptäckte jobbade för 45
            kronor i timmen med rivningsarbeten i Årstaviken i Stockholm.
            Huvudentreprenören menade att han inte kunde hållas ansvarig för
            letternas villkor, eftersom han varit helt ovetande om dem.
          </p>
          <p xml:id="i-BARH3oyZmRfjVbcmQ4QyPJ">
            Seriösa företag som själva följer både lagar och avtal kan med
            andra ord tämligen riskfritt sätta i system att anlita kriminella
            svartfirmor, och tjäna in mellanskillnaden. Det är ett kryphål
            i lagen som måste täppas till.
          </p>
          <p xml:id="i-XKhDwy8ADx1qYbeD5MqiF7">
            Det är redan i dag fullt möjligt för exempelvis kommuner att
            anta en upphandlingspolicy som gör huvudentreprenören ansvarig
            för alla led i en entreprenad. Stockholms stad antog en sådan
            år 1997, kallad Stockholmsmodellen. Modellen gick i korthet ut
            på att huvudentreprenören vid bygg- och anläggningsarbeten i upphandlingsavtalet
            lovade att svart arbetskraft inte skulle användas i något led.
            Staden hade rätt att göra oanmälda kontroller på arbetsplatserna,
            och om brott mot avtalet då uppdagades skulle huvudentreprenören
            betala ett vite till staden. Huvudentreprenören fick genom denna
            modell ett eget intresse av att inte upphandla tjänster av oseriösa
            underentreprenörer.
          </p>
          <p xml:id="i-Gm7qqecd8WpvDUChAF2obY">
            Styrkan med Stockholmsmodellen var att den inte belastade Skatteverket,
            utan sköttes genom civilrättsliga avtal och kontroller av kommunen
            och till viss del de fackliga organisationerna. Samtidigt är det
            en uppenbar svaghet att den här typen av lokala policy dels ger
            olika villkor i olika delar av landet, dels att en ny politisk
            majoritet lätt kan ändra den vilket också skedde i Stockholm när
            den borgerliga majoriteten tog över år 2006. Det är dessutom långt
            ifrån enbart i samband med offentliga upphandlingar som problemet
            med oseriösa underentreprenörer uppstår.
          </p>
          <p xml:id="i-XDSgBD3RHsKSLEcbxgdy4">
            Därför behövs en nationell lagstiftning som reglerar huvudentreprenörernas
            ansvar för att skatter och sociala avgifter betalas in av de underentreprenörer
            de anlitar. En modell som har diskuterats är att införa ett entreprenadavdrag,
            det vill säga att huvudentreprenören betalar in skatter och avgifter
            också för underentreprenörens anställda i samband med fakturering.
            Det är en ansvarfördelning som redan gäller på exempelvis arbetsmiljöområdet,
            där huvudentreprenören vid ett bygg- eller anläggningsarbete samordnar
            åtgärder till skydd mot ohälsa och olycksfall på arbetsplatsen.
          </p>
          <p xml:id="i-16vnoGeowQ5rx56icQvxJN">
            En lagstiftning som gör huvudentreprenörer ansvariga för att
            de underentreprenörer de anlitar betalar skatter och arbetsgivaravgifter
            för sina anställda bör snarast utredas och genomföras.
          </p>
          <p xml:id="i-HhmFRC3VrXk8BUAZcJcZsi">
            Detta bör riksdagen begära.
          </p>
          <p xml:id="i-QeDDdFDcqEYEdBCujk9Mhd">
            Att se över all relevant lagstiftning i syfte att i högre grad
            knyta såväl arbetsrättsligt som annat juridiskt ansvar till arbetsplatsen
            snarare än till arbetsgivaren är överlag en angelägen uppgift
            för att täppa till de kryphål förändringarna av arbetsmarknaden
            medfört.
          </p>
          <p xml:id="i-8tFDDPH8wvf34HkRKntGRw">
            En utredning om de arbetsrättsliga lagarna och andra lagar som
            reglerar arbetsgivaransvaret bör tillsättas i syfte att tydliggöra
            spelreglerna på en alltmer fragmentiserad arbetsmarknad.
          </p>
          <p xml:id="i-3TAP3owcBTC7krT2mB5h52">
            Detta bör riksdagen begära.
          </p>
        </div>
        <div type="motSignatures">
          <list>
            <item xml:id="i-ANAj43Bq9kqvGA8j3FqrH1" who="i-RnWtNUQCpycyMXbuRLTXcR">
              Josefin Brink (v)
            </item>
            <item xml:id="i-X3SYEpZp2yDuYRjksa7f6U" who="i-Beux79YM43dDCxrVuBqfWw">
              Torbjörn Björlund (v)
            </item>
            <item xml:id="i-CL4tMwggGtYQSjFopFKsaV" who="i-mN8mVTBvBYjtHLNThWLo4">
              Kalle Larsson (v)
            </item>
            <item xml:id="i-9fkdEj6Sv2CqJXhvLJmcto" who="i-Sn3HArFcXWQDenVvrpFSQe">
              LiseLotte Olsson (v)
            </item>
          </list>
        </div>
      </div>
    </body>
  </text>
</TEI>
