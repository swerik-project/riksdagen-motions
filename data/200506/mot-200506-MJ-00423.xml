<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200506/mot_200506_MJ_423/mot_200506_MJ_423-0001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            2005/06 mnr: MJ423 pnr: kd916
          </p>
          <p>
            Motion till riksdagen 2005/06:MJ423
          </p>
          <p>
            av Holger Gustafsson m.fl. (kd, m, c)
          </p>
          <p>
            Skaraborg och svenskt jordbruk
          </p>
          <p>
            Förslag till riksdagsbeslut
          </p>
          <p>
            1. Riksdagen tillkännager för regeringen som sin mening vad i
            motionen anförs om att främja tillväxt på landsbygden genom att
            undanröja de konkurrensnackdelar som svenskt lantbruk, och därmed
            Skaraborg, belastas av. 2. Riksdagen tillkännager för regeringen
            som sin mening vad i motionen anförs om att ny jordbrukspolitik
            löpande skall prövas med konsekvensutredningar. 3. Riksdagen tillkännager
            för regeringen som sin mening vad i motionen anförs om att Skaraborgsområdet
            är lämpligt att utveckla som prognosområde för de samhällsekonomiska
            konsekvenserna av ny jordbrukspolitik.
          </p>
          <p>
            Politiskt perspektiv
          </p>
          <p>
            En satsning på jordbruk och livsmedelsproduktion i Sverige är
            vårt mål. Det är ett klart medborgarintresse att upprätthålla
            en hög nationell självförsörjningsgrad på livsmedel. Nationellt
            bör målsättningen vara att upprätthålla kulturlandskapet och att
            förse Sverige med kvalitetsmässigt högvärdiga livsmedel. Genom
            export av förädlade livsmedel producerade i Sverige stärker vi
            den ekonomiska tillväxten och vår arbetsmarknad. I ett globalt
            perspektiv är det långsiktigt nödvändigt att åkermarken i Sverige
            förblir intakt för livsmedelsproduktion samt tillkommande energigröda.
            Rapporter om det hotade grundvattnet i centrala Europa är alarmerande
            och måste tas på stort allvar. Därför är det nödvändigt att långsiktiga
            miljöaspekter vägs in i jordbrukspolitiken. En övergång till miljövänliga
            och mer ekologiska brukningsmetoder skall främjas. Detta kräver
            minst bibehållen åkerareal eftersom en minskad intensitet måste
            kompenseras med större areal.
          </p>
          <pb facs="riksdagen-motions-pdf/data/200506/mot_200506_MJ_423/mot_200506_MJ_423-0002.pdf"/>
          <p>
            2005/06:MJ423
          </p>
          <p>
            Regeringens politik är allt för kortsiktig
          </p>
          <p>
            Regeringens strävan att genom en snabb ensidig avreglering av
            europeiskt jordbruk kan komma att avhända «Sverige stora delar
            av livsmedelsproduktionen och leda till ett radikalt förändrat
            kulturlandskap i Norden. Det kan innebära konserverad mat i långa
            transporter från lågprisländer på våra bord. Med ensidig snabb
            avreglering och dålig konkurrensmöjlighet gentemot övriga EU-länder
            pressas svensk åkermark ut ur livsmedelsproduktionen. Att regeringen
            underlåtit att ta hem miljöstöd från EU under många år är oacceptabelt.
            Det har inneburit att svensk landsbygd förlorat mellan 500-600
            miljoner kr/år från EU. Jordbruket och dess förädlingsindustri
            har en central roll för sysselsättningen på landsbygden i Skaraborg.
            I Skaraborg är 11 9260 av den arbetsföra befolkningen sysselsatt
            med jord- och skogsbruk, men ytterligare 10 26, totalt 21 26,
            är både direkt och indirekt sysselsatta med jordbruks-, skogs-
            och livsmedelsindustrin. Vissa kommuner har ett än större beroende
            av näringen. I Götene är 53 96 och i Skara 45 96 av invånarna
            direkt och indirekt sysselsatta med jordbruks-, skogs- och livsmedelsindustrin.
            Skaraborg torde därför vara ett av de mest livsmedelsintensiva
            landskapen i Sverige. Med
          </p>
          <p>
            regeringens jordbrukspolitik kommer arbetslösheten att breda
            ut sig över västgötaslätten helt i onödan.
          </p>
          <p>
            Lika konkurrensvillkor
          </p>
          <p>
            EU:s gemensamma jordbrukspolitik visar tydligt på den betydelse
            övriga medlemsländer lägger vid egen livsmedelsproduktion. Idag
            försämrar orättvisa ensidiga pålagor från den socialdemokratiska
            regeringen svenska jordbrukares konkurrensmöjligheter. För att
            svenska jordbrukare skall kunna konkurrera på lika villkor med
            andra EU-länder är det av stor vikt att det skapas likartade villkor
            för svenska jordbrukare som för jordbrukare i övriga EU.
          </p>
          <p>
            Konsekvensanalyser för Sverige
          </p>
          <p>
            Jord- och skogsbruket är en viktig förutsättning för en levande
            landsbygd som idag ger oss tusentals arbetstillfällen i livsmedels-
            och skogsindustri och alla serviceföretag. För att få en helhetsbild
            av jordbrukets betydelse och utveckling bör konsekvens- och lönsamhetsanalyser
            genomföras löpande. Dessa bör = belysa jordbrukets betydelse =
            för sysselsättning, försörjningsberedskap, bevarandet av det öppna
            landskapet, boende och service på landsbygd etc. En analys bör
            sakligt kartlägga vilka förhållanden som råder gentemot omvärlden
            beträffande den svenska lantbrukarens ekonomiska konkurrenssituation
            i relation till lantbrukare i varje annat EU-
          </p>
          <pb facs="riksdagen-motions-pdf/data/200506/mot_200506_MJ_423/mot_200506_MJ_423-0003.pdf"/>
          <p>
            land. Regeringen bör snarast återkomma till riksdagen med en
            sådan konsekvensanalys för att användas som underlag för det fortsatt
            reformarbete.
          </p>
          <p>
            Skaraborgområdet är lämpligt att bli Sveriges analysområde
          </p>
          <p>
            För att snabbt och effektivt kunna utreda konsekvenserna av jordbrukspolitiska
            beslut borde Sverige arbeta med ett prognosområde för att testa
            av konsekvenserna. Skaraborgsområdet skulle vara ett mycket lämpligt
            område där de flesta landsbygdskaraktärer, utom ren fjällnatur,
            finns representerade. Skaraborgsområdet innehåller allt från intensivt
            slättjordbruk = till produktion i mindre skala nära skogs- och
            mellanbygder. Där finns också en god representation av skogs-,
            sjö- och bergsområden samt naturreservatens roll i kulturlandskapet.
            Skaraborgs livsmedelsproduktion utgör ca 10 96 av svenskt behov
            av baslivsmedel. I området finns de flesta förädlingsindustrier
            representerade som är direkt efterföljande till jordbrukets primärproduktion.
            Skara har en rad statliga institutioner för svenskt jordbruk och
            är ett centrum för jordbruksfrågor i det nya västsvenska länet
            Västra Götaland. Genom att applicera produktionsvolymer, lönsamheter,
            sysselsättningsgrad, produktivitet m.m. hämtade från den skaraborgska
            landsbygden i en beräkningsmodell skulle man snabbt kunna dra
            verklighetsgrundade konsekvensanalyser över hur svensk landsbygd
            påverkas av förändringar i de politiska systemen. Denna typ av
            analyser skulle sannolikt uppfylla krav på både snabbhet, kvalitet
            och till låga kostnader.
          </p>
          <p>
            Stockholm den 4 oktober 2005
          </p>
          <p>
            Holger Gustafsson (kd) Cecilia Widegren (m) Birgitta Carlsson
            (c)
          </p>
          <p>
            2005/06:MJ423
          </p>
        </div>
      </div>
    </body>
  </text>
</TEI>
