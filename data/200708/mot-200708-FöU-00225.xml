<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200708-FöU-00225">
  <teiHeader>
    <fileDesc>
      <titleStmt>
        <title>Forskning om elöverkänslighet</title>
        <author corresp="i-FrTJne8fam41FasSB9mLUA i-AZLUb1tb1XBKEbcvPVdCkZ">av Kerstin Engle och Helene Petersson i Stockaryd (s)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Forskning om elöverkänslighet</title>
          <idno type="rdwebb">GV02Fö225</idno>
          <rs type="number">Fö225</rs>
          <orgName type="comitteeAbbreviation">FöU</orgName>
          <ref type="dokument_url_text">http://data.riksdagen.se/dokument/GV02Fö225/text</ref>
          <ref type="dokument_url_html">http://data.riksdagen.se/dokument/GV02Fö225</ref>
          <ref type="dokumentstatus_url_xml">http://data.riksdagen.se/dokumentstatus/GV02Fö225</ref>
          <ref type="doc">http://data.riksdagen.se/fil/100EBD50-51C5-4102-B7E1-2007082919E2</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-FrTJne8fam41FasSB9mLUA</idno>
            <name>Kerstin Engle</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-AZLUb1tb1XBKEbcvPVdCkZ</idno>
            <name>Helene Petersson i Stockaryd</name>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-HrAABxcyBM7hakduWe4Sn3" type="signed"/>
        <correspContext corresp="i-HrAABxcyBM7hakduWe4Sn3">
          <note type="signatory" corresp="i-FrTJne8fam41FasSB9mLUA"/>
          <note type="signatory" corresp="i-AZLUb1tb1XBKEbcvPVdCkZ"/>
        </correspContext>
        <correspAction xml:id="i-9wTLnko798MPuhvNm4Ddi5" type="referral">
          <date when="2007-10-16"/>
        </correspAction>
        <correspAction xml:id="i-5wLhJYM8oVL85kSTTVnnG5" type="dismissal">
          <date when="2007-10-16"/>
        </correspAction>
        <correspAction xml:id="i-XnARwB3gWVe6vQmSdsSdUg" type="numbering">
          <date when="2007-10-04"/>
        </correspAction>
        <correspAction xml:id="i-Uct2pm7yK8KLAKs5FbbMud" type="submission">
          <date when="2007-10-03"/>
        </correspAction>
        <correspAction xml:id="i-LuQtpQ2XvzTfxTkQmTmrQY" type="transfer">
          <date when="2007-10-02"/>
        </correspAction>
        <correspAction xml:id="i-6crPKgVNPYVc9tknbio4X6" type="assigned"/>
        <correspContext corresp="i-6crPKgVNPYVc9tknbio4X6">
          <ref type="assignedTo">Försvarsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-QoinZ2cxtUdH1b23xyJQhf" type="motBody">
        <div xml:id="i-7GmbW9fvYMA7sgJ8ZEXBCk" type="motProposal" subtype="förslag">
          <head xml:id="i-5jZ1HY2HzmHU8r3DtbHY9a">
            Förslag till riksdagsbeslut
          </head>
          <list xml:id="i-EcxrCw1X4VPHMPbYgytcFm" style="ol">
            <item xml:id="i-V3Zm9aGGSTWVo2giJLBYVS">
              Riksdagen tillkännager för regeringen som sin mening vad som
              anförs i motionen om vikten av forskning om elöverkänslighet.
            </item>
            <item xml:id="i-HoibDUeEumKxSGbHMydRbW">
              Riksdagen tillkännager för regeringen som sin mening vad som
              anförs i motionen om behovet av sammanställning av fakta om ohälsa
              och strålning.
            </item>
          </list>
        </div>
        <div xml:id="i-2iKHVvThHH9JJiCzAhiGSa" type="motContent">
          <head xml:id="i-Jk1Zascvw3ar7yBETh1znQ" type="h1">
            Motivering
          </head>
          <p xml:id="i-HC7h6sKAhDwrKYHaZQ5CUJ">
            Runt 600 miljoner människor i världen använder mobiltelefon,
            och det blir fler och fler.
          </p>
          <p xml:id="i-KK5adb23kJ7YQXw8mQcwfU">
            Samtidigt är det många som är oroliga för att använda mobiltelefon.
            Är det farligt eller inte farligt?
          </p>
          <p xml:id="i-ETnQCMVJXeLVmaan5avDmF">
            Det borde vara naturligt att ta människors oro på allvar. Tekniken
            utvecklas nu så snabbt att riskanalyser för hälsa och miljö inte
            hinner hålla jämn takt med den tekniska utvecklingen.
          </p>
          <p xml:id="i-WmiGfM4ky4Mit9askZfVSG">
            Den brittiska regeringen avrådde redan år 2000 barn från att
            använda mobiltelefoner och rekommenderade varningstext på telefonerna.
            2005 konstaterar det engelska strålskyddsinstitutet åter att mobiltelefoner
            kan vara farliga för barn.
          </p>
          <p xml:id="i-KEi9f6yHnsDoiR9mEvvKdc">
            I den ansedda amerikanska tidskriften Nature publicerades i december
            2004 en artikel med rubriken Mobiltelefonstrålning skadar laboratorie-DNA.
            Artikeln handlar om de allra senaste rönen på området resultaten
            av den EU-finansierade s.k. Reflexstudien som genomförts under
            fyra år av 12 forskarlag i 7 olika länder i Europa.
          </p>
          <p xml:id="i-HwuzrfskiBDFaY1XcfVWi5">
            Ledaren för studien, professor Franz Adlkofer från Verum Foundation
            i München, citeras i artikeln och han säger bl.a. att vi har hittat
            en mekanism som kan förorsaka kronisk sjukdom och att det är ingen
            tvekan om att strålning från mobiltelefoner orsakar skador på
            DNA under vissa omständigheter.
          </p>
          <p xml:id="i-LW6o4F6ZChhuQQ3oG3EdLe">
            En av forskarna i studien säger att i 40 års tid har man trott
            att de elektromagnetiska fälten från mobiltelefoner är för svaga
            för att kunna förändra arvsmassan. Men resultaten visar nu motsatsen.
          </p>
          <p xml:id="i-RnLSsNbgCqQkaozUuhgLqE">
            En forskargrupp i Lund har visat att mobilstrålningen även perforerar
            blod- och hjärnbarriären samt ger skador och celldöd hos hjärnans
            nervceller även om långtidspåverkan ännu är oklar.
          </p>
          <p xml:id="i-L3nNycTHxRyZqAXTEsKyRX">
            Professor Lennart Hadell i Örebro har visat på ökad risk för
            hörselnervstumör.
          </p>
          <p xml:id="i-65aqq6utZtkhHGD2a7fXcL">
            Vid en vetenskaplig konferens i Italien har nu 31 forskare höjt
            en varnande röst bl.a. avseende mobiltelefoni och barncancer,
            den s.k. Beneventoreresolutionen, från september 2006.
          </p>
          <p xml:id="i-Makbu4cbtSfZRDbmMTiyth">
            WHO har uppmanat alla länder att satsa på forskningsprogram om
            hur de elektromagnetiska fälten påverkar hälsan. Vetenskapsrådets
            experter förordar dock ingen sådan forskning. Inte heller Forskningsrådet
            för arbetsliv prioriterar denna forskning.
          </p>
          <p xml:id="i-FUZsMTNCQSjmfUUqi98AvP">
            Fortfarande är forskarna oeniga om vilka effekter de kemiska
            föroreningarna i bl.a. kontorsmiljöer och de elektromagnetiska
            fälten har på människokroppen.
          </p>
          <p xml:id="i-CQYNaoxL3QWQ4dgE2XxEq2">
            Klart är dock att en stor grupp människor har utvecklat allvarliga
            besvär. Mycket talar för att överkänslighetsreaktioner i bl.a.
            IT-miljö, t.ex. elöverkänslighet, orsakas av en rad samverkande
            faktorer där kemiska och fysikaliska faktorer tillsammans med
            människans individuella toleransnivå spelar en avgörande roll.
            Det råder ingen tvekan om att elöverkänslighet är ett verkligt
            sjukdomstillstånd och därför måste tas på stort allvar.
          </p>
          <p xml:id="i-T68aFHKQk3ioZYCzEAkwGR">
            Fenomenet elöverkänslighet har nu funnits i över 20 år. Trots
            detta har forskningen inte kunnat ge säkra förklaringar till vad
            som orsakar problemen. Oavsett vilka förklaringar som kan komma
            att ges kvarstår faktum för dem som drabbas av elöverkänslighet
            är det ett reellt problem. I Socialstyrelsens miljöhälsorapport
            2001 uppskattas antalet elkänsliga personer i Sverige till ca
            200 000.
          </p>
          <p xml:id="i-6RGX1uvUvhXAUoCwQDzvRF">
            Sjukdomsbilden varierar, men bland vanligt förekommande symtom
            som brukar uppges återfinns trötthet, huvudvärk, hudutslag, stickningar,
            värmekänsla och minnesproblem. Resultaten av undersökningar som
            gjorts pekar också på att det hos en förhållandevis stor grupp
            av befolkningen finns en oro för att elektriska eller magnetiska
            fält orsakar ohälsa. Det finns ett stort behov av ytterligare
            forskning som utgår från de drabbades behov.
          </p>
          <p xml:id="i-5VdtYSZkJh5YK1qYMkoof9">
            Idag finns goda exempel på att organisationer, fackförbund, offentliga
            och privata arbetsgivare tar problemet med elöverkänslighet på
            allvar. I de fall elöverkänsligheten respekteras och tas på allvar
            får också de drabbade stöd och hjälp. Fortfarande finns dock alldeles
            för många exempel på när stödet inte fungerar eller helt uteblir.
          </p>
          <p xml:id="i-ChHiogUZADGYmoZquxx3hM">
            År 2002 lade svenska och finska forskare fram nya forskningsresultat
            som ytterligare förstärker bilden att elöverkänslighet måste tas
            på allvar. Vad denna forskning visar är att elöverkänsliga får
            en allvarlig förändring i blodbilden efter exponering från starka
            elektromagnetiska fält.
          </p>
          <p xml:id="i-Ui7XTMaK4cRuXzkhukxMRh">
            Det finns stor anledning att anamma flera försiktighetsåtgärder
            med tanke på dessa och övriga varningssignaler som bl.a. pekar
            på strålningsriskerna från kraftledningar samt osäkerhet om mobiltelefonanvändningens
            långsiktiga inverkan på hälsan.
          </p>
          <p xml:id="i-Ao34bGRtLo6Li8boq5oHFb">
            Strålning från 3 G-master ligger långt under de värden som EU
            lagt fast som övre tillåten gräns. Denna svaga strålning har hittills
            ansetts som ofarlig. I oktober 2003 publicerades en studie från
            Nederländerna om att strålning från 3 G-master gett symptom av
            huvudvärk och yrsel. Svenska experter anser resultatet som oroande
            även om studien inte visar på permanenta skador på hälsan.
          </p>
          <p xml:id="i-MNzeg8YW53ZXJFcGHwXCgF">
            I februari 2007 antog det belgiska parlamentet en ny lag som
            innebär en kraftig sänkning av tillåten strålning från trådlös
            kommunikation. Den nya lagen föreskriver att den sammanlagda strålningen
            från olika källor i frekvensbandet 0,1 till 300 GHz inte får överstiga
            3 V/m (volt per meter).
          </p>
          <p xml:id="i-F7yKad5NGdBNf5ZQPrRd1k">
            Syftet med lagen är att begränsa möjliga effekter på hälsan av
            mobilantenner. Lagen är ett resultat av klagomål från invånare
            i Bryssel om sömnrubbningar efter installationen av mobilantenner
            i närheten. I Sverige samt flera andra europeiska länder är gränsvärdet
            mellan 41 och 61 V/m beroende på frekvens.
          </p>
          <p xml:id="i-HGBMYNfB6xFHXjmgsYPKVQ">
            Sveriges gränsvärde skyddar enbart mot omedelbara effekter och
            ger inget skydd mot effekter av långvarig exponering. Det är därför
            inte accepterat av en rad andra länder, däribland Italien, Schweiz
            och Ryssland.
          </p>
          <p xml:id="i-2YtJMoRJneYSWLohAJ65FT">
            Vuxna ska fatta sig kort och ha handsfree medan små barn inte
            alls bör prata i mobiltelefon för man vet aldrig. Det är Strålskyddsinstitutets
            nya råd 2006. Samtidigt visar nya forskningsrön tydliga samband
            mellan mobiltelefoni och cancer. Myndigheterna har tidigare legat
            lågt i diskussionen om strålningen från mobiltelefoner är skadlig
            eller inte. Men sedan ett par månader manar SSI till försiktighet,
            framför allt bland barn och ungdomar.
          </p>
          <p xml:id="i-J4t5Nmj9mL1EaZLygjqVvy">
            Redan för flera år sedan gick SSI:s motsvarigheter i andra länder
            ut med liknande uppmaningar. Företrädare för myndigheten har uttalat:
            Vi gjorde inte den riskbedömningen tidigare, men anser att det
            idag har kommit fram skäl som är starka nog för att vi ska mana
            till försiktighet.
          </p>
          <p xml:id="i-QLs5usxcrn8zkrS1DjdGnE">
            I juni 2005 beslutade den socialdemokratiska regeringen att Post-
            och telestyrelsen ska göra det möjligt för allmänheten att via
            myndighetens webbplats ta del av uppgifter om basstationssändare
            för allmänt tillgänglig mobiltelefoni i myndighetens frekvens-
            och tillståndsregister.
          </p>
          <p xml:id="i-PXZZSFCWHKJDsitPjCRyT3">
            Det är uppenbart att allt fler studier visar på uppenbara risker
            med mobiltelefoni. Det är dags att ta initiativ till en sammanställning
            över det aktuella kunskapsläget för eventuella ställningstaganden
            kring gränsvärden. Samtidigt kan vikten av fortsatt forskning
            inte nog betonas.
          </p>
          <p xml:id="i-87hcA5sfaybKiY1cWFMdRm">
            Den av myndigheter idag tillämpade s.k. försiktighetsprincipen
            är ett viktigt bevis för att vi i fortsättningen måste använda
            oss av ett mer långsiktigt hållbart tänkande. Det är ett förhållningssätt
            där eventuella kortsiktiga vinster får stå tillbaka för de vinster
            vi kan göra i det långsiktigt hållbara perspektivet.
          </p>
          <p xml:id="i-CbJGXwWuxzAXv6GDBEiarq">
            Lika uppenbart som behovet av att elöverkänsliga ej särbehandlas
            utifrån den nationella handlingsplanen för handikappolitiken och
            FN:s standardregler, står det klart att det behövs mer forskning
            om hälsoeffekterna av elektromagnetiska fält. Mellan dessa två
            åtgärder bör det heller inte råda någon betydande motsättning.
          </p>
        </div>
        <div xml:id="i-RJetidvWBkKH9DeJLRvD3G" type="motSignatures">
          <list xml:id="i-BLLcf8MMV5mn2iyxNaub1R">
            <item xml:id="i-BTSCypqCqxABg1Wsh8fCE" who="i-FrTJne8fam41FasSB9mLUA">
              Kerstin Engle (s)
            </item>
            <item xml:id="i-TRgVPXiWCzocpNTzikUXoy" who="i-AZLUb1tb1XBKEbcvPVdCkZ">
              Helene Petersson i Stockaryd (s)
            </item>
          </list>
        </div>
      </div>
    </body>
  </text>
</TEI>
