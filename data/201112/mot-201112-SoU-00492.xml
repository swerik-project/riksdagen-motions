<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201112-SoU-00492">
  <teiHeader>
    <fileDesc>
      <titleStmt>
        <title>Apoteket</title>
        <author corresp="i-du5LHNwBWrCH1am94GCk1">av Eva Olofsson m.fl. (V)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Apoteket</title>
          <idno type="rdwebb">GZ02So492</idno>
          <rs type="number">So492</rs>
          <orgName type="comitteeAbbreviation">SoU</orgName>
          <ref type="dokument_url_text">http://data.riksdagen.se/dokument/GZ02So492/text</ref>
          <ref type="dokument_url_html">http://data.riksdagen.se/dokument/GZ02So492</ref>
          <ref type="dokumentstatus_url_xml">http://data.riksdagen.se/dokumentstatus/GZ02So492</ref>
          <ref type="doc">http://data.riksdagen.se/fil/2BA4B1CD-A2D4-4A01-9C1D-E0AE74BBA4AA</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-CpDe8Ez4j6HcFbBfHMRKAE</idno>
            <name>Bengt Berg</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-B4hV7rgBZqLtXzSvZhQHbo</idno>
            <name>Mia Sydow Mölleby</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-548HUVvKe8n48M3pQmFeUC</idno>
            <name>Amineh Kakabaveh</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-6MWLY5JdykMGLLUo96skfp</idno>
            <name>Lena Olsson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-JxxHuvwXWsJTZYTnBZLHj</idno>
            <name>Marianne Berg</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-du5LHNwBWrCH1am94GCk1</idno>
            <name>Eva Olofsson</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-Kx4Wok33g2PodVeQT2LigN" type="signed"/>
        <correspContext corresp="i-Kx4Wok33g2PodVeQT2LigN">
          <note type="signatory" corresp="i-CpDe8Ez4j6HcFbBfHMRKAE"/>
          <note type="signatory" corresp="i-B4hV7rgBZqLtXzSvZhQHbo"/>
          <note type="signatory" corresp="i-548HUVvKe8n48M3pQmFeUC"/>
          <note type="signatory" corresp="i-6MWLY5JdykMGLLUo96skfp"/>
          <note type="signatory" corresp="i-JxxHuvwXWsJTZYTnBZLHj"/>
          <note type="signatory" corresp="i-du5LHNwBWrCH1am94GCk1"/>
        </correspContext>
        <correspAction type="numbering" xml:id="i-FMKPTu1DEUBhj5L8XaEkZp">
          <date when="2011-10-10"/>
        </correspAction>
        <correspAction type="submission" xml:id="i-Xkz1FLCQza5KoXWMjGKYxf">
          <date when="2011-10-05"/>
        </correspAction>
        <correspAction type="transfer" xml:id="i-VYhM3hCRfdof7342uMKHfw">
          <date when="2011-10-01"/>
        </correspAction>
        <correspAction type="assigned" xml:id="i-MLBSCSghKYr6AUSYhuMeiN"/>
        <correspContext corresp="i-MLBSCSghKYr6AUSYhuMeiN">
          <ref type="assignedTo">Socialutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader"/>
      <div type="motBody">
        <div type="TOC" xml:id="i-FrST9DUtydpoi57v2ePvWq">
          <head xml:id="i-2tfvUGXEU1E5oo95DxWeUM">
            1 Innehållsförteckning
          </head>
          <list>
            <item>
              2 Förslag till riksdagsbeslut 2
            </item>
            <item>
              3 Inledning 2
            </item>
            <item>
              4 Apoteket AB 3
            </item>
            <item>
              4.1 Apotekets kunder 3
            </item>
            <item>
              4.1.1 Nationellt register 4
            </item>
            <item>
              4.1.2 Kreditprövning 5
            </item>
            <item>
              4.1.3 Apoteksverksamhet i glesbygden 5
            </item>
            <item>
              4.2 Apotekets personal 5
            </item>
            <item>
              5 Receptfria läkemedel i handeln 6
            </item>
            <item>
              5.1 Fel- och överdosering av läkemedel 6
            </item>
            <item>
              5.2 Tillstånd 7
            </item>
          </list>
        </div>
        <div type="motProposal" subtype="förslag">
          <head xml:id="i-WMNGpjJ33p7yNqxcyj3kdk">
            2 Förslag till riksdagsbeslut
          </head>
          <list style="ol">
            <item xml:id="i-KPpD7FfXrNDAz5eCqaCLqU">
              Riksdagen tillkännager för regeringen som sin mening vad som
              anförs i motionen om att behålla och utveckla den del av apoteksrörelsen
              som finns kvar i statlig ägo.
            </item>
            <item xml:id="i-DPV4reU9Ddkap3bNXrQCd4">
              Riksdagen tillkännager för regeringen som sin mening vad som
              anförs i motionen om att det statligt ägda apoteket bör få ett
              särskilt uppdrag att ta fram en öppen och objektiv läkemedelsinformation
              med patientsäkerheten i fokus.
            </item>
            <item xml:id="i-Cay3CqaGNjkpLH1Z2vCSVk">
              Riksdagen tillkännager för regeringen som sin mening vad som
              anförs i motionen om att regeringen bör inleda en dialog med apoteksmarknadens
              aktörer för att förbättra för konsumenterna.
            </item>
            <item xml:id="i-VtromQEBvkJVaeWug7XQZh">
              Riksdagen tillkännager för regeringen som sin mening vad som
              anförs i motionen om att ett nationellt register över lagerhållna
              produkter bör upprättas.
            </item>
            <item xml:id="i-GPNcPSoYHSzmyUFQu5yjBh">
              Riksdagen tillkännager för regeringen som sin mening vad som
              anförs i motionen om att regeringen bör se över kreditprövningsvillkoren
              för läkemedel.
            </item>
            <item xml:id="i-BMdT7iv5ohdV9nM6JYGYwL">
              Riksdagen tillkännager för regeringen som sin mening vad som
              anförs i motionen om att möjligheten att införa ett gemensamt
              kreditsystem för alla landets apotek bör ses över.
            </item>
            <item xml:id="i-VN18CNTKZLzsvw3ktvg19U">
              Riksdagen tillkännager för regeringen som sin mening vad som
              anförs i motionen om att regeringen bör återkomma med förslag
              på hur glesbygden ska garanteras tillgång till apoteksverksamhet
              med kompetent personal även efter 2013.
            </item>
            <item xml:id="i-B1SXUHUPtM97dGGUMq1Wj">
              Riksdagen tillkännager för regeringen som sin mening vad som
              anförs i motionen om att en nationell kompetensplattform för apotekspersonalen
              bör upprättas.
            </item>
            <item xml:id="i-SwgTePgqSGrNftRQtwdcR6">
              Riksdagen tillkännager för regeringen som sin mening vad som
              anförs i motionen om att listan över läkemedel som får säljas
              i butik bör ses över och utvärderas ur ett patientsäkerhetsperspektiv.
            </item>
            <item xml:id="i-Kc4g5heajhCrPBGerub2v7">
              Riksdagen tillkännager för regeringen som sin mening vad som
              anförs i motionen om att mindre läkemedelsförpackningar bör införas.
            </item>
            <item xml:id="i-JXLjLkWG2XdnZug4Di4yLK">
              Riksdagen tillkännager för regeringen som sin mening vad som
              anförs i motionen om att det bör införas krav på ett bassortiment
              av läkemedel.
            </item>
            <item xml:id="i-HdzrSWmXvgx64dR7zhpGBH">
              Riksdagen tillkännager för regeringen som sin mening vad som
              anförs i motionen om att det bör gälla tillståndplikt för försäljningen
              av läkemedel i detaljhandeln.
            </item>
          </list>
        </div>
        <div type="motContent">
          <head type="h1" xml:id="i-7fYCSs3wNkXoTrsBneVn2K">
            3 Inledning
          </head>
          <p xml:id="i-Vk2rp2X7fpGN28v416fs3A">
            Den svenska läkemedelspolitiken borde utgå från att alla människor
            som vistas i Sverige ska ha rätt till den medicin de behöver och
            information om hur medicinen ska användas på rätt sätt. Detta
            ska vara oberoende av inkomst eller var i landet man bor. Tillgänglighet
            handlar om så mycket mer än antalet apotek per invånare. Möjligheten
            att få tag på de läkemedel man behöver ska aldrig styras av vilket
            landsting man bor i, vilken apoteksägare man har närmast eller
            om varan lagerhålls just där. Alla ska ha rätt till en säker och
            trygg läkemedelsanvändning genom opartisk och högkvalitativ medicinsk
            rådgivning av kompetent personal, oavsett om det gäller förskrivna
            eller receptfria läkemedel.
          </p>
          <p xml:id="i-SDcWbeWv5jyy3eM6d1rJmx">
            De förändringar som den borgerliga regeringen genomfört inom
            det svenska apotekssystemet de senaste åren är rent ideologiska
            och bygger på den felaktiga utgångspunkten att läkemedel i huvudsak
            är en detaljhandelsfråga och inte en del av en väl fungerande
            hälso- och sjukvård. Apoteket AB:s ensamrätt på försäljning av
            läkemedel har försvunnit, över 600 av 900 apotek har sålts ut
            och en mängd privata aktörer har dykt upp på den svenska apoteksmarknaden.
          </p>
          <head type="h1" xml:id="i-7ZxHYEdAGEuCvvGnYGhUXv">
            4 Apoteket AB
          </head>
          <p xml:id="i-DjPgVV1HBNNTgLEX33oW14">
            Vänsterpartiet sa nej till avregleringen av Apoteket. Detta eftersom
            den innebar att man av marknadsideologiska skäl slog sönder ett
            välfungerade system med internationellt sett hög kostnadseffektivitet,
            säkerhet och kundnöjdhet. Det finns en anledning till varför staten
            ska äga företag, nämligen för att använda dem till samhällsnytta
            och för befolkningens behov. Staten bör därför även fortsättningsvis
            behålla och utveckla det som i dag finns kvar i statlig ägo av
            apoteket. Detta bör riksdagen som sin mening ge regeringen till
            känna.
          </p>
          <p xml:id="i-Pb6jkBy5x5HkVo2Q4bCevA">
            Problemen med felaktig läkemedelsanvändning och läkemedelsskador
            är stora. Enligt Socialdepartementet uppskattas att mellan 6 och
            16 % av alla sjukhusinläggningar är orsakade av läkemedelsrelaterade
            problem och att nästan 3 000 personer årligen dör på grund av
            felaktig läkemedelsanvändning. Insatserna mot överförskrivning
            och felaktig förskrivning måste öka väsentligt, och här kan apoteken
            i samspel med sjukvården spela en viktig roll. För att minska
            den läkemedelsrelaterade sjukligheten är det viktigt att apoteken
            även i fortsättningen har möjlighet att ge patienterna fullständigt
            producentobunden information och rådgivning.
          </p>
          <p xml:id="i-UVAzn1kDKx6SNVVNakuFac">
            Att medicinsk rådgivning ska stå fri från vinstintressen var
            något som apotekets kunder självklart förutsatte före utförsäljningen
            och det vill vi att de ska kunna även fortsättningsvis. Med anledning
            av detta bör det statliga apoteket ges ett särskilt uppdrag att
            ta fram och erbjuda en öppen och objektiv läkemedelsinformation
            med patientsäkerheten i fokus. Detta bör riksdagen som sin mening
            ge regeringen till känna.
          </p>
          <head type="h2" xml:id="i-T5CLZj3jeMd1FQ4zynvTn7">
            4.1 Apotekets kunder
          </head>
          <p xml:id="i-FbychKgkqiQH6nGJgJiKE2">
            Det är ytterst viktigt att konsumenterna har högt förtroende
            för apoteket och känner sig trygga när de handlar läkemedel. Konsumentverket
            fick i uppdrag av regeringen att följa och analysera vilka konsekvenserna
            blev för apoteksmarknaden med omregleringen. Deras slutredovisning
            visar att konsumenternas känsla av trygghet när det gäller apoteksmarknaden
            generellt har försämrats efter omregleringen. Andelarna som instämmer
            i påståenden om förtroende och trygghet är signifikant lägre 2011
            än motsvarande andel vid 2008 års undersökning.
          </p>
          <p xml:id="i-68yqpmvzQgUTYCpBczso4L">
            Apotekskunderna upplever flera försämringar på apoteksmarknaden
            efter omregleringen, och försämringarna har skett inom de områden
            som konsumenterna tycker är allra viktigast. Antalet konsumenter
            som ger apoteken ett positivt betyg har sjunkit från 95 % före
            omregleringen till 77 %. Konsumenter som uppger att de får vänta
            mer än 24 timmar för att få läkemedel de har fått på recept har
            ökat från 4 % till 11 %. Dessutom har konsumenterna fått lägre
            tilltro till både den information apoteken ger inför köp av läkemedel
            och apotekspersonalens kunnande. Konsumenternas syn på apotekslokalerna
            överlag har också blivit mer negativ.
          </p>
          <p xml:id="i-6mEcp5rasobe3hAdx2JY9w">
            Konsumentverket rekommenderar regeringen att inleda en dialog
            med apoteksmarknadens aktörer för att få till nödvändiga förbättringar
            för konsumenterna. De anser att dialogen bör innefatta förbättrad
            tillgänglighet till personal med farmaceutisk kompetens, förköpsinformation
            och rådgivning inför köp av läkemedel samt tillgänglighet i och
            i anslutning till apotekslokalerna. Förslaget är bra och därför
            bör regeringen snarast inleda en sådan dialog. Detta bör riksdagen
            som sin mening ge regeringen till känna.
          </p>
          <head type="h3" xml:id="i-QApW8vdYhq1AFKQuqCsBbg">
            4.1.1 Nationellt register
          </head>
          <p xml:id="i-9ZimM2zT3ZjcfUzU67LPnL">
            Det har blivit allt vanligare att apotekets kunder får beskedet
            att det läkemedel som de ska hämta ut inte finns i lager, detta
            trots att det i dag finns fler apotek och fler försäljningsställen
            än tidigare. Den största orsaken till detta är att apoteken har
            mindre varulager. Att det ställer till stora problem för många
            människor är en självklarhet. Vid socialutskottets hearing om
            apoteksmarknaden vittnade patient- och pensionärsorganisationer
            om hur deras medlemmar har drabbats hårt av denna försämrade tillgänglighet.
          </p>
          <p xml:id="i-WkAUJoi1Jsg8dgd5mSR4fQ">
            Apotekets skyldigheter gentemot kunden regleras i dag bl.a. av
            en förordning som säger att kunden ska få sitt läkemedel inom
            24 timmar efter att det efterfrågas. Undersökningar gjorda i början
            av 2011 visar att inget av de sju största apoteksföretagen klarar
            24-timmarsregeln vid alla tillfällen.
          </p>
          <p xml:id="i-R2JtA96v42jgPNeWmGjzxD">
            När Apoteket AB drev samtliga apotek var det enkelt att ta fram
            information om vilket apotek som hade varan inne och hänvisa patienten
            dit. Efter avregleringen försvann den servicen eftersom apoteken
            av konkurrensskäl inte har tillgång till information om varandras
            lagerhållning.
          </p>
          <p xml:id="i-4SE8AKiC5uvJYkPei7G98B">
            Det är oacceptabelt att patienter inte får tag på sin medicin
            på grund av konkurrens mellan olika apoteksföretag. Vi föreslår
            därför, i likhet med Farmaciförbundet, att ett nationellt sekretesskyddat
            register upprättas över lagerhållna läkemedel på olika apotek.
            Med hjälp av ett sådant register kan apotekspersonalen snabbt
            se var medicinen finns och hänvisa kunden dit. Detta bör riksdagen
            som sin mening ge regeringen till känna.
          </p>
          <head type="h3" xml:id="i-NmYgQz8FmM5TuQcY7Tq9Yc">
            4.1.2 Kreditprövning
          </head>
          <p xml:id="i-UABtpz2HBudi6prvF7RV9c">
            Ingen ska behöva avstå från läkemedel man behöver för att man
            inte har råd. För några år sedan var det ca 80 000 personer i
            Sverige som inte hade möjlighet att ta ut sina läkemedel och mörkertalet
            kan vara stort. Vänsterpartiet ser läkemedel som en del av hälso-
            och sjukvården och därmed också en rättighet. Därför bör regeringen
            se över kreditprövningsvillkoren för läkemedel så att ingen ska
            behöva avstå från sina mediciner av ekonomiska skäl. Detta bör
            riksdagen som sin mening ge regeringen till känna.
          </p>
          <p xml:id="i-Tkw2kwoGfApv95iYzDpDUx">
            I dag har varje företag på apoteksmarknaden ett eget kreditsystem.
            Detta innebär att läkemedelskonsumenten måste gå igenom en ny
            kreditprövning vid inköp hos olika apotekskedjor. Detta ställer
            till stora problem för många människor, inte minst för många äldre
            med låg pension och stort läkemedelsbehov. För att underlätta
            för kunden att få sin medicin så snabbt som möjligt bör möjligheten
            att införa ett gemensamt kreditsystem för alla landets apotek
            ses över. Detta bör riksdagen som sin mening ge regeringen till
            känna.
          </p>
          <head type="h3" xml:id="i-E1agcxMZbNqQiQZpFzped1">
            4.1.3 Apoteksverksamhet i glesbygden
          </head>
          <p xml:id="i-DuVyocAAGZwqtQwV6Hny1S">
            Tidigare hade Apoteket AB ett rikstäckande ansvar men det försvann
            i och med avregleringen. När det gäller icke-vinstskapande apoteksverksamhet
            i glesbygden har regeringen löst det högst tillfälligt genom att
            ge Apoteket AB ett temporärt samhällsåtagande vad gäller apoteksombuden
            samt tillfälliga civilrättsliga avtalsvillkor med privata apoteksköpare
            vad gäller s.k. glesbygdsapotek. Apoteksombuden och avtalen gäller
            fram till 2013, och vad som händer därefter är fortfarande mycket
            oklart.
          </p>
          <p xml:id="i-GHoMs1rMeHp4V5hwkUwqpB">
            Apoteken och apoteksombuden på små orter spelar en mycket viktig
            roll för tillgängligheten av läkemedel i hela landet. Avreglering
            har inneburit att servicen i glesbygd har försämrats. Det är hög
            tid för regeringen att återkomma med förslag på hur glesbygden
            även efter 2013 ska garanteras tillgång till apoteksverksamhet
            med kompetent personal. Detta bör riksdagen som sin mening ge
            regeringen till känna.
          </p>
          <head type="h2" xml:id="i-3P41dGQ26J68v4LRheD9uY">
            4.2 Apotekets personal
          </head>
          <p xml:id="i-RrAvSWq15DZFn9s46AG1LS">
            Arbetsmiljön på apoteken har blivit sämre efter omregleringen
            av marknaden. Farmaciförbundets Arbetsmiljöbarometer 2011 visar
            att över hälften av apotekspersonalen upplever att deras arbetsmiljö
            har försämrats. Hela 28 % instämmer helt i påståendet att de är
            oroliga för att inte orka med sitt jobb i framtiden, och bland
            den majoritet som uppger att de lider av hälsorelaterade besvär
            uppger så många som 84 % att de tror att det beror på den egna
            arbetssituationen.
          </p>
          <p xml:id="i-4q6HdnuJiY681nqUk3K2a6">
            Bristerna i arbetsmiljön drabbar inte bara dem som arbetar på
            apotek, de riskerar också att gå ut över konsumenterna. Bland
            dem som arbetar med att ge råd om läkemedel anger hela 57 % att
            de inte har tid att ge bra rådgivning, och över 20 % känner oro
            för att recepthanteringen inte gjorts korrekt. Bland de legitimerade
            receptarierna, som är den största yrkesgruppen med särskilt ansvar
            för just recept, instämmer drygt 12 % helt i påståendet att de
            känner oro för detta. Många apoteksanställda vittnar om att det
            inte längre finns tid till att läsa in informationen om nya läkemedel.
            Eftersom personalens kompetens är läkemedelskonsumenternas trygghet
            bör det inrättas en nationell kompetensplattform så att apotekspersonalen
            kan hålla sig à jour inom läkemedelsområdet, med t.ex. Läkemedelsverket,
            ASAB, som huvudman. Detta bör riksdagen som sin mening ge regeringen
            till känna.
          </p>
          <head type="h1" xml:id="i-5B8sNdYztFvNys3eZzoBL9">
            5 Receptfria läkemedel i handeln
          </head>
          <p xml:id="i-HxJJK2iEFbuPNk4rsFYTWp">
            Det är viktigt att komma ihåg att läkemedel inte är vilken vara
            som helst utan är en del av hälso- och sjukvården. 2009 togs apotekets
            detaljhandelsmonopol bort och marknaden öppnades upp för privata
            företag som utifrån sina vinstintressen började påverka vår läkemedelsanvändning.
            Vänsterpartiet stödde inte förslaget när det behandlades i riksdagen
            och vi anser fortfarande att läkemedel i första hand ska säljas
            på apotek.
          </p>
          <p xml:id="i-HnNV36FM97HUqRrznE3S2b">
            Ett tungt skäl för detta är att det på apotek finns utbildad
            och kunnig personal som kan ge rådgivning. Apotekspersonalen har
            även möjlighet att reagera när en person verkar överkonsumera
            ett läkemedel och informera om risker och ge råd om alternativ.
            Denna möjlighet till stöd saknas helt i dagligvaruhandeln.
          </p>
          <p xml:id="i-7ncdaAGwRJqbQk64yk1R2M">
            Bristen på kunnig personal riskerar inte bara att öka missbruket
            av läkemedel, utan innebär även risker i form av felaktig dosering
            och farliga läkemedelskombinationer. På apoteken finns farmaceuter
            som man kan ställa frågor till om man inte förstår anvisningarna
            eller diskutera med om vilka andra mediciner man använder. Personalen
            som säljer läkemedel i dagligvaruhandeln har i regel inte den
            kompetensen. Men problemet gäller inte bara avsaknaden av korrekt
            rådgivning, risken är även stor för direkt felaktig rådgivning.
            I arbetet som serviceinriktad försäljare ingår det både att försöka
            svara på frågor från kunden och att försöka öka försäljningen.
            Detta skapar uppenbara hälsorisker.
          </p>
          <head type="h2" xml:id="i-8CFJGUfRKxSQGYMRJEUQu9">
            5.1 Fel- och överdosering av läkemedel
          </head>
          <p xml:id="i-VXmspDnAEwpVBxPi4oyB8M">
            När tillgängligheten av läkemedel ökar, ökar även läkemedelskonsumtionen.
            En befolkningsstudie gjord av Statens folkhälsoinstitut visar
            att 1,1 % eller 65 000 personer mellan 16 och 64 år har problem
            med missbruk av läkemedel i Sverige i dag. I den missbruksutredning
            som kom i våras slås det fast att antalet patienter med vård under
            diagnos skadligt bruk/beroende beräknas till 13 000 unika patienter
            per år i hela riket.
          </p>
          <p xml:id="i-XFooq6Me5SMNivzSKDksRB">
            Missbruk av receptfria läkemedel är vanligt förekommande bland
            både ungdomar och äldre. Inte minst är det flickor och kvinnor
            som hamnar i sådant missbruk, och de läkemedel som i första hand
            missbrukas är smärtstillande preparat.
          </p>
          <p xml:id="i-57TwkNmHSLKF9cFtQpSuJk">
            Med läkemedel i dagligvaruhandeln har exponeringen av läkemedel
            ökat. Näringsidkarna har naturligtvis som mål att maximera vinsten
            och använder de medel de får för att öka försäljningen. Läkemedelsreklamens
            syfte är att få människor att konsumera mer läkemedel, något som
            står i direkt konflikt med folkhälsan.
          </p>
          <p xml:id="i-PGxdMP7dXUTbyyVWTe996C">
            Att det finns en åldersgräns på 18 år i butikerna är bra men
            vi vet av erfarenhet från försäljning av folköl och tobak att
            detta inte alltid får tillräcklig effekt. Det är troligt att tillgängligheten
            har ökat konsumtionen av läkemedel även bland ungdomar under 18
            år.
          </p>
          <p xml:id="i-KEfFDTqfBvuZYcCyTZLXfv">
            Vidare sänder själva försäljningsplatsen viktiga signaler om
            vad det är för något man köper. Att gå in på ett apotek och handla
            är förknippat med känslan av att man köper just ett läkemedel,
            vilket i sin tur påverkar vår konsumtion och användning.
          </p>
          <p xml:id="i-EWd9VPhTXE5JHJZPMpN1fF">
            Läkemedel ska i första hand säljas på apotek. Listan över läkemedel
            som får säljas i butik bör ses över och utvärderas ur ett patientsäkerhetsperspektiv.
            Detta bör riksdagen som sin mening ge regeringen till känna.
          </p>
          <p xml:id="i-Hd1riMXCg5UoXbrpmYGXAY">
            En överkonsumtion av läkemedel kan ge biverkningar och förgiftningar.
            För att komma till rätta med överdosering bör läkemedel förpackas
            och säljas i mindre paket. Detta bör riksdagen som sin mening
            ge regeringen till känna.
          </p>
          <p xml:id="i-4hYpaYVbZt23cTTATKTyr4">
            I dag finns det inget krav på butikerna som säljer receptfria
            läkemedel att de ska inneha ett bassortiment. Det finns exempelvis
            inget krav på att det måste finnas doser anpassade till både barn
            och vuxna. Detta riskerar öka den felaktiga doseringen när konsumenten
            blir satt i en situation där man försöker anpassa ett läkemedel
            doserat för en vuxen till att passa ett barn. Vänsterpartiet anser
            att ett krav på bassortiment är ett måste ur ett patientsäkerhetsperspektiv.
            Detta bör riksdagen som sin mening ge regeringen till känna.
          </p>
          <head type="h2" xml:id="i-UVQTeep2cs2vURUYgNYSE6">
            5.2 Tillstånd
          </head>
          <p xml:id="i-SjprzCWmMUgmeYAmbptyyF">
            Receptfria läkemedel ute i handeln bör inte få säljas utan tillståndsprövning.
            I dag finns det enbart anmälningsplikt för de näringsidkare som
            säljer läkemedel. En fördel med ett krav på tillstånd vore att
            tillsynsmyndigheten redan innan försäljningen påbörjas ges tillfälle
            att göra en bedömning av näringsidkarens lämplighet att sälja
            läkemedel. Vidare skulle det bli lättare att ingripa mot den som
            inte följer reglerna, medan något tillstånd att återkalla vid
            misskötsamhet inte finns i ett anmälningssystem. Det bör därför
            vara tillståndplikt på att sälja läkemedel i detaljhandel. Detta
            bör riksdagen som sin mening ge regeringen till känna.
          </p>
        </div>
        <div type="motSignatures">
          <list>
            <item xml:id="i-VpY2j3oKfN8xc1bSGAiaov">
              Eva Olofsson (V)
            </item>
            <item xml:id="i-CVJd5DAUVWKhjnMVp5WR2c">
              Bengt Berg (V)
            </item>
            <item xml:id="i-Vn5W2xQYGJA86m2ChKt7Xw">
              Marianne Berg (V)
            </item>
            <item xml:id="i-8mKLfNsqvgkqvDNA6HbGaM">
              Amineh Kakabaveh (V)
            </item>
            <item xml:id="i-WnDAw3Do6yURK1s4MVonNs">
              Lena Olsson (V)
            </item>
            <item xml:id="i-FG3jkSyazTG61HgMbtuUHF">
              Mia Sydow Mölleby (V)
            </item>
          </list>
        </div>
      </div>
    </body>
  </text>
</TEI>
