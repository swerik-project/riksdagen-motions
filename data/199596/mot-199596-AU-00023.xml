<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-199596-AU-00023">
  <teiHeader>
    <fileDesc>
      <titleStmt>
        <title>med anledning av prop. 1995/96:162 EG:s arbetstidsdirektiv</title>
        <author corresp="i-6nbWfYQYwqJtM2XLoDTFkR i-QCRg2KTsg7cQV6CGsVeAfY i-6nbWfYQYwqJtM2XLoDTFkR i-QCRg2KTsg7cQV6CGsVeAfY">av Ingrid Burman och Hans Andersson (v)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>med anledning av prop. 1995/96:162 EG:s arbetstidsdirektiv</title>
          <idno type="rdwebb">GJ02A23</idno>
          <rs type="number">A23</rs>
          <orgName type="comitteeAbbreviation">AU</orgName>
          <ref type="dokument_url_text">http://data.riksdagen.se/dokument/GJ02A23/text</ref>
          <ref type="dokument_url_html">http://data.riksdagen.se/dokument/GJ02A23</ref>
          <ref type="dokumentstatus_url_xml">http://data.riksdagen.se/dokumentstatus/GJ02A23</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-6nbWfYQYwqJtM2XLoDTFkR</idno>
            <name>Ingrid Burman</name>
            <state type="partyAffiliation" ref="Q110837">
              <desc>v</desc>
            </state>
          </person>
          <person gender="man">
            <idno>i-QCRg2KTsg7cQV6CGsVeAfY</idno>
            <name>Hans Andersson</name>
            <state type="partyAffiliation" ref="Q110837">
              <desc>v</desc>
            </state>
          </person>
          <person gender="woman">
            <idno>i-6nbWfYQYwqJtM2XLoDTFkR</idno>
            <name>Ingrid Burman </name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-QCRg2KTsg7cQV6CGsVeAfY</idno>
            <name>Hans Andersson </name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction type="basedOn" xml:id="i-VuqSKfQKRCBTto5coBS2Ku"/>
        <correspContext corresp="i-VuqSKfQKRCBTto5coBS2Ku">
          <ref>Proposition 1995/96:162</ref>
        </correspContext>
        <correspAction xml:id="i-GoJeKmkjQNkMNRG39JNVFA" type="signed"/>
        <correspContext corresp="i-GoJeKmkjQNkMNRG39JNVFA">
          <note type="signatory" corresp="i-6nbWfYQYwqJtM2XLoDTFkR"/>
          <note type="signatory" corresp="i-QCRg2KTsg7cQV6CGsVeAfY"/>
          <note type="signatory" corresp="i-6nbWfYQYwqJtM2XLoDTFkR"/>
          <note type="signatory" corresp="i-QCRg2KTsg7cQV6CGsVeAfY"/>
        </correspContext>
        <correspAction type="referral" xml:id="i-DWqtu5biq8HyQ1Caid9NFc">
          <date when="1996-03-29"/>
        </correspAction>
        <correspAction type="dismissal" xml:id="i-9Wv6eiRLp32HoQtSmCCovv">
          <date when="1996-03-28"/>
        </correspAction>
        <correspAction type="submission" xml:id="i-G8DkuCDDvBhgrP2nTUqi4E">
          <date when="1996-03-27"/>
        </correspAction>
        <correspAction type="referral" xml:id="i-65jr9seus89B7M3PMMXbS8">
          <date when="1996-03-29"/>
        </correspAction>
        <correspAction type="dismissal" xml:id="i-JTjepa32UPR9G8roWwA4ch">
          <date when="1996-03-28"/>
        </correspAction>
        <correspAction type="submission" xml:id="i-Uy5o7cVJGBJNRqh36mHbfW">
          <date when="1996-03-27"/>
        </correspAction>
        <correspAction type="assigned" xml:id="i-SHEZbmhbNMV4nL4dd3RZWu"/>
        <correspContext corresp="i-SHEZbmhbNMV4nL4dd3RZWu">
          <ref type="assignedTo">Arbetsmarknadsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/199596/mot_199596_A_0023/mot_199596_A_0023-0001.pdf"/>
      <pb facs="riksdagen-motions-pdf/data/199596/mot_199596_A_0023/mot_199596_A_0023-001.pdf"/>
      <div type="motHeader" xml:id="i-MLDU5eaacFDibCjzLABW4a">
        <div type="motTitle" xml:id="i-Q8a2paE7CpcUDFuBa6RgnA"/>
        <div type="motSubmissionInfo" xml:id="i-4ao6gAMSwGkU3dtGu78HT2"/>
      </div>
      <div type="motBody" xml:id="i-bELwTgi5crrPs6twKEA6c">
        <div xml:id="i-H6iWh8XcCNjUkbLzRQPyyg">
          <p xml:id="i-SQtjMkfMncoVX7qBxGXN3J">
            1995/96 |A23 A20-25
          </p>
          <p xml:id="i-VYoyu1Svy8xgfVWQdbVqNh">
            Motion till riksdagen 1995/96:A23
          </p>
          <p xml:id="i-PqagBN5xZiGaPxcLtdjRHi">
            av Ingrid Burman och Hans Andersson (v)
          </p>
          <p xml:id="i-JFLpYRdNYx5hm2EzEJpdB2">
            med anledning av prop. 1995/96:162 EG:s arbetstidsdirektiv
          </p>
          <p xml:id="i-7yrn4JjMyoFzGiRMgpfAKu">
            EG:s arbetstidsdirektiv är i första hand ett skyddsdirektiv.
            Det innehåller föreskrifter om minimikrav för att garantera hälsa
            och säkerhet för arbetstagarna. Det antogs med stöd av artikel
            118a i vilket bl a föreskrivs att direktiv skall antas med minimikrav
            för att främja förbättringar, särskilt inom arbetsmiljöområdet,
            i syfte att åstadkomma ett ökat skydd för arbetstagarnas hälsa
            och säkerhet. Det framgår klart och entydigt att det handlar om
            minimikrav och att medlemsländerna har att genomföra dessa minimikrav.
            Regeringen redovisar i sin proposition att Storbritannien ifrågasatt
            om den rättsliga grunden för direktivet är korrekt. Vi väljer
            att tolka detta som en ren historieskrivning och inte som att
            regeringen avser att lyfta fram Storbritannien som ett föregångsland
            när det gäller att bryta mot minimikrav som antagits för att främja
            arbetsmiljön. Regeringen anser att den svenska arbetstidslagen
            kombinerad med annan skyddslagstiftning ger samma skydd som EG-direktivet.
            Regeringen föreslår därför enbart att rätten att träffa kollektivavtal
            och dispenser givna av Arbetarskyddsstyrelsen begränsas så att
            de ej innebär att regler med ett lägre skyddsvärde skall tillämpas
            för arbetstagarna än vad som följer av EG- direktivet. Vi menar
            att den svenska lagstiftningen inte ger samma skydd som EG- direktivet
            när det gäller begränsning av veckoarbetstiden, dygnsvila och
            rätten till omplacering vid nattarbete. Vi saknar också reglering
            av hemarbete. Detta innebär att Sverige fr. o. m. den 23 november
            1996 kommer att bryta mot EG-direktivet i de fall en majoritet
            stödjer regeringens proposition. Sverige och Storbritannien kommer
            att vara de två länder som vägrar att införa minimiregler inom
            arbetsmiljöområdet.
          </p>
          <p xml:id="i-X2hJdqnPKkMSpyHvJSgtKA">
            Regeringens metod för genomförande av EG- direktivet
          </p>
          <p xml:id="i-KVvSbiXJzSBUuJG6NTNbjL">
            Regeringen menar att den svenska arbetstidslagen kombinerad med
            annan skyddslagstiftning ger samma skydd som EG-direktivet. Regeringen
            hänvisar till arbetsmiljölagen och ibland förarbeten till arbetsmiljölagen
            samt Arbetarskyddsstyrelsens föreskrifter. Lägger man ihop dessa
            lagar, deras förarbeten och vissa föreskrifter skulle man enligt
            regeringen få ett likvärdigt skydd.
          </p>
          <pb facs="riksdagen-motions-pdf/data/199596/mot_199596_A_0023/mot_199596_A_0023-0002.pdf"/>
          <p xml:id="i-46z9Hdzebk9KhFfZs77beQ">
            Enligt vår uppfattning är det viktigt att de regler som styr
            det svenska arbetslivet skall vara enkla och tydliga och framgå
            av lagtexten. Det är inte rimligt att enskilda arbetsgivare eller
            enskilda arbetstagare skall behöva känna till förarbeten eller
            slå i flera lagar kombinerade med olika föreskrifter när de skall
            ta reda på vad som gäller i arbetstidsfrågan. Metoden är felaktig
            och dessutom otydlig och svårbegriplig och kommer att bädda för
            en rad långvariga och infekterade EG-rättsliga efterspel. Enligt
            vår mening bör direktivets minimikrav ses över på nytt och genom
            uttryckliga regler införlivas i svensk lagstiftning. Regeringen
            hänvisar till att Arbetstidskommittén skall återkomma i frågan
            varför arbetstidslagen i princip kan kvarstå oförändrad i väntan
            på en total översyn. Vi konstaterar att endast två och en halv
            månad återstår av utredningstiden och att kommittén ännu inte
            återkommit till EG-direktivet, samtidigt som arbetet med en eventuell
            arbetstidsreform inte konkretiserats. Vi har svårt att förstå
            hur kommittén med den begränsade tidsramen skall kunna återkomma
            till EG-direktivet. Vi menar också att tekniken att införa en
            lagförändring (som inte täcker EG-direktivets minimikrav) som
            enbart skall gälla temporärt i avvaktan på en ny lagstiftning
            är en dålig teknik. Det undergräver respekten för lagen och måste
            verka minst sagt förvirrande för dem som skall tillämpa lagen.
          </p>
          <p xml:id="i-4Q5q6gDVFRCxBh5i1ZvYbN">
            Genomförandet
          </p>
          <p xml:id="i-SBP9nqQosa68pS3DAoLyWc">
            Arbetstidslagens regler är i stort dispositiva dvs de kan avtalas
            bort, och på samtliga arbetsmarknadssektorer har parterna träffat
            kollektivavtal om arbetstidens förläggning som i större eller
            mindre grad avviker från lagen. Regeringen använder detta som
            intäkt för att det räcker med en regel om att kollektivavtalen
            inte får underskrida EG-direktivets minimikrav. Det innebär att
            de som idag finns på en arbetsplats som inte har kollektivavtal
            inte omfattas av EG-direktivet enligt lagen. Den arbetsgivare
            som söker vägledning i lagen om begränsningar hittar ingen vägledning.
            Trots det är han eller hon enligt EG-domstolen skyldig att följa
            direktivet. Den anställde omfattas inte av direktivet enligt svensk
            lag men väl enligt EG. Enligt regeringen finns det en möjlighet
            att genomföra direktivet genom att arbetsmarknadens parter fastställer
            de nödvändiga bestämmelserna. För att detta ska gälla krävs heltäckande
            avtal eller s k allmängiltigförklarade avtal, vilket saknas i
            Sverige. Regeringen lägger också stor vikt vid att det skall finnas
            utrymme att genomföra arbetstidsdirektivet genom kollektivavtal
            som slutits med avvikelse från arbetstidslagstiftningen. Naturligtvis
            kan även en arbetstidslag som innehåller minimikrav enligt EG
            anpassas via kollektivavtal enligt direktivets egna bestämmelser.
            Möjligheten att behålla flexibiliteten i kollektivavtalen begränsas
            inte av att direktivet tas in i lagstiftningen.
          </p>
          <p xml:id="i-4yj6NmhKG2EZrKw6JQYnjx">
            Den juridiska tillämpningen
          </p>
          <p xml:id="i-8wTUQpj7egK7bCxAKbH5gJ">
            Vi delar Arbetsdomstolens, Arbetslivsinstitutets, Sveriges advokatsamfunds
            och Hovrätten för Västra Sveriges uppfattning att metoden att
            hänvisa direkt
          </p>
          <p xml:id="i-TvVLqQhFqXENiCv4L7D1Gz">
            Mot. 1995/96A23
          </p>
          <pb facs="riksdagen-motions-pdf/data/199596/mot_199596_A_0023/mot_199596_A_0023-0003.pdf"/>
          <p xml:id="i-RLkR8WUJo8ySw3gnRri2GB">
            Mot. 1995/96A28
          </p>
          <p xml:id="i-NtokDwckeJ6a4dm5XSodV8">
            till direktivets regler kommer att skapa oklarheter och problem
            vid tillämpningen. Konsekvenserna av förslaget kan bli att huvudansvaret
            för rättstillämpningen inte längre med säkerhet kommer att ligga
            hos svenska domstolar och myndigheter eftersom domstolarna i många
            fall kommer att bli tvungna att begära tolkningsbesked från EG-domstolen.
          </p>
          <p xml:id="i-QYS1BTht5PHKuuRVsoTzVi">
            Begränsning av veckoarbetstiden
          </p>
          <p xml:id="i-VDwUtoZMKQgXh64fp1xa82">
            EG-direktivets huvudregel säger att den samlade veckoarbetstiden
            får uppgå till högst 48 timmar i veckan (inkl övertid) och att
            veckoarbetstiden får genomsnittsberäknas på högst fyra månader.
            Den svenska lagstiftningen medger ett högre arbetstidsuttag under
            samma period. Enligt svensk lagstiftning kan ordinarie arbetstid
            och maximalt utnyttjande av övertid under samma period tas ut
            till 892 timmar, dvs 61 timmar mer, vilket motsvarar en och en
            halv arbetsvecka — en väsentlig skillnad. Att regeringen vägrar
            att lyfta in 48 timmarsbegränsningen i arbetstids- lagen beror
            enligt propositionen på att svensk lagstiftning innehåller en
            strängare restriktion sett över året och att EG-direktivet under
            vissa omstän- digheter tillåter avvikelser från beräkningsperioden.
            Regeringens argumen- tation innebär att EG-direktivets möjlighet
            till avvikelser görs till norm och att skyddet mot ett högt koncentrerat
            övertidsuttag ej tillåts få genomslag i svensk lagstiftning. Det
            innebär att grundprincipen att EG-direktivet i första hand skall
            vara ett skydd för löntagarna sätts ur spel, allt för att bibehålla
            möjligheten till ett högre, mer koncentrerat övertidsuttag. Vi
            menar att EG-direktivets regel om maximalt arbetstidsuttag på
            48 timmar (inkl övertid) ska införlivas i arbetstidslagen. Införlivandet
            ska ske med bibehållet svenskt arbetstidsbegrepp och med en beräkningsgrund
            på maximalt fyra månader. Avvikelser från denna regel skall endast
            kunna göras i kollektivavtal eller genom dispens från Arbetarskyddsstyrelsen
            och enbart på de grunder som direktivet anger. EG-direktivets
            minimikrav på att motverka ett högt koncentrerat övertids- uttag
            kan inte kringgås genom att hänvisa till att Sverige på andra
            områden har högre krav. Det varken uppväger eller motiverar att
            Sverige skall bryta mot minimikravet på veckoarbetstid, något
            som regeringen på sid 26 i propositionen medger att man gör.
          </p>
          <p xml:id="i-GCB8dpZyqDoeSSS9qDjtPD">
            Dygnsvila
          </p>
          <p xml:id="i-Ek5iv578dNdBVaaKmctx5C">
            EGdirektivet föreskriver att arbetstagare skall erhålla 11 timmars
            sammanhållen ledighet under varje 24-timmarsperiod. Från bestämmelsen
            kan avvikelse göras dels för vissa yrkessektorer, dels av vissa
            skäl. Regeringen konstaterar att samma skydd erhålls om man tolkar
            förarbetet till arbetsmiljölagen och genom att tillsynsmyndigheterna
            kan ingripa om en arbetstagare inte får tillräcklig dygnsvila.
            Det förtjänar att påpekas att EG- rätten inte accepterar uttalanden
            i förarbeten som en godtagbar rättskälla när det gäller införlivande
            av direktiv.
          </p>
          <pb facs="riksdagen-motions-pdf/data/199596/mot_199596_A_0023/mot_199596_A_0023-0004.pdf"/>
          <p xml:id="i-2VCR5hN4zWc4k5TEp2UNXe">
            Det krävs en bestämmelse om dygnsvila i arbetstidslagen. Avvikelse
            från denna bestämmelse kan sedan göras i kollektivavtal eller
            genom dispens enligt bestämmelserna i artikel 17.12. Arbetstagarna
            skall vid sådana avvikelser erhålla kompensationsledighet eller
            lämpligt skydd. Enligt vår uppfattning skall EG-direktivets bestämmelse
            vara norm (lag) och rätten till avvikelse skall var en avvikelse
            som kräver dispens eller kollektivavtal.
          </p>
          <p xml:id="i-NmZm915h68x3TsaBpqpdLs">
            Nattarbetets längd
          </p>
          <p xml:id="i-fpGNPrSMjD7MvQfJGfAsQ">
            Enligt EG-direktivet får den normala arbetstiden inte överstiga
            ett genomsnitt av 8 timmar under varje 24-timmarsperiod. Begränsningens
            längd fastställs inte i direktivet utan får bestämmas av medlemsstaterna
            efter samråd med arbetsmarknadens parter. Enligt vår mening krävs
            en tydlig lagregel om nattarbete och en regel om den valda metoden
            för genomsnittsberäkning. Vi delar LO:s uppfattning att vare sig
            anvisningar för tillsynsmyndigheter eller effektiviteten i tillsynen
            är sådan att denna ordning kan anses likvärdig med en tydlig lagregel.
          </p>
          <p xml:id="i-ebFzC5btsMMHhiozJL8Le">
            Omplacering av nattarbetande till dagarbete
          </p>
          <p xml:id="i-UF5CZ2F2V9dPmuhdBVZ5Wj">
            EG-direktivet föreskriver att nattarbetande, vilka har hälsoproblem
            som kan visas bero på nattarbete, om möjligt skall bli omplacerade
            till lämpligt dagarbete. Den svenska författningen saknar en uttrycklig
            regel om rätt till omplacering av nattarbetande till dagarbete.
            Regeringen hänvisar till att arbetsmiljölagen och arbetsgivarnas
            skyldighet sammantaget torde ge motsvarande rättighet. Återigen
            en mycket otydlig och krånglig väg att gå för att säkra den anställdes
            rättigheter. Regeringen hänvisar till andra lagar som i sin tur
            skall tolkas för att rättigheten skall framgå. Det krävs en klar
            och tydlig bestäm- melse i arbetstidslagen om rätten till omplacering
            enligt EG-direktivet.
          </p>
          <p xml:id="i-FSxiCRTbMawBqFbRhH4AYH">
            Hemarbete
          </p>
          <p xml:id="i-FJ6ucd8n8wg5D2sgwmQwBf">
            Den svenska lagstiftningen saknar idag regler för hemarbete,
            förutom 27 8 i semesterlagen som ger rätt till särskild semesterlön,
            men inte den minsta semesterledighet på fyra veckor som krävs
            enligt artikel 7 i direktivet. Enligt regeringen har arbetstidskommittén
            att återkomma med förslag på en ny lagstiftning som skall omfatta
            distansarbete dvs s k hemarbete. I avvaktan på detta föreslår
            regeringen inga förändringar trots att EG-direktivet omfattar
            hemarbete. Gruppen distansarbetande ökar år från år och det är
            ytterst otillfredsställan- de att hemarbetet fortfarande är oreglerat.
            Vi kan dela uppfattningen att det krävs utredningar om hur en
            lagstiftning skall se ut för att fånga både individens och verksamhetens
            behov av flexibilitet när det gäller hemarbete.
          </p>
          <p xml:id="i-PP6GoRSMeckANa8hJ27fRR">
            Vi kan också konstatera att övriga europeiska länder har införlivat
            hemarbete i sin lagstiftning genom införlivandet av EG-direktivets
            minimikrav. Det finns inget som bevisar att hemarbete skulle vara
            mindre utbrett i dessa länder eller att EG-direktivets minimikrav
            omöjliggjort detta. I avvaktan på en utredning om reglering av
            hemarbete krävs att den svenska arbetstidslagen
          </p>
          <p xml:id="i-PHkmkedzRrf6NjdQasYa7Y">
            Mot. 1995/96A23
          </p>
          <pb facs="riksdagen-motions-pdf/data/199596/mot_199596_A_0023/mot_199596_A_0023-0005.pdf"/>
          <p xml:id="i-HoRftu4jB8rD1LjurpeWPh">
            Mot. 1995/96A23
          </p>
          <p xml:id="i-LTA1tDc7jteyt6gvxQRNyk">
            ändras så att även hemarbete omfattas i enlighet med EG direktivets
            minimikrav.
          </p>
          <p xml:id="i-DaNT2iubmRQAK11RPj2XjW">
            Sanktioner
          </p>
          <p xml:id="i-3tSymVmvuH7X13R9GF6DG2">
            Regeringen föreslår en sanktion för de arbetsgivare som bryter
            mot 3 8 arbetstidslagen på så sätt ”att avtalet innebär att regler
            med ett lägre skyddsvärde skall tillämpas för arbetstagarna än
            vad som följer av EU-rådets direktiv” och att de ska betala skadestånd
            för den förlust som uppkommit och den kränkning som skett. Vi
            menar att förslaget är både oändamålsenligt och oskäligt för den
            enskilde arbetsgivaren och dennes rättsskydd. Sanktionen kan i
            detta fall ådömas den enskilde arbetsgivaren. Denne ska alltså
            i sista hand avgöra om ett enskilt kollektivavtal strider mot
            direktivet och om en konflikt föreligger tillämpa direktivet.
            Regeringens förslag innebär att arbetsgivaren hamnar i ett oskäligt
            kors- tryck från två normsystem. Å ena sidan kan arbetsgivaren
            bli ersättnings- skyldig enligt 54 &amp; MBL för att han/hon bryter
            mot kollektivavtalets bestäm- melser om arbetstid. Å andra sidan
            kan han/hon bli ersättningsskyldig om han/hon iakttar dessa stadganden
            (och det visar sig att tillämpningen strider mot direktivet).
          </p>
          <p xml:id="i-Rh84CMRSJJQCNT1bUwfVBj">
            Sammanfattning
          </p>
          <p xml:id="i-FdTatGcEFWpgLg2BbxE85h">
            Sammanfattningsvis anser vi att regeringen på flera viktiga punkter
            misslyckats med att lämna förslag till ett korrekt genomförande
            av EG:s arbetstidsdirektiv. Vi ställer oss också avvisande till
            det tillvägagångssätt regeringen valt eftersom det ej överensstämmer
            med EG-rätten. Det innebär att de individuella rättigheter som
            ges genom direktivet inte kommer att kunna tas i anspråk av den
            enskilde arbetstagaren, i vart fall inte av alla arbetstagare,
            vilket enligt EG-domstolen är ett absolut krav. Dessutom avvisar
            vi regeringens resonemang om att fördelar i ett rättssystem skulle
            uppväga bristande överensstämmelse med de enskilda minimikrav
            som uppställs i ett EG-direktiv. Vi anser att EG:s arbetstidsdirektiv
            måste genomföras via lagstiftning.
          </p>
          <p xml:id="i-g9aE1kFZLUUZfa9Czrtc6">
            Hemställan
          </p>
          <p xml:id="i-GgZWzXGPsoaxbVYXW2gab9">
            Med hänvisning till det anförda hemställs 1. att riksdagen som
            sin mening ger regeringen till känna vad i motionen anförts om
            veckoarbetstiden, 2. att riksdagen som sin mening ger regeringen
            till känna vad i motionen anförts om dygnsvila, 3. att riksdagen
            som sin mening ger regeringen till känna vad i motionen anförts
            om nattarbetets längd, 4. att riksdagen som sin mening ger regeringen
            till känna vad i motionen anförts om rätten till omplacering vid
            nattarbete, 5. att riksdagen som sin mening ger regeringen till
            känna vad i motionen anförts om hemarbete.
          </p>
          <pb facs="riksdagen-motions-pdf/data/199596/mot_199596_A_0023/mot_199596_A_0023-0006.pdf"/>
          <p xml:id="i-LjKtrcSybuMcsg9Zj7tJ3L">
            Mot. 1995/96A23 Stockholm den 25 mars 1996
          </p>
          <p xml:id="i-9tyAYe31sjGsGtmjn9vf4Q">
            Ingrid Burman (v) Hans Andersson (v)
          </p>
        </div>
      </div>
    </body>
  </text>
</TEI>
