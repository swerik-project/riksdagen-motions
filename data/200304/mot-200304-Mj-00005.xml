<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200304/mot_200304_Mj_0005/mot_200304_Mj_0005-0001.pdf"/>
      <div type="motHeader" xml:id="i-D8e1LcSPG7Hh6QUkMVuaxs">
        <div type="motTitle" xml:id="i-WrJP7qJKynnP9WdXVAdrtw"/>
        <div type="motSubmissionInfo" xml:id="i-FrPYkLvCoxfMSmu6YviHvL"/>
      </div>
      <div type="motBody" xml:id="i-M7FYnWSppZoAyMsRgzsL1N">
        <div xml:id="i-WJanffEn8fovAX9DZ48Sa2">
          <p xml:id="i-LArNpduZwxyCk5tEvR7g3w">
            2003/04 mnr: MJ5 pnr: m210
          </p>
          <p xml:id="i-5cmVPyHLQMV4jwaoL1hXT9">
            Motion till riksdagen 2003/04:MJ5
          </p>
          <p xml:id="i-Whr7fJ77CysGwEbCHnt9jJ">
            av Catharina Elmsäter-Svärd m.fl. (m) med anledning av prop.
            2003/04:2
          </p>
          <p xml:id="i-YzKMqvYTWEXxFSXJgDd7g">
            Förvaltning av kvaliteten på vattenmiljön
          </p>
          <p xml:id="i-QKRHKcziFsExAdxc5EunF8">
            Förslag till riksdagsbeslut
          </p>
          <p xml:id="i-Ws1f4j8KAa72Gv37dip7gF">
            1. Riksdagen tillkännager för regeringen som sin mening vad i
            motionen anförs om beaktande av konsekvensanalyser vid utformning
            av beslut. 2. Riksdagen beslutar att de som berörs av åtgärdsprogram
            skall kunna lämna synpunkter på dessa under minst fyra månader.
          </p>
          <p xml:id="i-Rw7rLS58zdVe1ZLLdYYPh8">
            Motivering
          </p>
          <p xml:id="i-Hb8p8L7eNdeEdeYg65B7ZN">
            Proposition 2003/04:2 har lämnats med anledning av att EU antagit
            direktiv 2000/60/EG, det så kallade ramdirektivet för vatten.
            Nationella bestämmelser för att implementera direktivet skall
            vara på plats senast 22 december i år. Moderata samlingspartiet
            har under flera år kritiserat miljöbalken för de uppenbara brister
            som den är behäftad med. Det gäller till exempel avgifter, straffsatser
            för bagatellbrott, kommunernas godtyckliga kontrollverksamhet
            och att avvägningen mellan miljönytta och annan nytta är för svag.
            Då detta inte berörs i propositionen avstår vi nu från att föreslå
            ändringar som avsevärt skulle förbättra nu gällande lagstiftning.
            Emellertid har vi synpunkter på förslagen. Förslaget innebär att
            det skall göras konsekvensanalyser av programförslagen från såväl
            allmän som enskild synpunkt. Detta är bra men vi saknar nästa
            led, nämligen hur konsekvenserna skall bedömas och beaktas vid
            utformningen av det slutgiltiga beslutet. Detta bör klargöras.
            Ett åtgärdsprogram för att uppfylla miljökvalitetsnormer skall
            kunna upprättas. Innan det fastställs finns möjlighet för berörda
            att lämna synpunkter på förslaget till program under två månaders
            tid. I vissa fall kan denna tid vara alltför knappt tilltagen.
            Så är till exempel vissa branscher starkt säsongsbetonade. Infaller
            en arbetstopp under tvåmånadersperioden krymps den i praktiken.
            Berör åtgärdsprogrammet ett jordbruksföretag och tvåmånadersperioden
            infaller under skördetid blir den i praktiken högst ett par
          </p>
          <pb facs="riksdagen-motions-pdf/data/200304/mot_200304_Mj_0005/mot_200304_Mj_0005-0002.pdf"/>
          <p xml:id="i-XmBWfGQrnR2F8aBxrPzjzB">
            2003/04:MJ5
          </p>
          <p xml:id="i-USesQNq5CroBqrYdvZzU2u">
            veckor. Skulle programmet beröra ett mindre tillverkningsföretag
            och kungöras i mitten av juni kommer i praktiken perioden att
            åtminstone halveras. Detta är inte tillfredsställande. Tiden för
            inlämnande av synpunkter som anges i miljöbalken 5 kap. 8 4 bör
            därför anges till fyra månader.
          </p>
          <p xml:id="i-3tRnWv8TUCAFGi3QduPXnC">
            Stockholm den 20 oktober 2003
          </p>
          <p xml:id="i-WZuAuFRGApa6NHSfEGLQWL">
            Catharina Elmsäter-Svärd (m)
          </p>
          <p xml:id="i-WGRRfNvhxRzj1odLwjvako">
            Lars Lindblad (m) Bengt-Anders Johansson (m) Cecilia Widegren
            (m) Jan-Evert Rådhström (m) Anders G Högmark (m) Ola Sundell (m)
          </p>
          <p xml:id="i-HJKEFR2SLoWh19ef8jdpWr">
            Jeppe Johnsson (m)
          </p>
        </div>
      </div>
    </body>
  </text>
</TEI>
