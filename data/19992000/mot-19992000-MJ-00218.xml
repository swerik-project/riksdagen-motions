<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/199900/mot_199900_MJ_0218/mot_199900_MJ_0218-0001.pdf"/>
      <div type="motHeader" xml:id="i-8QhGrKq8kXxzPX3Nu3eaYn">
        <div type="motTitle" xml:id="i-36osHguaAatmqxm7mFd1j7"/>
        <div type="motSubmissionInfo" xml:id="i-QYXdKK9YfaE6Vtxzc5tEPM"/>
      </div>
      <div type="motBody" xml:id="i-Dw5y1gt5ubqrqrsL4z3Tow">
        <div xml:id="i-GHL5opvP92Tqnt9DGwcgeg">
          <p xml:id="i-TQoAqL6Rzg9sZerDqPCYB6">
            1999/2000 mnr: MJ218 pnr: m302
          </p>
          <p xml:id="i-G8XUFQXRMJqFCeLksbec2A">
            Motion till riksdagen 1999/2000:MJ218
          </p>
          <p xml:id="i-8paBJdv6HtwG82oLdbV5LV">
            av Lars Hjertén och Lars Elinderson (m)
          </p>
          <p xml:id="i-UNtLPbqdZm6VMPXVVudENJ">
            Svenskt jordbruk
          </p>
          <p xml:id="i-RcFADNx4WSDKgDQNagAcRR">
            Den europeiska unionen utgör en gemensam marknad. Det är därför
            viktigt att harmonisera villkoren för jordbruket så att svenska
            bönder kan konkurrera på lika villkor med kollegerna i övriga
            Europa. I flera år har Moderata samlingspartiet krävt att jordbruket
            skall jämställas med övriga företag i Sverige när det gäller energiskatt
            (el- och eldningsoljeskatt), varför vi ser det som positivt att
            regeringen i budgetpropositionen nu äntligen föreslår detta. Vi
            utgår från att detta är ett första steg för att öka lönsamheten
            i det svenska jordbruket. Det gäller nu att gå vidare och också
            sänka övriga skatter, dieselskatt och skatt på gödselmedel. Förslaget
            att höja dieselskatten som regeringen nu föreslår får förödande
            konsekvenser för lönsamheten och måste därför avvisas. Moderata
            samlingspartiet föreslår i stället en sänkning av skatten från
            regeringens nya nivå på 292 öre per liter till 53 öre per liter.
            Vårt förslag skulle betyda mycket för jordbrukets ekonomi. Traktorer
            och andra dieseldrivna maskiner som används i jordbruket är ju
            helt och hållet nödvändiga nyttofordon. En bonde använder inte
            mer dieselolja än vad som krävs för att driva sitt jord- eller
            skogsbruk rationellt. Det öppna svenska landskapet är i fara,
            vilket är mycket allvarligt med tanke på de natur- och miljövärden
            som står på spel. Hagar och betesmarker håller på att växa igen,
            antingen för att de lämnas åt sitt öde eller för att de aktivt
            planteras med skog. Hotet är inte enbart inriktat mot landskapsbilden
            utan även mot en mängd djur- och växtarter som har sin huvudsakliga
            biotop i det betade landskapet. Anledningen till situationen är
            att det lönar sig allt mindre att hålla djur i betesmarkerna.
            Om djurägare skall kunna fortsätta med detta viktiga arbete krävs
            miljöersättningar utöver de inkomster som djuren inbringar. Ersättningen
            utgör en stimulans i arbetet för att klara öppna beteshagar och
            en god landskapsmiljö Det ligger också i lantbrukets intresse
            att minimera påverkan på miljön av näringsförluster och helt undvika
            kemikaliepåverkan i vattendrag och sjöar. Därför är det angeläget
            att möjlighet skapas för anläggande av skyddszoner ängs vattendrag
            och återställande av våtmarker. Man måste också vidta odlingstekniska
            åtgärder som insådd av fånggröda, avbrottsgrödor och lerårig odling
            av vall i odlingsintensiva slättbygder. Sveriges bönder arbetar
            framgångsrikt med dessa frågor genom att delta i olika miljöstödsprogram
            som finansieras av Sverige och EU. Bland de 5 nationella miljömål
            Sverige ställde sig bakom i regeringspropositionen
          </p>
          <pb facs="riksdagen-motions-pdf/data/199900/mot_199900_MJ_0218/mot_199900_MJ_0218-0002.pdf"/>
          <p xml:id="i-FYC8C9GSy6j2S13iasxiLS">
            1997/98:145 finns miljökvalitetsmålen ”Myllrande våtmarker”,
            ”Ingen Mot. 1999/2000 övergödning” och ”Ett rikt odlingslandskap”.
            De hot som beskrivs ovan kan MJ218 lätt inordnas under dessa mål.
            Därför är det viktigt att lantbruket får möjlighet att även i
            framtiden kunna göra de insatser som krävs. Nu är dock det svenska
            miljöstödsprogrammet i fara. Den ram för miljöersättningar som
            Sverige förhandlat sig fram till tidigare har nu drastiskt sänkts
            för den kommande avtalsperioden. EU-kommissionens försämring av
            de ersättningar som tidigare erhållits beror på att Sverige under
            den gångna femårsperioden inte utnyttjat framförhandlad ram, något
            som Moderata samlingspartiet har påtalat vid åtskilliga tillfällen
            under de senaste fyra åren. Eftersom den socialdemokratiska regeringen
            inte har utnyttjat de ramar som Sverige förhandlat sig fram till
            med EU bär den ett tungt ansvar för den uppkomna situationen.
            Efter den senaste förhandlingsomgången är detta ännu mera uppenbart.
            Förlorare är i första hand svenska bönder men också den allmänhet
            som vill se ett öppet landskap. Om regeringen inte tar sitt ansvar
            blir Sverige, miljön och jordbruket stora förlorare de kommande
            sju åren. Det är nämligen så lång tid avtalsperioden omfattar.
            För att detta inte skall ske kräver vi att regeringen återkommer
            med förslag till hur man skall lösa problemet. Miljöramen som
            tidigare framförhandlats bör ligga fast. Någon nedgradering av
            miljömålen bör ej heller ske. Lantbruket har i dag inte den lönsamhet
            som krävs för att av egen kraft nå de uppsatta miljömålen. Det
            är också en uppenbar risk att konkurrenskraften i det svenska
            jordbruket försämras ytterligare, om delar av miljöstödet uteblir.
          </p>
          <p xml:id="i-4eaJADKjUsUfo7SbKNzT8g">
            Hemställan
          </p>
          <p xml:id="i-BxxNePJeuweneGx8jN8CLx">
            Med hänvisning till det anförda hemställs 1. att riksdagen som
            sin mening ger regeringen till känna vad i motionen anförts om
            vikten av att svenskt jordbruk kan konkurrera på lika villkor
            med jordbruket i övriga EU-länder, 2. att riksdagen som sin mening
            ger regeringen till känna vad i motionen anförts om att ge lantbruket
            möjligheter att minska negativ påverkan på miljön, 3. att riksdagen
            som sin mening ger regeringen till känna vad i motionen anförts
            om att utnyttja hela det framförhandlade miljöstödet till det
            svenska jordbruket.
          </p>
          <p xml:id="i-Lpnvz3JKvBxzEKKid1XN2p">
            Stockholm den 4 oktober 1999
          </p>
          <p xml:id="i-F4pCjK5qiJ4t7HYTPkQUxi">
            Lars Hjertén (m) Lars Elinderson (m)
          </p>
        </div>
      </div>
    </body>
  </text>
</TEI>
