<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1968/mot_1968__fk__788/mot_1968__fk__788-001.pdf"/>
      <fw xml:id="i-JWhC6NMwz1UrcCF6LfDbsF">
        Motioner i Första kammaren, nr 788 år 1968 5
      </fw>
      <div type="motHeader" xml:id="i-22akkX1ehXhfhRbmxFMt1X">
        <div type="motTitle" xml:id="i-2aoD5jRMa1BgiTKxHoNMP8"/>
        <div type="motSubmissionInfo" xml:id="i-GiuFkJeSt22F48c8qqA3r3"/>
      </div>
      <div type="motBody" xml:id="i-5knVTCi6Eimq7nenrfmybH">
        <div xml:id="i-PC6GDjLVmMCAnEnTD4duQW">
          <p xml:id="i-8xK7jGS9iwa2cZMUt1dnWH">
            Nr 788
          </p>
          <p xml:id="i-Axvf5e8Mxo77NSZo7KB6nx">
            Av herrar Brundin och Strandberg, i anledning av Kungl. Maj:ts
            proposition nr 51, angående vissa frågor rörande statliga företag.
          </p>
          <p xml:id="i-AkNsH8yWMFzVMJi9fC3kPJ">
            (Lika lydande med motion nr 1021 i Andra kammaren)
          </p>
          <p xml:id="i-Mk1HzuyWrNqwKsDKqVLxmr">
            Enligt 1958 års Geneve-konvention om kontinentalsockeln utövar
            varje strandstat suveräna rättigheter över den utanför territorialgränsen
            lig- gande delen av sockeln, såvitt det gäller dennas utforskande
            och tillgodo- görande av dess naturtillgångar. Denna konvention
            har antagits av 1964 års höstriksdag. För att framlägga förslag
            till svensk lagstiftning angående villkoren för eftersökande och
            utvinning av naturtillgångar inom den svenska delen av sockeln
            tillkallades år 1964 särskilda sakkunniga, vilka i november 1965
            avgav betänkandet ”Kontinentalsockeln” (SOU 1965:66). År 1966
            antog riksdagen lagen om kontinentalsockeln. I lagen om kontinentalsockeln
            stadgas att rätten att utforska kontinen- talsockeln och utvinna
            dess naturtillgångar tillkommer staten. Kungl. Maj:t kan emellertid
            meddela tillstånd (koncession) för annan än staten att ge- nom
            geofysiska mätningar, borrning eller på annat sätt utforska kontinen-
            talsockeln och att utvinna naturtillgångar på denna. Ett flertal
            koncessionsansökningar avseende olje- och gasfyndigheter har inlämnats
            till vederbörlig myndighet. De ingivna ansökningarna avser betydande
            arealer i Skåne och större delen av Gotland. Flertalet ansök-
            ningar har ingivits under åren 1962—1964, varvid kommerskollegium
            ytt- rat sig över framställningarna. Förhållandet att inkomna
            koncessionsan- sökningar i vissa fall vilat hos den beslutande
            myndigheten under en tids- rymd av 6 år utan att denna fattat
            ett beslut i endera riktningen måste betecknas som ett mindre
            tillfredsställande förhållande. I proposition nr 51 år 1968 föreslår
            Kungl. Maj:t bildandet av ett särskilt aktiebolag för att eftersöka
            och utvinna olje- och naturgasfyndigheter samt bedriva därmed
            förenlig verksamhet. Av bolagets aktiekapital, som avses uppgå
            till lägst 5 och högst 15 milj. kr., förutsätts vattenfallsverket
            och LKAB teckna 25 4 vartdera. Departementschefen uttrycker en
            för- hoppning om att återstoden skall tecknas av de företag som
            sökt konces- sion och av andra enskilda företag. I det fall att
            enskilda företag inte skulle vara beredda att ta del i bolaget
            med 50 7 anser departementschefen att de statliga företagen bör
            öka sin andel i motsvarande grad. Steget till
          </p>
          <pb facs="riksdagen-motions-pdf/data/1968/mot_1968__fk__788/mot_1968__fk__788-002.pdf"/>
          <fw xml:id="i-345yirARNiNeTtvVLzXH3x">
            6 Motioner i Första kammaren, nr 788 år 1968
          </fw>
          <p xml:id="i-VFHrgnd95Ssnfus8i1XhqY">
            ett helstatligt företag är inte långt eftersom en eventuell medverkan
            av en- skilda företag ytterst beror på de villkor som Kungl. Maj:t
            fastställer. Om riksdagen beslutar om bildandet av ett halvstatligt
            bolag bör statens andel utgöra ett minoritetsintresse och ytterligare
            minskas om intresse för med- verkan från enskilda företag framkommer.
            De villkor Kungl. Maj:t avser ställa har ej förelagts riksdagen.
            I propositionen föreslås att royalty bör erläggas till staten
            med ett belopp som beräknas i förhållande till vinsten på verksamheten.
            Detta sätt att beräkna royalty torde avsevärt begränsa möjligheterna
            för staten att er- hålla inkomster från eventuella fyndigheter.
            Royalty bör i stället erläggas till staten i förhållande till
            de utvunna produkternas värde, vilket är i över- ensstämmelse
            med internationell kutym. Royalty måste anses utgöra en form av
            bevillning och bör således föreläggas riksdagen för beslut. Kostnaderna
            för en ingående och planmässig utforskning av de i första hand
            intressanta områdena, Skåne och Gotland samt havsområdena där-
            omkring, beräknades år 1966 av Sveriges geologiska undersökning,
            SGU, till 150—200 milj. kr. Det föreslagna bolaget föreslås få
            undersöknings- koncessioner för samtliga dessa områden. Koncessionstiden
            avses utgöra 8 år med skyldighet att under perioden utföra arbeten
            för minst 100 milj. kr.; dock skall Kungl. Maj:t kunna besluta
            att minimiarbetsskyldigheten får motsvara en kostnad av högst
            150 milj. kr. I propositionen lämnas ingen redovisning om omfattningen
            av de pla- nerade undersökningarna. Den rapport som omnämnes i
            propositionen, vari SGU redovisar sin bedömning av utgångsläget,
            har sekretessbelagts. För att göra en ingående undersökning av
            de intressanta områdena torde emel- lertid ett större antal djupborrningar
            krävas. Att exakt ange kostnaden för varje borrhål är omöjligt,
            men kostnaden torde komma att röra sig omkring 5—15 milj. kr.
            per borrhål. För att få en uppfattning om omfattningen av de arbeten
            som erfordras för att undersöka de mest intressanta svenska områdena
            kan en jämförelse göras med arbetena i Nordsjön. Utsikterna att
            finna kommersiellt exploa- terbara fyndigheter på den svenska
            delen av kontinentalsockeln är enligt sakkunnigas uppfattning
            betydligt mindre än beträffande nordsjöområdet, varöver England,
            Norge, Danmark, Västtyskland och Holland förfogar. I Nordsjön
            har Norge, Danmark och Västtyskland sammanlagt borrat drygt 20
            hål till en kostnad av omkring 450 milj. kr. Därtill kommer att
            Danmark utfört 37 resultatlösa borrningar på land till okänd kostnad.
            På den engelska delen av kontinentalsockeln i Nordsjön har 120
            borrhål gjorts, varvid 4 kommersiella fyndigheter upptäckts. Arbetet
            på den engelska kon- tinentalsockeln har hittills kostat ca 2
            500 milj. kr.
          </p>
          <p xml:id="i-L2hy9EjEnZpUvcpUhvdbq1">
            Med utgångspunkt från dessa jämförelser med näraliggande områden
            synes den föreslagna minimiarbetsskyldigheten om högst 150 milj.
            kr. vara
          </p>
          <pb facs="riksdagen-motions-pdf/data/1968/mot_1968__fk__788/mot_1968__fk__788-003.pdf"/>
          <fw xml:id="i-CSpUGTD8Lj8XTbgHDp5eNd">
            Motioner i Första kammaren, nr 788 år 1968 7T
          </fw>
          <p xml:id="i-YN8PBPuqL5SRpQ6583jz4o">
            för låg, om man samtidigt uppställer kravet att undersökningsarbetenas
            omfattning skall vara sådan att eventuella fyndigheter upptäcks
            inom en rimlig tidsrymd. En bedömning av minimiarbetsskyldigheten
            underlättas naturligtvis om den görs med tillgång till SGU:s ovannämnda
            sekretess- belagda rapport. Det är ej möjligt här. Bildandet av
            ett bolag för att eftersöka och utvinna olje- och naturgas- fyndigheter
            i vilket staten äger minst halva aktiekapitalet innebär att staten
            skall tillskjuta motsvarande andel av de medel som erfordras för
            bolagets verksamhet. Departementschefen har ej uttalat huruvida
            det av SGU 1966 angivna beloppet om 150—200 milj. kr. kan anses
            som tillräck- ligt. Inte heller tas frågan upp om hur arbetena
            skall finansieras till den del de överstiger det föreslagna aktiekapitalet.
            Om de utöver aktiekapitalet erforderliga medlen för bolagets verksamhet
            till den del dessa belöper på den statliga andelen avses anskaffas
            genom upplåning på kapitalmarknaden uppkommer frågan om aktiekapitalets
            storlek kan anses vara tillräcklig ur borgenärssynpunkt. I det
            fall att bola- gets egna kapital ur långivarsynpunkt bedöms vara
            litet medför detta en fördyring av upplåningen. Extern finansiering
            av bolagets verksamhet måste bli mycket besvärlig med tanke på
            de krav på säkerhet som en an- svarskännande långivare har. Mot
            bakgrund av den mycket stora osäkerhet som vidlåder projektet
            och det mycket stora ekonomiska risktagande som är för handen
            måste vi ta avstånd från Kungl. Maj:ts förslag som innebär en
            riskfylld användning av statens medel. Statens ansvar kan även
            komma in i bilden i ett senare skede. Om de av det föreslagna
            bolaget vidtagna undersökningarna visar att några kommersiellt
            exploaterbara fyndigheter ej finns, kvarstår skyl- digheten att
            återbetala eventuella lånemedel. Beträffande den del av bola-
            gets skulder som hänför sig till vattenfallsverkets och LKAB:s
            aktieinne- hav torde staten, dvs. skattebetalarna, vara tvungna
            att gottgöra borge- närerna vare sig en formell statlig garanti
            lämnats eller ej. Detta förhål- lande utgör ytterligare ett skäl
            som talar mot det föreslagna statliga bo- laget. Det bolag som
            nu föreslås bildas kan således i framtiden komma att kräva betydande
            anslag över statsbudgeten. Med tanke på den stora osäkerhet beträffande
            resultatet av den verksamhet det föreslagna bolaget skall be-
            driva och de stora finansiella risker som är aktuella är det egendomligt
            att ovannämnda förhållanden ej behandlats i propositionen.
          </p>
          <p xml:id="i-NWbU1ERvkvMCbDQBqrmeXb">
            Av vad som sagts ovan framgår att det finns tungt vägande skäl
            för att i möjligaste mån begränsa statens finansiella engagemang
            i den i och för sig önskvärda verksamheten. I propositionen anför
            departementschefen att statens ansvar motiveras av det stora ekonomiska
            risktagandet den föreslagna verksamheten innebär. Enligt vår uppfattning
            talar detta skäl
          </p>
          <pb facs="riksdagen-motions-pdf/data/1968/mot_1968__fk__788/mot_1968__fk__788-004.pdf"/>
          <fw xml:id="i-fnp2pWaU7Ez57iBNzngJ5">
            8 Motioner i Första kammaren, nr 788 år 1968
          </fw>
          <p xml:id="i-Li46PBNyArW7NJL2JDHD8r">
            synnerligen starkt mot att staten direkt skall medverka i det
            ekonomiska risktagandet. LKAB bör således ej teckna aktier i det
            föreslagna bolaget. Företagets hittillsvarande verksamhetsinriktning
            är inte heller sådan att bolagets erfarenheter är oundgängliga
            vid sökandet efter olje- och gasfyn- digheter. I det fall att
            LKAB:s kunnande och erfarenhet på något område skulle vara av
            värde för arbeten beträffande eftersökande och utvinnande av olja
            och gas kan och bör dessa ställas till förfogande utan att LKAB
            och därmed staten involveras i ett mycket stort ekonomiskt risktagande.
            Det bör i detta sammanhang betonas att staten och berörda enskilda
            före- tag ömsesidigt bör utnyttja varandras erfarenheter och i
            möjligaste mån samarbeta. Upptäckten av olje- och gasfyndigheter
            på svenskt område skulle vara mycket betydelsefullt för den svenska
            ekonomins utveckling. Exploater- bara fyndigheter skulle vara
            av stort värde från såväl beredskapssynpunk- ter som handels-
            och energipolitiska synpunkter. Dessa synpunkter bör beaktas vid
            regleringen av såväl undersöknings- som eventuella utvinnings-
            arbeten. Samhällets intressen i dessa avseenden kan emellertid,
            enligt vår upp- fattning, tillvaratas bättre om verksamheten organiseras
            enligt andra lin- jer än de av Kungl. Maj:t föreslagna. Det förfarande
            som tillämpas i Norge och som har stora likheter med det brittiska
            synes oss vara överlägset det nu föreslagna. Detta förfarande
            torde ej direkt kunna appliceras på Sverige men kan användas som
            väg- visare vid utformandet av en svensk politik på området. Det
            norska förfarandet kan kortfattat beskrivas på följande sätt.
            Det från olje- och gassynpunkt intressantaste området på den norska
            konti- nentalsockeln indelades i 278 block om vardera ca 500 km?,
            varefter det den 9 april 1965 kungjordes att utvinningstillstånd,
            avseende ett eller flera block, efter ansökan och prövning kunde
            meddelas. Industridepartementet tillsåg att kungörelsen tillställdes
            alla som kunde bedömas ha intresse av densamma. Vid ansökningstidens
            utgång den 15 juni 1965 fanns 11 sökande, vilka täckte 208 block.
            På grund av stark koncentration till vissa block kunde utvinningstillstånd
            endast ges för 81 block. Ett statligt organ upptog direkta förhandlingar
            med var och en av sö- kandena, varefter industridepartementet
            den 17 augusti 1965 meddelade utvinningstillstånd till åtta sökande.
            Vid förhandlingarna fastställdes ett arbetsprogram för den första
            sex- årsperioden av koncessionstiden, som uppgår till 46 år. Uppfylles
            ej arbets- programmet dras tillståndet in, varvid departementet
            kan kräva inbetal- ning av det belopp det resterande arbetsprogrammet
            motsvarar. Förutom koncessionsavgifter skall royalty om 10 Z av
            bruttovärdet av
          </p>
          <pb facs="riksdagen-motions-pdf/data/1968/mot_1968__fk__788/mot_1968__fk__788-005.pdf"/>
          <fw xml:id="i-A5tqapU4SFnLbEaSs4k8Ec">
            Motioner i Första kammaren, nr 788 år 1968 9
          </fw>
          <p xml:id="i-YRirpvLDTPY71EeosK4ZA6">
            de utvunna produkterna erläggas till staten, vilken även kan
            bestämma att royalty helt eller delvis skall erläggas i form av
            utvunna petroleumpro- dukter. Rättighetsinnehavaren måste efter
            sex år till staten avstå från en fjärdedel av det ursprungliga
            koncessionsområdet och efter ytterligare tre år avstå från ännu
            en fjärdedel av det ursprungliga området. Det innebär att staten
            efter nio år förfogar över hälften av koncessionsområdet. Det
            arbetsprogram som rättighetsinnehavarna förpliktat sig att utföra
            består bl. a. av borrning av mer än 30 hål. De sammanlagda investeringar-
            na beräknas för femårsperioden 1966—1971 uppgå till ca 750 milj.
            svenska kronor. Betydande delar av dessa medel kommer Norge till
            godo, då en för- utsättning för utvinningstillstånds beviljande
            är att sökanden förbinder sig att använda baser i Norge och utnyttja
            norsk industri och arbetskraft i den utsträckning den är konkurrenskraftig
            beträffande priser och tids- hänsyn. För de områden för vilka
            utvinningstillstånd ej givits kan mot avgift undersökningstillstånd
            meddelas. 14 olika konsortier har beviljats under- sökningstillstånd.
            Den norska statskassans samlade intäkter med anledning av under-
            söknings- och utvinningstillstånd uppgick i slutet av år 1965
            till över 21 milj. norska kronor. Beträffande samarbetet mellan
            berörda parter framhåller industridepar- tementet att detta gått
            friktionsfritt och att departementet ej mottagit klagomål av något
            slag. Sammanfattningsvis kan framhållas att det som departementschefen
            an- för på de tre sidor i propositionen som berör denna fråga
            måste sägas innebära en ofullständig redovisning av i frågan relevanta
            förhållanden. De anförda motiven för bildandet av ett halvtstatligt
            bolag för eftersökan- de och utvinning av olja och gas är ej bärande.
            De samhälleliga intressen som bör bevakas kan bättre tillgodoses
            om verksamheten får en utform- ning enligt huvudlinjerna i det
            norska förfarandet. Vid användning av det av oss förordade systemet
            utnyttjar man även alla de fördelar en sund konkurrens ger. Med
            stöd av ovanstående hemställes, att riksdagen, med avslag på Kungl.
            Maj:ts proposition nr 51 år 1968, måtte besluta att i skrivelse
            till Kungl. Maj:t hemställa att förslag till reglering av verksamhet
            som avser eftersökande och utvinnande av olja och gas i enlighet
            med de riktlinjer och principer som anges i denna motion snarast
            förelägges riksdagen.
          </p>
          <p xml:id="i-WLyZoyT3yynxSRU7kJsQhQ">
            Stockholm den 26 mars 1968
          </p>
          <p xml:id="i-DQVxqDhFU2fdSQyA5PuFfY">
            Paul Brundin (h) Bertil Strandberg (h)
          </p>
          <p xml:id="i-AUuAjEVqMTxU11FkrrVaFW">
            Alfa Boktryckeri AB, Sthlm 1968
          </p>
        </div>
      </div>
    </body>
  </text>
</TEI>
