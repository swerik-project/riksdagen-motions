<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/199900/mot_199900_Mj_0241/mot_199900_Mj_0241-0001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            1999/2000 mnr: MJ241 pnr: mp519
          </p>
          <p>
            Motion till riksdagen
          </p>
          <p>
            1999/2000:MJ241 av Gudrun Lindvall m.fl. (mp)
          </p>
          <p>
            Plan för utveckling av ekologisk odling
          </p>
          <p>
            Inledning
          </p>
          <p>
            Efterfrågan på ekologiska produkter har aldrig varit större än
            idag och marknaden växer hela tiden. Sedan 1994 har marknaden
            mer än tredubblats. Idag är antalet lantbrukare anslutna till
            KRAV ca 3 300, antalet produkter är ca 2 800 och tyvärr ökar också
            importen. Mellan 1995 och 1997 har den ökat med ca 170 946, nästen
            en tredubbling även här. Det svenska lantbruket håller på att
            tappa mark och därmed också marknadsandelar. Det är allvarligt,
            speciellt i ljuset av vad som är på väg att hända i Danmark.
          </p>
          <p>
            Ekologiskt jordbruk för framtiden
          </p>
          <p>
            Sverige var tidigt ute med ekologiskt lantbruk. Många entusiaster
            gick i spetsen, såväl bland forskare som bland lantbrukare. De
            sågs ofta över axeln och de konventionella företrädarna talade
            om nischjordbruk — tydligen i tron att dagens konventionella jordbruk
            skulle vara någon vägs ände och aldrig utvecklas mer. Men kemikaliseringen
            har ett pris och nu ökar rapporterna om bekämpningsmedel och nitrat
            i grundvattnet. I Danmark är det ett så stort problem att vissa
            kommuner överväger att köpa loss jordbruk runt grund- vattentäkter
            för att lägga ned dem. Alternativet är emellertid ett jordbruk,
            som inte skapar dessa problem. I Sverige har forskningen till
            övervägande delen handlat om det konven- tionella jordbruket.
            Anslagen till framtidens jordbruk — det ekologiska — har varit
            en bråkdel av det som satsats på det konventionella, och forskarna
            har ofta arbetat i motvind. Det förvånande är att det fortfarande
            är så i Sverige.
          </p>
          <p>
            Konsumenterna har bestämt sig
          </p>
          <p>
            Nu har det hänt. Konsumenterna vill ha ekologiskt producerade
            livsmedel. Man vill gynna ett lantbruk som bedrivs utan bekämpningsmedel
            och handelsgödsel och som ger djuren bättre möjligheter till ett
            bra liv. Man har tröttnat på skandaler med galnako-sjukan, dioxinfoder
            och påtvingade GMO- produkter (genmanipulerade produkter). KRAV
            kan man lita på. Det konventionella lantbruket börjar få dåligt
            rykte. Nu kommer också rapporter om bekämpningsmedel i vårt viktigaste
            livsmedel — vattnet. Det börjar bli
          </p>
          <p>
            11
          </p>
          <pb facs="riksdagen-motions-pdf/data/199900/mot_199900_Mj_0241/mot_199900_Mj_0241-0002.pdf"/>
          <p>
            12
          </p>
          <p>
            uppenbart att gifter och konstgödsel inte hör hemma i ett ekologiskt
            lång- Mot. 1999/2000
          </p>
          <p>
            siktigt hållbart samhälle. Konsumenterna påverkar genom valet
            av produkter MJ241
          </p>
          <p>
            och man väljer att utnyttja sin konsumentmakt. Idag är prisskillnaderna
            mellan ekologiska produkter och konventionella mindre än tidigare
            och många har också insett att det är ekonomiskt fördel- aktigt
            att välja ekologiska råvaror istället för halvfabrikat. Eftersom
            det svenska lantbruket inte ställer om — som man sa att man skulle
            — i takt med efterfrågan ökar nu importen. Eftersom antalet produkter
            ökar hela tiden ökar också möjligheterna för den som vill äta
            ekologiskt. Idag ifrågasätter många konventionella lantbrukare
            både det ekologiska lantbruket och konsumenternas motiv att välja
            ekologiskt. Det är märkligt. I en marknadsekonomi brukar man annars
            säga att kunden alltid har rätt. När det gäller mat fungerar dock
            marknaden annorlunda. Detta är varor vi inte kan välja bort —
            alla måste vi äta. Därför är det extra viktigt att producenterna
            av livsmedel är lyhörda och inte räknar med en avsättning av den
            konventio- nella maten eftersom det alltid varit så. Risken är
            uppenbar att en stor import av ekologiska produkter snabbt kan
            förändra förutsättningarna för det svenska lantbruket.
          </p>
          <p>
            Danmark satsar på ekologisk omställning
          </p>
          <p>
            I Danmark har det börjat hända saker. För några år sedan satsades
            100 miljoner danska kronor på forskning om ekologiskt lantbruk.
            Nu utvärderas den satsningen av bland andra den svenske professorn
            Sten Ebbersten. Det visar sig att den satsningen gav mersmak.
            Nu vill man starta en fas 2 — Aktionsplan II för ekologi i utveckling.
            I en rapport på nära 400 sidor från Danska ministeriet för livsmedel,
            lantbruk och fiske lägger man fast rikt- linjerna. Man tänker
            satsa ca 500 miljoner danska kronor på forskning denna gång. Därtill
            kommer satsningar på marknadsföring och ekostöd, totalt en satsning
            på 2,2 miljarder danska kronor under de kommande fem åren Tanken
            är att Danmark ska exportera ekoprodukter till de stora marknaderna
            Tyskland, England och — Sverige.
          </p>
          <p>
            Varför just Danmark?
          </p>
          <p>
            I Danmark är jordbruket vad skogsbruket är i Sverige — modernäringen.
            Danmarks viktigaste exportnäring är jordbruksprodukter. Man upptäckte
            helt plötsligt att det importerades ekologiska livsmedel på grund
            av brist på inhemsk produktion. Det visade sig också att den importen
            drog med sig annan livsmedelsimport, och det hade man svårt att
            smälta. Dessutom tror man på en expansion av eko-marknaden i framtiden.
            Ännu har inte eko- mjölken lämnat hälsokostbutikerna i Tyskland
            och England, men när den gör det tror man på en boom och då vill
            man vara med. Därför gör man tvärt emot Sverige idag. Man bygger
            medvetet upp en stor kapacitet på eko- mjölksidan — större än
            dagens efterfrågan. Man betalar till och med extra för mjölken
            under karenstiden och nekar ingen att leverera. I Sverige gör
            man inte så — här tar man emot ekoproducenter i takt med en trolig
            efterfråge- ökning. I Danmark menar man att eko-boomen i de tänkta
            exportländerna
          </p>
          <p>
            12
          </p>
          <pb facs="riksdagen-motions-pdf/data/199900/mot_199900_Mj_0241/mot_199900_Mj_0241-0003.pdf"/>
          <p>
            13
          </p>
          <p>
            kommer att gå via de stora kedjorna och de kräver stora volymer.
            Den dag Mot. 1999/2000
          </p>
          <p>
            den efterfrågan kommer tänker man ha volymerna. Därför accepterar
            man att MJ241
          </p>
          <p>
            en del ekomjölk blandas in i den konventionella idag. 7 26 av
            den totala produktionen är ekologisk idag mot 2,6 26 i Sverige.
            Av dryckesmjölken är 21 240 eko, siffran för Sverige är 3 96.
            Av syrade mjölkprodukter som fil och yoghurt är 10 96 ekologiska
            i Danmark mot 1,3 20 i Sverige. Danmark har också haft betydligt
            mer problem med gifter i yt- och grundvatten än Sverige. Insikten
            är större där att det ekologiska lantbruket är det enda acceptabla
            för framtiden. Den dagen det danska folket inte kan dricka vattnet
            rasar förtroendet för modernäringen. Och vad gör man då? Köper
            vatten på flaska? Det sker redan på vissa danska öar och till
            vissa har man tvingats dra kilometerlånga vattenledningar. Om
            man betänker att det danska jordbruket liknar det svenska och
            att hälften av alla bekämpnings- medel som används i svenskt jordbruk
            används just i Skåne så inser man likheten. Även i Skåne finner
            man idag alla bekämpningsmedel man kan analysera, som en forskare
            uttryckte saken i en tidningsartikel för några år sedan. Det hemska
            är att halterna ökar och — vilket är skrämmande — de minskar inte
            heller för substanser som förbjöds i början av 90-talet. Den danska
            satsningen kan givetvis få konsekvenser för det svenska jord-
            bruket och det är nödvändigt med en rejäl satsning i Sverige på
            ekologiskt lantbruk.
          </p>
          <p>
            Satsa i Sverige
          </p>
          <p>
            Nu måste det till en rejäl satsning i Sverige på ekologiskt lantbruk.
            Idag är forskningsanslagen mycket blygsamma om man jämför med
            forskningssats- ningarna på det konventionella jordbruket. Den
            ekologiska forskningen och kompetensutvecklingen har många gånger
            fått skötas ideellt på gården. Samtidigt har forskningen om konventionellt
            jordbruk inte klarat de grund- läggande problemen: hur löser man
            problemen kväveläckage och läckage av bekämpningsmedel? Utbytet
            av det kväve som tillförs jordbruket är dåligt, endast 20 96 återfinns
            i de livsmedelsprodukter som produceras. Resten går örlorat till
            den omgivande miljön (visat i studier av växtnäringsflöden i jordbruk
            och samhälle utförda av Artur Granstedt 1990, 1995).
          </p>
          <p>
            Forskning
          </p>
          <p>
            Idag bedrivs forskning om ekologiskt lantbruk på SLU i Uppsala.
            Den orskningen måste få betydligt större möjligheter och resurser
            än idag om Sverige ska kunna klara den danska eko-offensiven.
            Faktum är att Sverige har varit tidigare ute än Danmark med såväl
            forskning om ekologiskt lantbruk som ekologiskt lantbruk i praktiken.
            På SLU finns fortfarande professor Sten Ebbersten, redan legendarisk
            förespråkare för och forskare inom det ekologiska fältet. Det
            är verkligen att gratulera Danmark att man inser vad som kommer
            och satsar så stort på ekologisk lantbruksforskning. Det måste
            ske även i Sverige. Även miljön och djurskyddet kräver en omställning
            till ekoproduktion, men också en intensifierad forskning för att
            utveckla eko-odlingen. Under-
          </p>
          <p>
            13
          </p>
          <pb facs="riksdagen-motions-pdf/data/199900/mot_199900_Mj_0241/mot_199900_Mj_0241-0004.pdf"/>
          <p>
            14
          </p>
          <p>
            sökningar visar att endast 20 96 av tillfört kväve hamnar i maten.
            Resten Mot. 1999/2000
          </p>
          <p>
            läcker bort och orsakar miljöproblem. Det är inte ekologiskt
            hållbart. I ett MJ241
          </p>
          <p>
            sjuårigt forskningsprojekt visar det sig att man kan halvera
            kväveförlusterna i ekologisk odling jämfört med konventionell
            odling, tack vare effektivare recirkulering av växtnäringskapitalet.
            För närvarande pågår på Skilleby i Järna forskning och metodutveckling
            för att genom ny och förbättrad teknik vad gäller stallgödselhanteringen
            ytterligare kunna reducera kväveför- lusterna, ner till 25 26
            i jämförelse med det konventionella jordbruket. Naturvårdsverket
            publicerade 1997 beräkningar av energikostnaden för livsmedelskonsumtionen.
            Ca 20 246 av den i rapporten definierade primär- energianvändningen
            i samhället åtgår till odling, distribution, förädling och anrättning
            av våra livsmedel. Dagens konventionella jordbruk har blivit nettokonsument
            i stället för nettoproducent av användbar energi till ett samhälle
            som måste komma ur beroendet av fossil energi. En omställning
            av vårt livsmedelsförsörjningssystem intar en central roll för
            ett uthålligt samhälle baserat på förnybar energi, cirkulära näringsflöden
            och en biologisk mångfald. Energistudier visar att också förbrukningen
            av icke förnybar energi är i storleksordningen 50 246 lägre vid
            ekologisk odling än vid konventionellt jordbruk, beroende på självförsörjning
            med gödsel och foder (Granstedt, 1997). Det handlar om handelsgödselmedlen
            i första hand. Detta visar på några frågeställningar som måste
            belysas i kommande forskning. Vi framförde i en motion förra året
            att det bör skapas ett forsk- ningscentrum för ekologisk lantbruksforskning
            även i Järna som komplement till den ekologiska forskningen på
            SLU. I Järna finns för närvarande 7 jordbruk och trädgårdsföretag
            som sedan länge drivs enligt biodynamiska och ekologiska odlingsmetoder.
            Sedan 50-talet har erfarenheter, unika för Sverige, successivt
            byggts upp. Järna har varit vägledande för vidareutveck- lingen
            av ekologiska odlingssystem. Skilleby gård är nu etablerad som
            försöksgård för ekologisk odling, och här har sedan 80-talet bedrivits
            ett flertal statligt finansierade forskningsprojekt i samarbete
            med Lantbruks- universitet under ledning av professor Artur Granstedt
            vid Biodynamiska forskningsinstitutet.
          </p>
          <p>
            Marknadsföring
          </p>
          <p>
            Danmark kan marknadsföra sina livsmedel på ett mycket bra sätt.
            Som gammal exportör av livsmedel har man kanalerna och kan marknaden.
            Trots detta satsar man stort på marknadsföring av ekologiska produkter.
            Som jämförelse kan nämnas år 1997 då Sverige satsade 2 miljoner
            kronor medan Danmark satsade 46 (!) miljoner danska kronor på
            marknadsföring av eko- produkter. Det kanske inte är så konstigt
            att det numer finns många olika frysta ekologiska grönsaker från
            Danmark i de svenska kyldiskarna, men ack så få svenska. I den
            satsning som vi anser måste till för att ställa om det svenska
            lant- bruket till ekoproduktion är marknadsföringen och satsningen
            på eko- produkter mycket viktigt.
          </p>
          <p>
            14
          </p>
          <pb facs="riksdagen-motions-pdf/data/199900/mot_199900_Mj_0241/mot_199900_Mj_0241-0005.pdf"/>
          <p>
            15
          </p>
          <p>
            Eko-stöd
          </p>
          <p>
            Det danska miljöstödsprogrammet är betydligt mindre än det svenska.
            Sverige lyckades få en ram på 2,8 miljarder kronor i medlemskapsförhand-
            lingarna. Hur det går med detta är i skrivande stund osäkert sedan
            EU- kommissionen skurit ner sin del från 215 till 149 miljoner
            euro. Vår uppfatt- ning är att den ursprungliga ramen skall bestå
            och att den nationella delen nu måste öka. Absolut nödvändigt
            är det dock att ekostödet inte minskar. I Danmark finns så gott
            som inget annat miljöstöd än ekostöd. Dock visar en jämförelse
            i mjölkbranschens tidning Pejling att medan en svensk mjölk- bonde
            får 1 600 kronor per ha och år (exklusive nationellt stöd i vissa
            regioner) får en dansk bonde 2 900 danska kronor. Den nationella
            med- finansieringen av ekostödet är högre i Danmark än i Sverige
            och man har gått in med riktade stöd, t.ex. för att få ut hönsen
            ur burarna, vilket även gynnat ekoäggsproducenter. Det svenska
            miljöstödet ses som sagt över just nu, men ska Sverige kunna konkurrera
            med Danmark måste stödet förstärkas.
          </p>
          <p>
            Ta fram en nationell handlingsplan
          </p>
          <p>
            Det är bråttom nu. Ska det svenska lantbruket få de konkurrensfördelar
            som en omställning till ett ekologiskt lantbruk kan ge måste satsningarna
            komma nu. Det räcker inte med de i och för sig lovvärda målen
            för det ekologiska lantbruket. Det gäller att ta Danmark som exempel
            och satsa rejält på forsk- ning, marknadsföring m.m. Det räcker
            inte längre att hävda att det svenska konventionella lantbruket
            är lite mindre konventionellt än på andra håll. Varje land försöker
            visa att den egna torvans produkter smakar bäst och är framställda
            på det bästa sättet. Irland visar på gröna ängar och Österrike
            på ett rent bergsjordbruk. Men efter alla skandaler är det ekoprodukter
            som gäller för alltfler. Sverige måste liksom Danmark ta fram
            en aktionsplan för utvecklingen av det ekologiska lantbruket.
            Detta bör ges regeringen till känna.
          </p>
          <p>
            Hemställan
          </p>
          <p>
            Med hänvisning till det anförda hemställs att riksdagen som sin
            mening ger regeringen till känna vad i motionen anförts om en
            nationell aktionsplan för utveckling av det ekologiska lantbruket.
          </p>
          <p>
            Mot. 1999/2000
          </p>
          <p>
            MJ241
          </p>
          <p>
            15
          </p>
          <pb facs="riksdagen-motions-pdf/data/199900/mot_199900_Mj_0241/mot_199900_Mj_0241-0006.pdf"/>
          <p>
            16
          </p>
          <p>
            Stockholm den 5 oktober 1999 Mot. 1999/2000 MJ241 Gudrun Lindvall
            (mp) Ingegerd Saarinen (mp) Mikael Johansson (mp)
          </p>
          <p>
            Helena Hillar Rosenqvist (mp) Marianne Samuelsson (mp)
          </p>
          <p>
            Gunnar Goude (mp)
          </p>
          <p>
            Elanders Gotab, Stockholm 1999
          </p>
          <p>
            16
          </p>
        </div>
      </div>
    </body>
  </text>
</TEI>
