<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201314-SoU-00536">
  <teiHeader>
    <fileDesc>
      <titleStmt>
        <title>Ett nationellt centrum för glesbygdsmedicin</title>
        <author corresp="i-TEkdGy8DEUwcbVAxHygs6z">av Maria Lundqvist-Brömster (FP)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Ett nationellt centrum för glesbygdsmedicin</title>
          <idno type="rdwebb">H102So536</idno>
          <rs type="number">So536</rs>
          <orgName type="comitteeAbbreviation">SoU</orgName>
          <ref type="dokument_url_text">http://data.riksdagen.se/dokument/H102So536/text</ref>
          <ref type="dokument_url_html">http://data.riksdagen.se/dokument/H102So536</ref>
          <ref type="dokumentstatus_url_xml">http://data.riksdagen.se/dokumentstatus/H102So536</ref>
          <ref type="doc">http://data.riksdagen.se/fil/FC62BABB-99D6-4D2D-B0BD-B44576865BEE</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-TEkdGy8DEUwcbVAxHygs6z</idno>
            <name>Maria Lundqvist-Brömster</name>
            <state type="partyAffiliation" ref="Q110857">
              <desc>FP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-DeJQogHwAZPRb1ybXofavs" type="signed"/>
        <correspContext corresp="i-DeJQogHwAZPRb1ybXofavs">
          <note type="signatory" corresp="i-TEkdGy8DEUwcbVAxHygs6z"/>
        </correspContext>
        <correspAction xml:id="i-UV3bP56fLZYB8rTabCfrLH" type="numbering">
          <date when="2013-10-07"/>
        </correspAction>
        <correspAction xml:id="i-JyeaW1ZAdg5X4XeckQbRVj" type="submission">
          <date when="2013-10-04"/>
        </correspAction>
        <correspAction xml:id="i-GnCxyGgqxLWrZ9K2qy3HRT" type="transfer">
          <date when="2013-10-03"/>
        </correspAction>
        <correspAction xml:id="i-BjpQGmNhuCM9CDLN71xhDh" type="assigned"/>
        <correspContext corresp="i-BjpQGmNhuCM9CDLN71xhDh">
          <ref type="assignedTo">Socialutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-29ezcFYzMAQggPMMFwrK7h" type="motHeader"/>
      <div xml:id="i-Nbhp3gKakNUwcyG91zafh5" type="motBody">
        <div xml:id="i-4mXzBxMkNjDYhFX6BhyRnW" type="motProposal" subtype="förslag">
          <head xml:id="i-5fQXNpFKWpujFM8UgyPGgd">
            Förslag till riksdagsbeslut
          </head>
          <p xml:id="i-5xQp3Rxp6XZEvMEaz1AEXy">
            Riksdagen tillkännager för regeringen som sin mening vad som
            anförs i motionen om att utreda behovet av att inrätta ett nationellt
            centrum för glesbygdsmedicin i Storuman, Västerbottens län.
          </p>
        </div>
        <div xml:id="i-XK3DGCD25vPLELQeDr5Usw" type="motContent">
          <head xml:id="i-Qoc1dNKy9CLYpVSt2FauLW" type="h1">
            Motivering
          </head>
          <p xml:id="i-JazJsFH3iW6m1SoH9nFhhV">
            Sverige hör till de länder som har högst andel äldre i befolkningen.
            I Een del av Västerbottens inlandskommuner är uppemot 30 procent
            av befolkningen över 65 år. I Dorotea kommun är till exempel 10
            procent av befolkningen över 80 år. Även inom EU blir befolkningen
            allt äldre och där ser man den största ökningen i populationen
            med personer som är över 80 år. Många länder oroar sig över då
            25 procent av deras befolkning är över 65 år, vilket kommer att
            inträffa om 20 till 30 år. Man förväntar sig då ett stort tryck
            på sjukvårds- och omsorgsapparaten. Man har inte heller någon
            större plan för hur man kommer att kunna organisera vården och
            omsorgen inför denna äldreexplosion.
          </p>
          <p xml:id="i-J1SusjYKm2oueGScyuDS79">
            Men i Västerbottens inland, i bland annat Storuman, har man redan
            fungerande, moderna och mer eller mindre välutvecklade system
            för hur man kan organisera sjukvård för dels en åldrande befolkning,
            dels den totala glesbygdsbefolkningen. Det handlar om omsorg,
            men också om prevention och akutsjukvård.
          </p>
          <p xml:id="i-ULBqd5wtSzQ3hFNDRucqAc">
            Utmaningarna är stora utifrån den demografiska utvecklingen men
            även utifrån geografiska aspekter. De långa avstånden och utmaningen
            att få de yngre att stanna kvar och fler att flytta in. Den stora
            utmaningen för ansvariga är att kunna erbjuda en god hälso- och
            sjukvård och en omsorg på lika villkor oavsett var man bor.
          </p>
          <p xml:id="i-WJLmUmTYP4KBooFs3qdEvu">
            Vid Glesbygdsmedicinskt centrum i Storuman besparas patienterna
            resor motsvarande cirka 70 mil och man kan erbjuda lokal service
            på en hög medicinsk nivå trots avstånd. De sjukstugor som finns
            i inlandet kan karaktäriseras som små minisjukhus. Det finns en
            bred kompetens av allmänläkare, sjuksköterskor, ambulanspersonal,
            barnmorskor och paramedicinsk personal. Man kan också lägga in
            akut sjuka patienter. Sjukstugorna är välutrustade med bland annat
            röntgen, laboratorieutrustning, ambulans, olika telemedicinska
            applikationer och övrig utrustning som möjliggör mottagande av
            i stort sett alla patientkategorier.
          </p>
          <p xml:id="i-PsCBt4Cb5pYsXGrt6BMFe6">
            Distansöverbryggande teknik och då framförallt telemedicin började
            man använda i mitten av 90-talet vid sjukstugorna i Västerbottens
            inland. Längst har man kommit i Storuman vid Glesbygdsmedicinskt
            centrum. Den distans-övergripande tekniken med telemedicinska
            lösningar har utvecklats. Jourläkare på distans och en utveckling
            av forskningen är andra områden som man fokuserar på.
          </p>
          <p xml:id="i-53aGjekbtX912BtwGUQWKq">
            Idag deltar man tillsammans med Akut- och katastrofmedicinskt
            centrum vid Norrlands universitetssjukhus i EU-projektet Recruit
            and retain, med partner från Norge, Skottland, Irland, Kanada
            och Island. Projektet pågår i tre år och under den tiden ska man
            utveckla glesbygdsmedicin som specialitet och hitta strategier
            för att rekrytera och behålla personal. Projektet färdigredovisas
            under våren 2014. Redan idag kan man se att strategierna bär frukt.
            Läkarbemanningen är god i Storuman till skillnad från hur situationen
            är vid många hälsocentraler i länet och även vid kusten. Stafettläkeriet
            är en tung budgetpost i Västerbottens läns landsting. För många
            läkarstudenter är glesbygdsmedicin mycket lockande eftersom allt
            finns i miniatyr och att det är litet och nära. Man erbjuder idag
            ST-block i glesbygdsmedicin, som ökat från 3 till 12 i södra Lappland.
            Ett liknande koncept vad gäller sjuksköterskor med särskild kompetens
            i glesbygdssjukvård är framtaget i samverkan med Umeå universitet
            och den första kullen påbörjade utbildningen under hösten 2013.
          </p>
          <p xml:id="i-U6fprVh3mdsASLtvybB9FZ">
            Ett av forskningsområdena fokuserar på den demografiska utvecklingen.
            Hur vården och omsorgen om äldre ska utvecklas i glesbygd och
            hur samverkan med kommunerna kan effektiviseras. Folkhälsa och
            prevention och teknikutveckling är andra områden som man utvecklar
            och där man på ett aktivt sätt involverar befolkningen och samarbetar
            med industri/tillverkare och användare/nyttjare. Man ska testa
            teknik och systemområden som berör primärvård och hemsjukvård.
          </p>
          <p xml:id="i-YED81QjfF4h1EASiKBmcjA">
            Samerna och deras utsatthet är ett annat forskningsprojekt som
            man nu igångsatt. Samerna är en olycksdrabbad grupp. Samerna har
            ett väldigt farligt jobb och som många gånger har långt ifrån
            sjukstuga och mobiltäckning. Internationellt kan vi se liknande
            koncept med sjukstugor. I Skottland, Norge, Kanada och Australien
            ser man sjukstugor eller community hospitals som en grundbult
            i ett sjukvårdssystem som ska klara framtidens demografiska utmaningar.
            Att använda primärvårdens resurser och dessutom erbjuda primärvårdsdriven
            slutenvård ses som en kostnadseffektiv lösning i många länder.
            Man talar mycket om shifting the balance of care från sjukhusen
            till hemmen eller vårdstrukturer nära hemmen. I ett sådant arbete
            är distansöverbryggande teknik en förutsättning.
          </p>
          <p xml:id="i-MB3tU5be4WmjqzY2Uyy4ke">
            Ett annat viktigt område för glesbygdsmedicinen och Glesbygdsmedicinskt
            centrum är att öppna dörrarna för nya innovationer. Glesbygdsmedicinskt
            centrum har redan medfört ett par avknoppningar av företag. Ett
            företag arbetar med att utveckla planerings- och dimensionsverktyg
            för kommunal vård och omsorg. SKL ser detta som ett banbrytande
            arbete för att öka kvalitén inom kommunal vård och omsorg. Ett
            annat företag arbetar för att skapa en kommersiellt driven testbädd
            för medicinteknisk utveckling i Norrlands inland. Målsättningen
            är att den äldre ska kunna bo kvar hemma så länge som möjligt
            med hög livskvalitet och försöka att etablera en världsledande
            kommersiellt driven testbädd. I detta sammanhang krävs en arena
            där medicinteknisk industri, kommuner och landsting samarbetar
            för att pröva olika lösningar ur både tekniska och systematiska
            perspektiv. Ett Virtuellt vårdrum är under uppbyggande och invigs
            nu i oktober 2013, centralt placerat i ett glesbygdsområde. Vårdrummet
            ingår som en del av testbädden, men ska även fungera som en plats
            där sjukvård ska kunna utföras av patienten själv eller med assistans
            av hemtjänstpersonal.
          </p>
          <p xml:id="i-Ap8zj2sctQQgUqjqawzFMF">
            Sammanfattningsvis kommer erfarenheterna vid Glesbygdscentrum
            i Stor-uman av såväl kliniskt arbete som forskningsresultat att
            vara mycket intressanta att ta del av internationellt men framförallt,
            redan nu, intressant att ta del av för den glesbygd vi har i vårt
            avlånga Sverige. Glesbygdsmedicin måste utvecklas i Sverige, och
            här har Storuman i Västerbotten kommit mycket långt. Vid Glesbygdscentrum
            i Storuman kan man visa på att utvecklingen av glesbygdsmedicin
            bland annat inneburit att patienterna inte behöver resa långa
            vägar för att få professionell hjälp och att det dessutom har
            inneburit ett effektivt utnyttjande av personal inom hälso- och
            sjukvården. Man kan också konstatera att glesbygdsmedicin som
            specialitet lockat läkare och läkarstudenter att söka sig till
            glesbygden i Västerbottens inland. Detta bör riksdagen ge regeringen
            tillkänna.
          </p>
        </div>
        <div xml:id="i-YLYENZgbN1bbWND6MojnHG" type="signatureBlock">
          <list xml:id="i-WnKmLUqu3NsVF7xyJSgMMe">
            <item xml:id="i-DYa9BCp3ygJDCYopkD4CjY" type="signature">
              Maria Lundqvist-Brömster (FP)
            </item>
          </list>
        </div>
      </div>
    </body>
  </text>
</TEI>
