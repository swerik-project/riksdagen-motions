<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201011-AU-00408">
  <teiHeader>
    <fileDesc>
      <titleStmt>
        <title>Sänkt normalarbetstid för jobb, livskvalitet och miljö</title>
        <author corresp="i-DLt3BwBDVwBxqxVEki5m5B i-FeVXF7pVocmUfQoPXGuJKR">av Annika Lillemets och Valter Mutt (MP)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Sänkt normalarbetstid för jobb, livskvalitet och miljö</title>
          <idno type="rdwebb">GY02A408</idno>
          <rs type="number">A408</rs>
          <orgName type="comitteeAbbreviation">AU</orgName>
          <ref type="dokument_url_text">http://data.riksdagen.se/dokument/GY02A408/text</ref>
          <ref type="dokument_url_html">http://data.riksdagen.se/dokument/GY02A408</ref>
          <ref type="dokumentstatus_url_xml">http://data.riksdagen.se/dokumentstatus/GY02A408</ref>
          <ref type="doc">http://data.riksdagen.se/fil/4FA7ACAE-0F68-4CE6-87E7-27AFAC90707F</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-DLt3BwBDVwBxqxVEki5m5B</idno>
            <name>Annika Lillemets</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-FeVXF7pVocmUfQoPXGuJKR</idno>
            <name>Valter Mutt</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-7UHErCHnDKZTEbSn9YGFPi" type="signed"/>
        <correspContext corresp="i-7UHErCHnDKZTEbSn9YGFPi">
          <note type="signatory" corresp="i-DLt3BwBDVwBxqxVEki5m5B"/>
          <note type="signatory" corresp="i-FeVXF7pVocmUfQoPXGuJKR"/>
        </correspContext>
        <correspAction xml:id="i-9YhpzLpiZrrj2YGxc9fDvz" type="numbering">
          <date when="2010-10-29"/>
        </correspAction>
        <correspAction xml:id="i-Q51kUQzgx7e2oqqXWaVn71" type="submission">
          <date when="2010-10-27"/>
        </correspAction>
        <correspAction xml:id="i-2eHRxfy5cwvHypBn9dpoaX" type="transfer">
          <date when="2010-10-26"/>
        </correspAction>
        <correspAction xml:id="i-4kVHW8BfgrFYb1gCG9MVd1" type="assigned"/>
        <correspContext corresp="i-4kVHW8BfgrFYb1gCG9MVd1">
          <ref type="assignedTo">Arbetsmarknadsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-T4PkyLgz5RqVogh6p1SbsQ" type="motBody">
        <div xml:id="i-C6GCiREkhHn3KdzLwsDDSa" type="motProposal" subtype="förslag">
          <head xml:id="i-TN7L2jWheLxEkEs18tXWG2">
            Förslag till riksdagsbeslut
          </head>
          <p xml:id="i-F7ezYEWVcA6bppkrqGBjPe">
            Riksdagen tillkännager för regeringen som sin mening vad som
            anförs i motionen om att utreda hur normalarbetstiden i ett första
            steg kan sänkas till 35 timmar i veckan i Sverige.
          </p>
        </div>
        <div xml:id="i-43cGamkzVmvuvBZJsRPGC4" type="motContent">
          <head xml:id="i-Pp5VGpbNZ8WUgFqYsrAt6U" type="h1">
            Bakgrund
          </head>
          <p xml:id="i-RxFFZc9CnRew4wCEwJjrCn">
            Meningsfullt arbete på goda villkor ger glädje, gemenskap och
            inkomst. Många arbetar tyvärr mer än vad som är bra för dem själva
            och jorden, medan andra inte arbetar alls. En arbetsvecka på 40
            timmar för allt färre och 0 timmar för allt fler är emellertid
            ingen naturlag.
          </p>
          <p xml:id="i-2TPWYxgc82QSwEisjpPao2">
            I dagens läge med massarbetslöshet i Sverige är det mer angeläget
            än någonsin att dela mer rättvist på lönearbetet. I Långtidsutredningen
            1980 påpekades det att utan 1970-talets arbetstidsförkortning
            hade det funnits 500 000 färre jobb då. En sådan klarsyn behövs
            mer än någonsin. En lägre heltidsnorm kan vara ett sätt att minska
            arbetslösheten som åter måste beaktas.
          </p>
          <p xml:id="i-UrhupqKkb6EFkSZ1RtMrSY">
            Vetenskapliga och tekniska framsteg leder till en ständigt ökande
            arbetsproduktivitet, det vill säga att allt färre kan producera
            allt mer. Statistik från OECD visar att detta medför att mängden
            tillgängligt lönearbete per person i den industrialiserade världen
            minskat sedan 1970. Eftersom man i flertalet OECD-länder tar ut
            en allt mindre del av produktivitetsökningarna som sänkt arbetstid
            har den konjunkturoberoende så kallade strukturarbetslösheten
            ökat. Den kan minskas om BNP-tillväxten är större än produktivitetsökningen.
            En sådan strategi är ekologiskt ohållbar om inte energi- och resurseffektiviseringen
            i BNP är större än tillväxten. Hittills har emellertid effektiviseringarna
            ätits upp av ökad konsumtion. Det är inte realistiskt att hoppas
            på att en ständig ekonomisk tillväxt och en ständigt ökad konsumtion
            i redan rika länder ska åstadkomma ökad sysselsättning, särskilt
            inte med hänsyn till miljön. En tillväxt som bygger på ett större
            resursuttag än vad ekosystemen förmår återskapa är en oekonomisk
            tillväxt.
          </p>
          <p xml:id="i-MVongBSpyYNBFzTExRMKfa">
            Att åter börja ta ut produktivitetsökningar i sänkt arbetstid
            snarare än höjd lön och högre vinster är däremot fullt möjligt.
            Det handlar inte bara om fördelning av arbetstid utan också om
            fördelning av ekonomiska resurser och därmed makt. Fram till 1970-talet
            kortades arbetstiden stegvis, senast 1973 då 40-timmarsveckan
            infördes. Det finns folkligt stöd för en sådan linje. De flesta
            svenskar vill hellre ha mer fri tid än höjd lön, enligt flertalet
            opinionsundersökningar. Det ger en signal om att ett flertal prioriterar
            andra värden än ständigt ökad konsumtion och materiell standard.
          </p>
          <p xml:id="i-Xe7WcX7Pipb1fkjLbrrRbS">
            Samtidigt önskar många deltidsanställda, ofta lågavlönade, heltid.
            Ofta handlar det om att det helt enkelt inte går att försörja
            sig på en deltidslön i ett låglöneyrke. En heltidslön som går
            att leva på är en nödvändighet och borde vara en självklarhet.
            Med en lägre heltidsnorm och en fördelningspolitik som syftar
            till att minska inkomstskillnaderna istället för att öka dem som
            nu, kan fler försörja sig på sitt arbete. Det är också värt att
            påpeka att ju mer ekonomiskt ojämlikt ett land är, desto längre
            tenderar arbetstiden att vara. En förklaring är att i mer ojämlika
            länder krävs det ofta att man finansierar mer av utbildning och
            sjukvård privat. Ojämlikhet driver även på stressande och miljöskadlig
            statuskonsumtion.
          </p>
          <p xml:id="i-F9c3QQqiXfu5DZyprud2jJ">
            Ekonomijournalisterna Philipp Löpfe och Werner Votobel skriver
            i sin bok Arbeitswut att vi borde tala om arbetsfördelning istället
            för arbetstidsförkortning. De frågar om vi vill att 40 % arbetar
            normalarbetstid, 30 % mer eller mindre frivillig deltid och 30
            % vandrar in och ut ur arbetslöshet. De uppskattar den tillgängliga
            mängden lönearbete till 25 timmar i veckan per tysk i förvärvsaktiv
            ålder, och den fortsätter att sjunka. I Sverige har arbetsfördelningen
            blivit allt mer ojämn. Under 1900-talets båda sista decennier
            ökade den faktiska årsarbetstiden i två länder i den industrialiserade
            världen: Sverige och USA. Samtidigt råder massarbetslöshet.
          </p>
          <p xml:id="i-3WPJYHFQB1u2bTuGyfdeTR">
            Den lagstadgade normalarbetstiden är viktig och kan inte fullt
            ut ersättas med individuella eller branschvisa avtal. Dels är
            den en skyddslagstiftning för dem som inte kan välja och inte
            har en stark förhandlingsposition mot sin arbetsgivare, dels är
            normalarbetstiden normerande. Är normalarbetstiden 40 timmar per
            vecka blir det just normalt att jobba så länge och avvikande att
            jobba kortare eller längre tid. Oavsett vilken normalarbetstid
            vi säljer att lagstifta om kommer det givetvis alltid att finnas
            behov av ytterligare lagstiftning som möjliggör en mer flexibel
            arbetsinsats i olika skeden i livet. Den som till exempel har
            småbarn eller närmar sig pensionsåldern behöver ofta få jobba
            mindre eller inte alls under en period.
          </p>
          <p xml:id="i-LYhXP63eT4FVMrCLAMFptY">
            En ekonomi byggd på en ständigt ökad tillväxt som kräver ett
            ökat lönearbete och en ökad konsumtion när vi redan förbrukar
            för mycket naturresurser är ohållbar, inte minst ekologiskt. Ekonomisk
            utveckling måste av miljöskäl innebära mer fri tid snarare än
            ökad materiell konsumtion. I omvärlden pågår en seriös diskussion
            om detta. Så här uttryckte EU-parlamentets miljöutskott sin syn
            på kopplingen mellan arbetstidsfrågan, en ständigt växande konsumtion
            och klimathotet, när det nyligen röstade om ett yttrande för att
            utveckla sysselsättningspotentialen av en ny hållbar ekonomi:
          </p>
          <p xml:id="i-WJeDHu6GthVHyx7hAWjHr5">
            Europaparlamentet är övertygat om att införandet av resurseffektiv
            grön teknik inte räcker för att uppnå en hållbar utveckling, så
            länge som produktivitetsökningar tas ut som inkomstökningar. Dessutom
            anser parlamentet att det skulle vara klokt ur ett miljöperspektiv
            att låta produktivitetsvinster leda till mer fritid och kortare
            arbetsdagar, i stället för högre löner och ökad konsumtion.
          </p>
          <p xml:id="i-UseUm3Uv4dQZYqMAY2r6st">
            FN:s miljöorgan, Unep, uttrycker samma insikter i sin rapport
            Green Jobs (2008). Allt fler forskningsrapporter visar också på
            sambandet mellan arbetstid, konsumtion och miljöpåverkan. Ett
            intressant exempel är rapporten Are Shorter Work Hours Good for
            the Environment? av David Rosnick och Mark Weisbrot vid Center
            for Economic and Policy Research i Washington. Forskarna konstaterar
            att amerikaner har 16 % längre årsarbetstid än västeuropéer och
            att detta utgör huvudorsaken till att såväl BNP per capita som
            utsläpp av växthusgaser är betydligt högre i USA. De bedömer att
            om USA hade reducerat arbetstiden till en västeuropeisk nivå skulle
            man ha kunnat nå Kyotomålen. En annan intressant rapport har publicerats
            av en svensk forskargrupp vid institutionen för fysisk resursteori
            vid Chalmers. Den drar slutsatsen att en ökning eller minskning
            i arbetstid förorsakar en nästan proportionell förändring i energianvändning
            och utsläpp av växthusgaser. En minskning av arbetstiden med 10
            procent reducerar i genomsnitt energianvändning och utsläpp av
            växthusgaser med 8 procent (Jonas Nässén, Jörgen Larsson och John
            Holmberg, The effect of work hours on energy use, 2009).
          </p>
          <p xml:id="i-C73koDCiWhtMpK1dh8xgGo">
            En sänkning av normalarbetstiden är en reform som skulle kunna
            stärka demokratin och den sociala sammanhållningen i samhället.
            Den skulle också kunna ge förutsättningar för ett mer hälsosamt
            liv. Delaktighet i samhället och insatser för sina nära kräver
            tid. Tid är för många idag den kanske allra knappaste resursen.
            Dagens system där vissa blir sjuka av för hög arbetsbelastning
            medan andra far illa av arbetslöshet är ett stort resursslöseri.
          </p>
          <p xml:id="i-NM49sCw3y5fnJTRUU8T568">
            En klokt utformad arbetstidsförkortning kan ge både fler jobb
            och ökad livskvalitet. I Frankrike sänktes normalarbetstiden vid
            sekelskiftet från 39 till 35 timmar. Den franska arbetstidsreformen
            var, i korthet, utformad så att företag som nyanställde till följd
            av arbetstidsförkortningen fick sänkt arbetsgivaravgift under
            infasningen av 35-timmarsveckan, vilket delvis finansierades genom
            minskade utgifter för arbetslöshet. Enligt den franska motsvarigheten
            till SCB har reformen skapat 350 000 nya jobb för en i sammanhanget
            blygsam kostnad för staten och utan ekonomiska problem för företagen.
            Arbetslösheten sjönk med drygt 3 % i samband med 35-timmarsreformens
            införande, och 70 % av löntagarna anser att den gett betydande
            livskvalitetsvinster.
          </p>
          <p xml:id="i-V66XZi8U6BXghybEskGzok">
            Att vi behöver arbeta allt färre timmar för att producera det
            vi behöver är ur grön synvinkel en möjlighet, inte ett problem.
            Om hälften av produktivitetsökningarna i Sverige sedan 1980 tagits
            ut i kortare arbetstid hade vi nu haft en 32-timmarsvecka. Det
            handlar om vilket samhälle vi vill ha. Redan 1848 beskrev socialliberalen
            John Stuart Mill i sitt huvudverk Nationalekonomins principer
            hur samhället skulle kunna se ut när kampen för överlevnad inte
            längre upptar all energi. Ökad produktion fortsätter att vara
            ett viktigt mål bara i mindre utvecklade länder, men i de mest
            utvecklade behövs istället en jämnare fördelning. När de industriella
            framstegen minskar behovet av arbete och samhället ser Mill framför
            sig hur det kommer att finnas utrymme för kultur och sociala framsteg.
            Även nationalekonomen John Maynard Keynes förutsåg en ny epok
            i mänsklighetens historia när effektiviteten i produktionen ökat
            så att vi inte längre behöver slita så hårt. När människor fått
            sina behov uppfyllda tänkte sig även Keynes att vi skulle inrätta
            oss själva och samhället därefter. Men istället för att njuta
            frukterna av våra framsteg har vi låst oss i en ekologiskt ohållbar
            konsumtion som förutsätter överdrivet lönearbete. Till råga på
            allt visar forskningen tydligt att redan rika människor inte blir
            nämnvärt lyckligare av mer konsumtion. Det handlar också om människosyn.
            Människan är så mycket mer än en kugge i produktionen och en aldrig
            tillfredsställd konsument, så mycket större än ett anställningsnummer
            och ett kundnummer.
          </p>
          <p xml:id="i-GHF814mpEtCXvuPX6K29st">
            Det är hög tid att börja dela på arbetet solidariskt och öka
            människors möjligheter att växa från produktionsfaktorer till
            individer och medborgare, med tid och kraft att få kultur, föreningsliv
            och demokrati att blomstra. Vi föreslår därför att riksdagen framför
            som sin mening till regeringen att man bör låta utreda hur normalarbetstiden
            i ett första steg kan sänkas till 35 timmar i veckan i Sverige.
          </p>
        </div>
        <div xml:id="i-FAGkLmRtnrzyNGbToZdYjx" type="motSignatures">
          <list xml:id="i-CXmUqi2TLdmndKKSHoVgrK">
            <item xml:id="i-MHdFViqrqCjyGhgKmx1VFq" who="i-DLt3BwBDVwBxqxVEki5m5B">
              Annika Lillemets (MP)
            </item>
            <item xml:id="i-QmWjF4tnArLroUyKMxpcSb" who="i-FeVXF7pVocmUfQoPXGuJKR">
              Valter Mutt (MP)
            </item>
          </list>
        </div>
      </div>
    </body>
  </text>
</TEI>
