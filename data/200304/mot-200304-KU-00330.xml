<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200304-KU-00330">
  <teiHeader>
    <fileDesc>
      <titleStmt>
        <title>En moderniserad monarki</title>
        <author corresp="i-9CH1KbWwyrj8DRqAQB3Fza">av Gustav Fridolin (mp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>En moderniserad monarki</title>
          <idno type="rdwebb">GR02K330</idno>
          <rs type="number">K330</rs>
          <orgName type="comitteeAbbreviation">KU</orgName>
          <ref type="dokument_url_text">http://data.riksdagen.se/dokument/GR02K330/text</ref>
          <ref type="dokument_url_html">http://data.riksdagen.se/dokument/GR02K330</ref>
          <ref type="dokumentstatus_url_xml">http://data.riksdagen.se/dokumentstatus/GR02K330</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-9CH1KbWwyrj8DRqAQB3Fza</idno>
            <name>Gustav Fridolin</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-LboCkdcwk1t6RC2wHiWJvC" type="signed"/>
        <correspContext corresp="i-LboCkdcwk1t6RC2wHiWJvC">
          <note type="signatory" corresp="i-9CH1KbWwyrj8DRqAQB3Fza"/>
        </correspContext>
        <correspAction xml:id="i-C4ka85nbqLxGxGWRaC4gdr" type="referral">
          <date when="2003-10-15"/>
        </correspAction>
        <correspAction xml:id="i-UrhNzNbXUDPFcsBeZ2sHpM" type="dismissal">
          <date when="2003-10-15"/>
        </correspAction>
        <correspAction xml:id="i-RdNtXtwmwZ7ohRVQX7Q6Vx" type="submission">
          <date when="2003-10-07"/>
        </correspAction>
        <correspAction xml:id="i-Tv257W1c9moGaxovhLTrGP" type="assigned"/>
        <correspContext corresp="i-Tv257W1c9moGaxovhLTrGP">
          <ref type="assignedTo">Konstitutionsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200304/mot_200304_K_0330/mot_200304_K_0330-0001.pdf"/>
      <div xml:id="i-Vf9trJHef2WC49LkDGP1NJ" type="motHeader">
        <div xml:id="i-RXLKXpsEbfZExyCSGwPFRN" type="motTitle"/>
        <div xml:id="i-4S2v3GEiGsHS9uysQyK9ih" type="motSubmissionInfo"/>
      </div>
      <div xml:id="i-5KnoXEzUxPxaC5v7ea2FjW" type="motBody">
        <div xml:id="i-Qjm2B9KaDLnoLD7k5J3SMg">
          <p xml:id="i-UpsPeBwqMA7iUYUUtVgNuA">
            2003/04 mnr: K330 pnr: mp718
          </p>
          <p xml:id="i-Weyqkkbaw95t5WPGDvfWhh">
            Motion till riksdagen 2003/04:K330
          </p>
          <p xml:id="i-FhiceXMd1x6M7YDPvp4id3">
            av Gustav Fridolin (mp)
          </p>
          <p xml:id="i-UmuHZ6jcxK8cuWr5zL1FQK">
            En moderniserad monarki
          </p>
          <p xml:id="i-AGXx685BL7Mvj5RXxvr1X3">
            Förslag till riksdagsbeslut
          </p>
          <p xml:id="i-4pEBpv9KS975se7fLvZBdK">
            1. Riksdagen beslutar upphäva 5 kap. 7 $ regeringsformen. 2.
            Riksdagen begär att regeringen lägger fram förslag till ändringar
            av successionsordningen i enlighet med vad som anförs i motionen.
          </p>
          <p xml:id="i-U16wXrZbqVkv2oAgarDQd7">
            Motivering
          </p>
          <p xml:id="i-4tEqWYdJ21pdjU3mHpzvag">
            Privilegier och immunitet i kraft av börd är oförenliga med principen
            om alla människors lika värde. Lika oförenligt med sagda princip
            är att få sina mänskliga rättigheter inskränkta och att såsom
            myndig få sitt självbestämmande beskuret. Påpekas bör att successionsordningen
            ändrats under årens lopp, senaste ändringarna genomfördes i slutet
            av sjuttiotalet. Ändringar genomfördes då i paragraferna som stadgar
            om bekännelsekrav, krav på samtycke vid giftermål och för regentskap
            i annat land. Det kan tyckas som om successionsordningen radikalt
            borde ha skrivits om redan då.
          </p>
          <p xml:id="i-J8v9FF1dkpUXqh9vdeCb9G">
            Avskaffande av statschefens åtalsimmunitet
          </p>
          <p xml:id="i-NNvcGewWsvmdE5HYzf6oy7">
            I en demokratisk rättsstat är en av huvudprinciperna allas likhet
            inför lagen. Regeringsformen stadgar dock att statschef, för närvarande
            konung Carl XVI Gustaf, ej kan åtalas för sina gärningar. Inte
            heller en riksföreståndare kan åtalas för sina gärningar. Endast
            den som är fyllda 18 år kan tjänstgöra såsom statschef. Konungen
            eller drottningen är sålunda straffmyndiga när de tillträder som
            statschef. Likt övriga straffmyndiga individer bör de kunna åtalas
            i det fall misstanke om brott föreligger. Konungens uppdrag är
            av ceremoniell natur. Det kan sålunda inte föreligga något behov
            av åtalsimmunitet i anledning av gärningar utförda i kraft av
            något reellt formellt
          </p>
          <p xml:id="i-3ahDfwzE88cTFnshMZGmCP">
            [PA Lä
          </p>
          <p xml:id="i-RWsxYnkHyuHQVwA5H89utT">
            MOT. 2003/04
          </p>
          <pb facs="riksdagen-motions-pdf/data/200304/mot_200304_K_0330/mot_200304_K_0330-0002.pdf"/>
          <p xml:id="i-RSAxKmafaT9nhns3chRyP4">
            2003/04:K330
          </p>
          <p xml:id="i-MjYTDaJhSRyEi2Nghbn3H7">
            maktutövande. Det sista är för övrigt inte önskvärt i någon situationen.
            Den som ges formella maktbefogenheter skall utöva dessa under
            lagarna och vara ansvarig för sina beslut och gärningar.
          </p>
          <p xml:id="i-MpFibdYrc1bUESVhfAHibc">
            Religionsfrihet
          </p>
          <p xml:id="i-5bLJvyvrpUr111jfQEWz5N">
            Enligt successionsordningen skall konungen alltid (sålunda inte
            enkom på söndagar eller annorstädes när andan, eller snarare anden,
            faller på) vara av den rena evangeliska läran, sådan som den,
            uti den oförändrade Augsburgska bekännelsen, samt Uppsala mötes
            beslut år 1593, antagen och förklarad är. Prinsar och prinsessor
            av det kungliga huset skall uppfostras i samma lära och inom riket.
            Den som inte bekänner sig till den angivna läran skall uteslutas
            ur successionsordningen. Religionsfriheten är såväl grundlagsstadgad
            som inskriven i Europeiska konventionen om de mänskliga rättigheterna.
            De enda medborgare som är berövade rätten till ett fritt religionsutövande
            efter eget behag är konungen och hans familj. Förvisso kan de
            välja att hellre uteslutas ur successionsordningen framför att
            bekänna sig till den påtvingade rätta läran. I en bemärkelse kan
            detta inte sägas vara något direkt straff, enär en plats i den
            aktuella successionsordningen principiellt knappast kan anses
            vara en rättighet i en demokrati. Bekännelsetvånget är föråldrat,
            och dessutom finns fog för att anse att det i praktiken är obsolet.
            Kravet kvarstår dock. Obsoleta stadganden bör utrensas ur lagstiftningen.
            För det fall att argument skulle resas emot ett borttagande av
            bekännelsekravet bör vederbörande i så fall löpa linan ut och
            avkräva konungen samt kungafamiljen en trosbekännelse samt ta
            konsekvenserna ifall de inte hyser den rätta tron. Det senare
            ter sig dock aningen osmakligt och kontroversiellt i och med att
            2 kap. 2 8 regeringsformen stadgar att varje medborgare gentemot
            det allmänna är skyddad mot tvång att giva till känna sin åskådning
            i politiskt, religiöst, kulturellt eller annat hänseende. Konungens
            bekännelsekrav är inte enkom kuriosa ifrån det förgångna. Staten
            och Svenska kyrkan är idag åtskilda. Sverige är ett mångkulturellt
            och mångreligiöst land. Vi bör inte ha — om än aldrig så obsoleta
            — stadganden om statschefens religionstillhörighet.
          </p>
          <p xml:id="i-UMbtDAZz8T7VcpmSbVHUEM">
            Giftermålsförhinder
          </p>
          <p xml:id="i-SYrde8uLgx3Ea58js7am8f">
            Successionsordningen stadgar att prinsar och prinsessor av det
            kungliga svenska huset inte får ingå äktenskap ifall inte regeringen
            efter hemställan från konungen lämnat sitt samtycke därtill. Den
            som ingår äktenskap utan detta samtycke har förverkat arvsrätten
            till riket för sig, sina barn och efterkommande.
          </p>
          <pb facs="riksdagen-motions-pdf/data/200304/mot_200304_K_0330/mot_200304_K_0330-0003.pdf"/>
          <p xml:id="i-CoiMZksfwfTmuaaG46pydz">
            I praktiken får antas att även detta stadgande utgör en kuriös
            historisk relik. Successionsordningen är dock alltjämt gällande
            rätt. Antingen bör sålunda samtyckeskravet tas bort eller också
            skall regeringen tillfrågas och ge sitt samtycke till kungabarnens
            äktenskap. Det tillkommer en myndig människa i vårt land att självständigt
            bestämma sig för vem han eller hon vill leva tillsammans med,
            såsom registrerade partner, sambor eller såsom gifta under förutsättning
            att inte lagstadgat hinder för partnerskap, äktenskap eller samboförhållande
            äktenskap föreligger. Föräldrar, familj och släkt har ingen beslutanderätt
            i dessa frågor — sannerligen inte heller något officiellt organ.
            Statschefen och regeringen bör inte heller ges denna — om ock
            formella — beslutanderätt över medlemmarna i kungahuset. Stadgandet
            är intressant enär det enkom talar om äktenskapet. Det är i och
            för sig inte märkligt med hänsyn till de rådande värderingarna
            vid successionsordningens tillkomst. Econtrario kan kravet på
            äktenskapssamtycke dock tolkas så att kungahusets medlemmar är
            fria att ingå partnerskap eller att leva såsom sambor utan att
            samtycke krävs och utan att gå arvsrätten förlustig. En analog
            tolkning skulle förvisso hävda att samtycke krävs även för dessa
            nya samlevnadsformer.
          </p>
          <p xml:id="i-7X12xWfvFku2Y4pTcnR8EU">
            Utreseförbud utan samtycke
          </p>
          <p xml:id="i-8B5knCku5jqzRY3rwDRy8g">
            Tronföljaren är enligt successionsordningen förbjuden att lämna
            riket utan konungens vetskap och samtycke. Det är förvisso trevligt
            att vuxna barn informerar sina ofta lättoroade föräldrar om förestående
            utlandsresor. Dock bör dylik informationsplikt inte vara stadgad
            i lag. Kravet på samtycke strider uttryckligen mot 2 kap. 8 $
            regeringsformen, vari varje medborgare gentemot det allmänna är
            skyddad mot frihetsberövande och tillförsäkrad rätten att fritt
            förflytta sig inom riket och att lämna detta. Förvisso avser skyddet
            hinder för det allmänna att begränsa någons mobilitet. Såsom statschef
            får dock konungen anses representera det allmänna och i övrigt
            skall det allmänna givetvis tillse att lagare etc. inte får till
            effekt att mobiliteten inskränks (utan laga dom).
          </p>
          <p xml:id="i-7b4b1vM3GshVAVkVRDGdDk">
            Avskaffande av monarkin
          </p>
          <p xml:id="i-TQR8SudXhBu65pahrF6GhK">
            Jag vill understryka att min principiella grundhållning är att
            monarkin är en fördemokratisk kvarleva i det svenska samhället
            som borde avskaffas. Enär det inte förefaller mig troligt att
            detta krav inom kort kommer att bifallas av svenska riksdagen
            väljer jag att istället vädra ovan, modest ställda, önskningar
            om ändringar i successionsordningen.
          </p>
          <p xml:id="i-CfQutGd1D9QbS5vFDSbaS5">
            2003/04:K330
          </p>
          <pb facs="riksdagen-motions-pdf/data/200304/mot_200304_K_0330/mot_200304_K_0330-0004.pdf"/>
          <p xml:id="i-RPghx27f5gkqp7ZyPUFV4W">
            2003/04:K330
          </p>
          <p xml:id="i-Dt6u3L7UuFt6TfWYb1nLhK">
            Stockholm den 3 oktober 2003
          </p>
          <p xml:id="i-FLMXpq5DN3iWChZPawdxW6">
            Gustav Fridolin (mp)
          </p>
        </div>
      </div>
    </body>
  </text>
</TEI>
