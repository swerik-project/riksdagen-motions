<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200910-TU-00531">
  <teiHeader>
    <fileDesc>
      <titleStmt>
        <title>Norrköpings hamns strategiska betydelse</title>
        <author corresp="i-W6BJ44rcZjp5pD28NhHrCf">av Gunnar Axén m.fl. (m, c, fp, kd)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Norrköpings hamns strategiska betydelse</title>
          <idno type="rdwebb">GX02T531</idno>
          <rs type="number">T531</rs>
          <orgName type="comitteeAbbreviation">TU</orgName>
          <ref type="dokument_url_text">http://data.riksdagen.se/dokument/GX02T531/text</ref>
          <ref type="dokument_url_html">http://data.riksdagen.se/dokument/GX02T531</ref>
          <ref type="dokumentstatus_url_xml">http://data.riksdagen.se/dokumentstatus/GX02T531</ref>
          <ref type="doc">http://data.riksdagen.se/fil/D36479BF-794F-4424-9055-4059BDF48344</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-W6BJ44rcZjp5pD28NhHrCf</idno>
            <name>Gunnar Axén</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-N9Pi9YpD4nvtCEsVp2CGcX</idno>
            <name>Staffan Danielsson</name>
            <state type="partyAffiliation" ref="Q110832">
              <desc>C</desc>
            </state>
          </person>
          <person gender="woman">
            <idno>i-SS4MgL3HhkwCjKYAxgBPkd</idno>
            <name>Karin Granbom Ellison</name>
            <state type="partyAffiliation" ref="Q110857">
              <desc>FP</desc>
            </state>
          </person>
          <person gender="woman">
            <idno>i-EFJ93MgPh6dJrzDB1Tt657</idno>
            <name>Yvonne Andersson</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="man">
            <idno>i-BZ7PcK8D1efvHXsafGEMKE</idno>
            <name>Andreas Norlén</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-Q1WPoNtt1578KMfEZ5TLkK</idno>
            <name>Betty Malmberg</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-Ev6Dx3pWj2WT32VGQpabaz</idno>
            <name>Finn Bengtsson</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-PdrhdAWnMPhvn3AdLWWoBA" type="signed"/>
        <correspContext corresp="i-PdrhdAWnMPhvn3AdLWWoBA">
          <note type="signatory" corresp="i-W6BJ44rcZjp5pD28NhHrCf"/>
          <note type="signatory" corresp="i-N9Pi9YpD4nvtCEsVp2CGcX"/>
          <note type="signatory" corresp="i-SS4MgL3HhkwCjKYAxgBPkd"/>
          <note type="signatory" corresp="i-EFJ93MgPh6dJrzDB1Tt657"/>
          <note type="signatory" corresp="i-BZ7PcK8D1efvHXsafGEMKE"/>
          <note type="signatory" corresp="i-Q1WPoNtt1578KMfEZ5TLkK"/>
          <note type="signatory" corresp="i-Ev6Dx3pWj2WT32VGQpabaz"/>
        </correspContext>
        <correspAction type="numbering" xml:id="i-MEfLdbSVcvsgHGRKP8psJx">
          <date when="2009-10-08"/>
        </correspAction>
        <correspAction type="submission" xml:id="i-PqMwkzvi4jBhtWHbVR5Nvu">
          <date when="2009-10-06"/>
        </correspAction>
        <correspAction type="transfer" xml:id="i-KTmWSkea8d9E2r5tarvsqi">
          <date when="2009-10-06"/>
        </correspAction>
        <correspAction type="assigned" xml:id="i-PUVAqGSEJj5hs4avEEn7NQ"/>
        <correspContext corresp="i-PUVAqGSEJj5hs4avEEn7NQ">
          <ref type="assignedTo">Trafikutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#flerparti"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="motProposal" subtype="förslag">
          <head xml:id="i-5t1pETD5gbAbRrc8B88rPp">
            Förslag till riksdagsbeslut
          </head>
          <p xml:id="i-MerQ5boBqKzBAzx3k3Tgde">
            Riksdagen tillkännager för regeringen som sin mening vad som
            anförs i motionen om Norrköpings hamns strategiska betydelse för
            Sverige och den fjärde storstadsregionen samt vikten av att bygga
            järnvägsanslutningen mellan Södra stambanan och Händelö.
          </p>
        </div>
        <div type="motContent">
          <head type="h1" xml:id="i-9LcJrXsNGs8dneE97iBtF">
            Inledning
          </head>
          <p xml:id="i-B1HCjrugyjaHhP2n43f6th">
            Norrköping utgör tillsammans med Linköping navet i den fjärde
            storstadsregionen, med omkring 420 000 invånare och ett centralt
            geografiskt läge mellan de tre övriga storstadsregionerna. Inom
            en radie av 20 mil från regionens kärna nås halva Sveriges befolkning
            samt närmare en tredjedel av all industriproduktion. En central
            punkt i regionens konkurrenskraft är dess goda kommunikationer
            och handelsförbindelser.
          </p>
          <p xml:id="i-EWPb8J6rZLyD7JbwD5t5Vk">
            Norrköpings hamn är en av landets största fullservicehamnar och
            utgör en viktig knutpunkt, såväl regionalt som nationellt. Trots
            den redan starka positionen innebor det en stor utvecklingspotential
            i Norrköpings hamn. Det finns i dag färdiga förslag och samarbetsplaner
            gällande hur hamnen och den omkringliggande infrastrukturen kan
            byggas ut för att ge Norrköpings hamn en starkare och mer betydelsefull
            position inom den svenska transportsektorn. För att säkerställa
            att dessa planer förverkligas och att varken regionen eller nationen
            går miste om viktiga transportresurser önskar vi att det fastslås
            att Norrköpings hamn är en hamn av särskild strategisk betydelse
            och av stor nationell vikt.
          </p>
          <head type="h1" xml:id="i-Lj7w2tfsrTzyj8KqFsifFk">
            Hamnens verksamhet
          </head>
          <p xml:id="i-752CNU9yX4aW8zynVrzDqY">
            Norrköpings hamn är en s.k. fullservicehamn, vilket innebär att
            den har kapacitet att hantera ett större antal olika varuslag.
            Bland verksamheterna finns en stor och modern containerhamn, en
            oljehamn samt terminaler och kajer för hantering av exportgods
            såsom virke, papper, stål och spannmål. Här finns också landets
            starkaste hamnkran, som är en viktig resurs för den svenska högteknologiska
            industrin. Från hamnen utgår frekvent trafik till en rad olika
            transoceana destinationer, liksom till flera av Europas stora
            omlastningshamnar.
          </p>
          <p xml:id="i-JAc62TgcwzC1xg5Zs6FrPv">
            Trots att Norrköpings hamn med sina 1 140 000 kvm till ytan redan
            är ett av landets största hamnområden finns det stora möjligheter
            till expansion och utveckling av befintliga verksamhetsområden.
            Det kommunalt helägda driftbolaget Norrköpings Hamn och Stuveri
            AB leder sedan 2007 företaget med målsättningen att utveckla landets
            starkaste fullservicekoncept med förutsättningar att skapa miljö-
            och marknadsmässig bärkraft.
          </p>
          <p xml:id="i-Uhohi4A3P6LU4UCPi5Q9sg">
            De infrastrukturella förutsättningarna för Norrköpings hamn är
            i dag goda, men kan bli bättre. Med rätt prioriteringar och fokuseringar
            kan hamnen bli en av de viktigare transportpunkterna i Norden.
            Storstadsregionerna går en problematisk framtid till mötes med
            överbelastade bil- och järnvägsnät. Problemen kommer inte att
            minska så länge de markburna transportalternativen inte avlastas.
            Norrköping har ett strategiskt bra geografiskt läge med närhet
            till såväl Storstockholm som övriga Mellansverige. I ett led att
            ytterligare förbättra och stärka förutsättningarna för transporter
            till och från Norrköpings hamn har två åtgärdspaket tagits fram
            av berörda aktörer.
          </p>
          <head type="h2" xml:id="i-WxMxXaQzuD2BnkcsoF36EL">
            Norrköpingspaketet
          </head>
          <p xml:id="i-KhDHpBVEeFMBXRopuzsCpT">
            Norrköpingspaketet är ett samarbetsprojekt mellan Vägverket,
            Banverket, Sjöfartsverket, Luftfartsverket, Länsstyrelsen i Östergötland,
            Regionförbundet Östsam, Norrköpings Transportcentrum AB, Norrköpings
            Hamn och Stuveri AB och Norrköpings kommun.
          </p>
          <p xml:id="i-Vwu6etDk7nid5RMz4gPHzz">
            Inom ramarna för projektet har man identifierat ett antal centrala
            punkter för att ge hamnen förutsättningar att utvecklas maximalt.
            En upprustning med en ny förbifart på riksväg 51 mot Finspång
            och Örebro har redan genomförts, vilket underlättat för transporter
            till och från viktiga aktörer såsom Siemens, SAPA och andra godstyngda
            verksamheter. I paketet önskar man bygga en anslutning mellan
            E4 och E22, med en direkt koppling till hamnen, för att effektivisera
            lastbilstransporter till övriga landet och minska de tunga transporterna
            genom Norrköpings stadskärna.
          </p>
          <p xml:id="i-AMPWSU488QCwWF46texmAi">
            De intermodala transporterna genom Norrköpings hamn förväntas
            öka. Då alltmer gods byter färdmedel under transporterna är en
            viktig del av Norrköpingspaketet den planerade, elektrifierade
            järnvägsanslutningen mellan Södra stambanan och den integrerade
            kombiterminalen i Pampushamnen på Hän-delö. En eventuell godsbangård
            i anslutning till den nya terminalen föreslås också.
          </p>
          <p xml:id="i-REtxEQF6n1C3ZPvgVwaHzg">
            Slutligen ryms i paketet en breddning och fördjupning av farleden
            till hamnområdet, med syfte att stärka tillgängligheten och säkerheten
            och samtidigt kunna ta emot större fartyg med en ökad godsomsättning.
            Detta projekt väntas påbörjas under 2010.
          </p>
          <p xml:id="i-EQBdpkGiLoqXLz87RWWD9r">
            Parallellt med satsningarna i Norrköpingspaketet har också stora
            investeringar gjorts i hamnområdet, med utökade kajer och hamnytor,
            nya containerkranar och en integrerad kombiterminal i området.
          </p>
          <head type="h2" xml:id="i-RqnmMJnEZfKMMxn1r2ntcw">
            Östgötapaketet
          </head>
          <p xml:id="i-XbhxBdDnMipnvZtgzEXom5">
            Regionförbundet Östsam har identifierat en rad viktiga projekt
            inom Östergötlands län för att förbättra regionens tillväxtpotential,
            där Norrköpings hamn ses som en essentiell länk.
          </p>
          <p xml:id="i-S57XtCwqg2bzPyogXFzndb">
            För att hamnen ska kunna fortsätta att växa krävs omfattande
            investeringar. I dagsläget finns såväl omfattande planer som ambitioner
            och riktlinjer för detta, även om rent finansiella resurser saknas.
            Ett utpekande från regeringen av Norrköpings hamn som en särskilt
            strategisk hamn i svensk godstransport skulle kraftigt underlätta
            införskaffandet av behövliga medel för att säkerställa hamnens
            expansion.
          </p>
          <head type="h1" xml:id="i-Cu84FxbsBevGGBwgFDxg9y">
            Hamnens strategiska betydelse
          </head>
          <p xml:id="i-YFZEsgXJDiN2s44C5mQcC2">
            Mot bakgrund av vad som anförts ovan är det lätt att inse Norrköpings
            hamns strategiska betydelse för såväl regionen som Sverige i stort.
            Hamnen och det logistiska centrum som växer fram runt den är en
            vital pusselbit för såväl den fjärde storstadsregionens expansionsmöjligheter
            som för storstädernas möjligheter att vara fortsatt konkurrenskraftiga
            genom avlastning av väg- och järnvägsnät.
          </p>
          <p xml:id="i-9FJyobuD9tvHDD1WvkknSW">
            Med de satsningar och åtgärder som nu genomförs har Norrköpings
            hamn alla förutsättningar att bli landets och Östersjöområdets
            kanske modernaste fullserviceterminal och intermodala nod. För
            att de satsningar som gjorts och görs ska få avsedd effekt, är
            det dock helt avgörande att den projekterade, elektrifierade järnvägsanslutningen
            till Händelö och Pampushamnen prioriteras. Anslutningen är en
            vital del i hamnens framtida möjligheter att skapa ekonomiskt
            och miljömässigt hållbara land- och sjötransporter med möjlighet
            att försörja stora nationella upptagningsområden. Ett försenande
            av denna skulle innebära långtgående begränsningar för såväl Norrköpings
            hamn som kunder och tangerande verksamheter.
          </p>
          <p xml:id="i-TSbq1LN6mibfNvJ3y8jZBv">
            Statens institut för kommunikationsanalys (Sika) är ett av många
            organ som har pekat ut Norrköpings hamn som en viktig kugge i
            den framtida svenska transportsektorn och spår att dess tillväxt
            till och med nästa år kommer att vara en av de fyra största i
            Sverige. Vi motionärer vill säkerställa att hamnen ges förutsättningar
            att växa även efter detta. Andra betydelsefulla aktörer som understryker
            Norrköpings hamns roll som en av fyra betydelsefulla svenska intermodala
            noder är Banverket, Vägverket, Luftfartsverket och Sjöfartsverket.
            Hamnen ingår även i den nordiska triangeln och ses av EU som en
            TEN-T-hamn, vilket innebär att den tillsammans med hamnarna i
            Stockholm, Göteborg och Helsingfors ingår i det transeuropeiska
            transportnätverket.
          </p>
          <p xml:id="i-AriJ5B28EowBR96ZLN6tNz">
            I Hamnstrategiutredningens slutbetänkande (SOU 2007:58) pekas
            Norrköpings hamn ut som en av tio hamnar av särskild strategisk
            betydelse för det svenska godstransportsystemet. Betänkandet framhåller
            främst Norrköpings hamns verksamheter kring industriprodukter
            och energihantering, men också som containerhamn. I SOU 2007:58
            beskrivs den omkringliggande landbaserade infrastrukturen som
            förträfflig, vilket gör den till ett konkurrenskraftigt alternativ
            i jämförelse med andra östsvenska hamnar.
          </p>
          <p xml:id="i-JQf7KgDdhswrutQUR4eSe8">
            I betänkandet understryks även hamnens betydelse för den fjärde
            storstadsregionens expansion samt dess vikt för omkringliggande
            industrier. Bland annat uttrycks att Norrköpings Hamn är en viktig
            hamn för godsförsörjning till ett stort och växande konsumtionsområde,
            samtidigt som hamnen är viktig för åtskilliga omkringliggande
            industrier. Hamnens breda serviceutbud och stora utvecklingspotential
            med sin placering mitt i en starkt växande region gör hamnen intressant
            och strategisk även ur ett nationellt perspektiv.
          </p>
          <p xml:id="i-RPG9vNQYuLRGRtpzveuQCf">
            Vår förhoppning är således att regeringen fastslår Norrköpings
            hamns strategiska betydelse. Med stora utvecklingsmöjligheter
            och en central geografisk placering är hamnen en samlingspunkt
            för många intressen och en vital del av hela landets utveckling.
            Vår förhoppning är också att den projekterade, elektrifierade
            järnvägsanslutningen mellan Södra stambanan och Händelö prioriteras
            och tilldelas medel.
          </p>
        </div>
        <div type="motSignatures">
          <list>
            <item xml:id="i-XxTp8q9aLAyTxyzTAnAdcV" who="i-W6BJ44rcZjp5pD28NhHrCf">
              Gunnar Axén (m)
            </item>
            <item xml:id="i-BE1kPdVewQbuuW3NWA3NuM" who="i-N9Pi9YpD4nvtCEsVp2CGcX">
              Staffan Danielsson (c)
            </item>
            <item xml:id="i-JBAvtyjGbvmVEZfCZNufEE" who="i-SS4MgL3HhkwCjKYAxgBPkd">
              Karin Granbom Ellison (fp)
            </item>
            <item xml:id="i-FQXrmj4fcXT2ZfeciewH4v" who="i-EFJ93MgPh6dJrzDB1Tt657">
              Yvonne Andersson (kd)
            </item>
            <item xml:id="i-WciF8RSUD8gQ6a4wtf6i1L" who="i-BZ7PcK8D1efvHXsafGEMKE">
              Andreas Norlén (m)
            </item>
            <item xml:id="i-M5SaD8pL1YATxgYdyQ6Gfh" who="i-Q1WPoNtt1578KMfEZ5TLkK">
              Betty Malmberg (m)
            </item>
            <item xml:id="i-ArMvyHYG1F8G9KCcWtALAV" who="i-Ev6Dx3pWj2WT32VGQpabaz">
              Finn Bengtsson (m)
            </item>
          </list>
        </div>
      </div>
    </body>
  </text>
</TEI>
