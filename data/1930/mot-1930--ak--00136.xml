<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1930/mot_1930__ak__136/mot_1930__ak__136-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Motioner i Andra kammaren, Nr 136. 5
          </p>
          <p>
            Nr 136.
          </p>
          <p>
            Av herr Nylander, om utgivande av visst belopp till Aktiebolaget
            Ekensbergs varv.
          </p>
          <p>
            Vid 1929 års riksdag väcktes inom båda kamrarna motion om sådan
            ändring i gällande tulltaxa, att tullfri införsel skulle beredas
            för skepps- dockor. Till stöd för denna hemställan anförde motionärerna
            i huvudsak följande:
          </p>
          <p>
            »Nuvarande tulltaxa liksom det i Kungl. Maj:ts proposition nr
            65 fram- lagda taxeförslaget upptoge icke skeppsdockor under någon
            rubrik, varemot tullrestitutionsförordningen särskilt omnämnde
            skeppsdockor och jämställde dessa i restitutionshänseende med
            fartyg. Man skulle vara benägen antaga, att i konsekvens härmed
            skeppsdockor även i tullbehandlingsavseende lik- ställdes med
            fartyg, vilket även torde få anses i tekniskt avseende väl motiverat.
            Så vore emellertid icke förhållandet. I den av generaltullsty-
            relsen utfärdade varuförteckningen till gällande tulltaxas rubriker
            nr 1088—389, som upptaga fartyg och båtar, återfunnes nämligen
            följande anvisning: 'fly- tande skeppsdockor och pontonkranar
            hänföras till rubrik nr 1034. Därtill hörande motorer tullbehandlas
            särskilt för sig. Skeppsdockor med därtill hörande hjälpmedel
            belades sålunda med värdetull efter 10 procent. Tullskydd för
            flytande skeppsdockor beredde enligt uttalande från svenska varvsindustriens
            representanter ingen som helst nytta för skeppsbyggeri- näringen.
            då dennas intressen vore fullt tillgodosedda genom rätten till
            tullrestitution för det vid byggandet använda materialet. Ur statsfinan-
            siell synpunkt hade tullen ingen större betydelse, då införsel
            förekomme endast vid enstaka tillfällen. Däremot innebure tullen
            för de varv, som önskade hålla sin tekniska utrustning på högsta
            plan, en icke oväsentlig belastning, då fråga vore om anskaffandet
            från utlandet av en färdig docka.»
          </p>
          <p>
            Bevillningsutskottet tillstyrkte motionen och anförde, bland
            annat, föl- jande:
          </p>
          <p>
            »Frågan om tullbeläggningen av skeppsdockor synes närmast vara
            av tullteknisk art. Enligt den av generaltullstyrelsen utfärdade
            varuförteck- ningen skola skeppsdockor i tullbeskattningsavseende
            hänföras till maskiner, ej särskilt nämnda, och bliva sålunda
            belagda med 10 procents värdetull. Angående riktigheten av denna
            princip för tullbehandlingen synas menin- garna vara delade. Intill
            dess nu tillämpad tullbehandlingspraxis blir efter klagomål i
            regeringsrätten prövad, lär man emellertid hava att räkna med
            tillämpningen av ovannämnda värdetull vid införsel av skeppsdockor.
            Då
          </p>
          <p>
            från varvsindustriens sida — den enda industri som skulle tänkas
            hava någon fördel av tullens bibehållande — önskemål framställts
            om tullens
          </p>
          <p>
            borttagande, synes ur tullskyddssynpunkt anledning icke föreligga
            att längre tullbeskatta ifrågavarande, för skeppsbyggerinäringen
            erforderliga hjälpmedel. Ur statsfinansiell synpunkt synes icke
            heller beredandet av tullfrihet för nämnda varuslag vara av större
            betydelse, enär införsel förekommer blott någon enstaka gång.»
          </p>
          <pb facs="riksdagen-motions-pdf/data/1930/mot_1930__ak__136/mot_1930__ak__136-002.pdf"/>
          <p>
            6 Motioner i Andra kammaren, Nr 136.
          </p>
          <p>
            Riksdagen beslöt också, att skeppsdockor skulle såsom tullfria
            upptagas i tulltaxan tillsammans med fartyg. TIfrågavarande rubrik
            i nu gällande tulltaxa har sålunda följande lydelse:
          </p>
          <p>
            Fartyg, andra än luftfartyg, båtar och skeppsdockor, även med
            till- behör:
          </p>
          <p>
            1064. ANAL sssssssssrssresrara srssrssaarrar nana s ns ALAA EAA
            LE SLA fria.
          </p>
          <p>
            Såsom av bevillningsutskottets utlåtande framgår hava meningarna
            varit delade angående riktigheten av förut tillämpad praxis att
            i tulltaxerings- avseende hänföra skeppsdockor till maskiner,
            ej särskilt nämnda, var- igenom de blivit belagda med 10 procents
            värdetull. Det förhållandet, att skeppsdockor hava annan uppgift
            att fylla än handelsfartyg, torde icke innebära tillräckligt skäl
            för en dylik tariffering. I konstruktivt avseende erbjuder nämligen
            en flytdocka med sina sektioner stora likheter med ett fartygsskrov
            med sina lastrum. Det torde väl närmast hava varit utrustningen
            — pumpar och rörledningar, medelst vilka sektionerna kunna länsas
            eller vattenfyllas — som närmast föranlett ovannämnda praxis.
            Men ej heller i sistnämnda avseende företer en flytdocka någon
            principiell olikhet mot fartyg, vilka ävenledes använda sitt maskineri
            för länspump- ning av lastrummen. En ytterligare omständighet,
            som talar för skeppsdockors likställande i tullhänseende med fartyg,
            är, att även enligt de bestämmelser, som gällde före innevarande
            år, skeppsdockor och fartyg voro likställda med avseende å rätt
            till tullrestitution för införda tullpliktiga materialier, som
            använts vid byggnaden. I början av oktober 1928 inkom från Tyskland
            till det vid Mälaren belägna Ekensbergs varv en flytdocka, vilken
            anmäldes till fri disposition men för vars disponerande tullförvaltningen
            fordrade säkerhet för eventuell tullavgift. I anledning härav
            deponerades ett belopp av 7,000 kronor. Varvsägaren var av den
            uppfattningen, att han, då tullbeloppet icke var inbetalt utan
            endast säkerhet ställd för detsamma, sedermera genom kla- gomål
            kunde ernå befrielse från eventuell tulltaxering. Den 30 januari
            1929 meddelades, att tullförvaltningen beslutat tullbelägga flytdockan
            och att attesteringen verkställts den 12 oktober 1928. Dockan
            hade inköpts för ett pris av 65,000 riksmark, men med de kostnader,
            som voro förenade med transporten hit och vilka författningsenligt
            borde till- läggas köpesumman, hade tullen beräknats till 6,882
            kronor och 76 öre. Den 28 påföljande mars anförde varvsbolaget
            hos generaltullstyrelsen besvär över tulltaxeringen under yrkande
            på tullfrihet. Jämlikt beslut den 22 maj 1929 fann sig styrelsen
            emellertid icke kunna upptaga de av bolaget framställda yrkandena
            till prövning, enär besvärsskriften icke inkommit till styrelsen
            inom föreskriven tid för anställande av krav mot tullverket,
          </p>
          <pb facs="riksdagen-motions-pdf/data/1930/mot_1930__ak__136/mot_1930__ak__136-003.pdf"/>
          <p>
            Motioner i Andra kammaren, Nr 136. 7
          </p>
          <p>
            Det är sålunda endast genom bristande kännedom om innebörden
            i rättsligt hänseende av depositionshandlingen, som bolaget icke
            fått ärendet prövat av generaltullstyrelsen och ett eventuellt
            för bolaget ogynnsamt beslut icke kunnat underställas regeringsrättens
            prövning. Tullbeloppet kan måhända synas mindre avsevärt, men
            för det ifråga- varande företaget, som har ett aktiekapital av
            endast 100,000 kronor, ut- gör tullbeskattningen en kännbar ökning
            av en i och för sig och i be- traktande av bolagets tillgångar
            avsevärd utgift för den tekniska utrust- ningen. Framhållas må,
            att, särskilt med hänsyn till Mälarens öppnande genom Södertälje
            kanal och Hammarbyleden för ett större tonnage, anskaffandet av
            den ifrågavarande flytdockan, i vilken fartyg av storlek upp till
            3,000 tons d. w. kunna intagas, fyller ett verkligt behov för
            sjöfarten på Mäla- ren, som förut varit i avsaknad av dylika dockningsmöjligheter.
            Då det, särskilt med hänsyn till ovan relaterade förhållanden,
            synes förenat med rättvisa och billighet, att den tullfrihet,
            som riksdagen beslu- tat fastställa för skeppsdockor, kommer införseln
            av omnämnda flytdocka till godo, får jag vördsamt hemställa, att
            riksdagen måtte besluta,
          </p>
          <p>
            att till aktiebolaget Ekensbergs varv må av tullmedel utbetalas
            ett belopp av 6,882 kronor och 76 öre, mot- svarande tullavgiften
            för en under år 1928 införd fyt- docka. Stockholm den 20 januari
            1930. Erik Nylander.
          </p>
          <pb facs="riksdagen-motions-pdf/data/1930/mot_1930__ak__136/mot_1930__ak__136-004.pdf"/>
        </div>
      </div>
    </body>
  </text>
</TEI>
