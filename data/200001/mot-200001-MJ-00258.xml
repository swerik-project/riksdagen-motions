<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200001/mot_200001_MJ_0258/mot_200001_MJ_0258-0001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            2000/01 mnr: MJ258 pnr: m719
          </p>
          <p>
            Motion till riksdagen 2000/01:MJ258
          </p>
          <p>
            av Patrik Norinder och Anne-Katrine Dunker (m)
          </p>
          <p>
            Jordbruksproduktionen i Gävleborgs län
          </p>
          <p>
            Motionen delad mellan flera utskott
          </p>
          <p>
            Förslag till riksdagsbeslut
          </p>
          <p>
            1. Riksdagen tillkännager för regeringen som sin mening vad i
            motionen anförs om utvecklingen av jordbruket i Gävleborgs län.
            2. Riksdagen tillkännager för regeringen som sin mening vad i
            motionen anförs om generationsväxling inom jordbruket. 3. Riksdagen
            tillkännager för regeringen som sin mening vad i motionen anförs
            om jordbrukets utbildning.' 4. Riksdagen tillkännager för regeringen
            som sin mening vad i motionen anförs om nedläggning av Jordbruksverket.
            5. Riksdagen tillkännager för regeringen som sin mening vad i
            motionen anförs om insamling av djurkadaver.
          </p>
          <p>
            37
          </p>
          <pb facs="riksdagen-motions-pdf/data/200001/mot_200001_MJ_0258/mot_200001_MJ_0258-0002.pdf"/>
          <p>
            2000/01:MJ258
          </p>
          <p>
            38
          </p>
          <p>
            "Yrkande 3 hänvisat till UBU.
          </p>
          <p>
            Jordbruksproduktionen i Gävleborgs län
          </p>
          <p>
            Tyvärr måste vi konstatera att utvecklingen är att jordbruksföretagen
            i Gävleborgs län minskar. Det är inte enbart så att små företag
            slås samman till större företag, utan även minskar till exempel
            det totala antalet mjölkkor. Mjölkproduktionen har varit stommen
            i Gävleborgs lantbruksproduktion. Utan animalieproduktion dör
            landsbygden sakta ut och avfolkningen ökar. Konsekvenserna blir
            totalt minskad servicenivå och även minskat övrigt företagande.
            Detta har även bäring på utvecklingsbara näringar som turism.
          </p>
          <p>
            Ekonomi och generationsväxlingar
          </p>
          <p>
            Orsaken till den bekymmersamma utvecklingen för länets jordbruk
            är att finna i den totala ekonomiska situationen för lantbruket.
            Trots låg arbets- inkomst för familjejordbruket finns det i dag
            ingen försvarbar företags- ekonomisk kalkyl inom bondeföretagandet.
            Det går till viss grad att upprätthålla en minimiinkomst genom
            att leva på ”rost och röta”, ett recept som har klarat jordbruksföretag
            i ett historiskt perspektiv, då det förväntades att jordbruket
            skulle bestå i familjens hägn. I dag då unga människor erbjuds
            mer stimulerande och bättre ekonomiska förutsättningar, är övertagandet
            av familjegården inte en självklarhet. Särskilt inte då generationsväxlingen
            styrs av hård beskattning. Det måste bli en prioriterad framtida
            uppgift att skapa förutsättningar för unga människor att överta
            familjegården.
          </p>
          <p>
            Jordbruksutbildning
          </p>
          <p>
            För att skapa en framtidstro och en grund för utvecklingsbara
            jordbruk behövs ett utbildningssystem som garanterar kompetens
            för det moderna lantbruket. Att komplettera en gymnasieutbildning
            med en jordbruksutbildning måste garanteras och även ges ekonomiska
            förutsättningar. Distansutbildning, genom modern teknik, är en
            väg som borde utvecklas.
          </p>
          <p>
            Skrota Jordbruksverket
          </p>
          <p>
            Jordbruket lider i dag av en omfattande byråkrati. Blankettifyllande
            har ökat i så stor omfattning att jordbrukaren idag till största
            delen måste anlita konsulter inom området. En stor del av ansvaret
            för den otympliga hanteringen ligger på ett stelbent och ineffektivt
            Jordbruksverk. Kritiken har varit massiv mot verkets behandling
            av regelverket inom jordbruket. Som exempel kan nämnas en okänslig
            hantering av båspallsregler och avlivande av omärkta djur. Då
            den otympliga byråkratin verkar ”sitta i väggarna” inom Jordbruksverket
            finns anledning att utreda om verket kan ersättas genom att
          </p>
          <pb facs="riksdagen-motions-pdf/data/200001/mot_200001_MJ_0258/mot_200001_MJ_0258-0003.pdf"/>
          <p>
            dels myndighetsuppgifter läggs på regional nivå nära jordbrukarna,
            dels återstående nödvändiga arbetsuppgifter fördelas på ny eller
            annan myndighet. Att t.ex. länsstyrelserna handlägger stöden till
            jordbruken skulle upplevas som positivt för jordbruket, då länsstyrelsen
            har en nära överblick vad som händer inom regionen och även inom
            närliggande områden som kultur- och naturmiljön.
          </p>
          <p>
            Insamling av djurkadaver
          </p>
          <p>
            Nuvarande förordning vad gäller kadaverhantering har fått fullkomligt
            orimliga konsekvenser för jordbrukarna i Gävleborgs län. Förordningen
            bygger på ett EU-direktiv, men har som mycket annat hårdragits
            i den svenska hanteringen. Enligt rådets direktiv 90/667/EEG skall
            animaliskt avfall samlas in för bearbetning i en steriliseringsanläggning.
            Den behöriga myndigheten (Jordbruksverket) får dock, om det bedöms
            nödvändigt, besluta att avfallet istället destrueras genom bränning
            eller nedgrävning. I dag fraktas till stora kostnader avfall över
            stora avstånd och även utanför landets gränser. Detta kan inte
            vara varken ekonomiskt eller ur miljösynpunkt försvarbart. Det
            torde vara klart att det går att utverka dispens från EU-direktiven
            i hela norra Sverige. Förhållandena kan knappast jämföras mellan
            den norrländska glesbygden och de tätbefolkade områdena i Europa.
          </p>
          <p>
            Stockholm den 3 oktober 2000
          </p>
          <p>
            Patrik Norinder (m) Anne-Katrine Dunker (m)
          </p>
          <p>
            2000/01:MJ258
          </p>
          <p>
            39
          </p>
        </div>
      </div>
    </body>
  </text>
</TEI>
