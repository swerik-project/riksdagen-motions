<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1928--ak--00384">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1928/mot_1928__ak__384/mot_1928__ak__384-001.pdf"/>
      <fw xml:id="i-2CAFbrSo8TkirHrg4DFkhb">
        Motioner i Andra kammaren, Nr 384. 1
      </fw>
      <div xml:id="i-VAAUT7D4xyBLTDHjzaKptT" type="motHeader">
        <div xml:id="i-D2fZcbKYe5Giu38sydGT3z" type="motTitle"/>
        <div xml:id="i-XdbLn64MGfVkFgHbGJyVom" type="motSubmissionInfo"/>
      </div>
      <div xml:id="i-6Q8Wyxp6fQ9UfhyFqD8xhj" type="motBody">
        <div xml:id="i-6dhjGqmBFd3MThopiKUi6J">
          <p xml:id="i-54rkJ9gWX1kncuSE8drCiR">
            Nr 384.
          </p>
          <p xml:id="i-WrDH8NCCBQFD4CXhXtVyQL">
            Av herr Sjölander, angående en utredning rörande jordbrukets
          </p>
          <p xml:id="i-Th3MYWyPBLwfSGPUatAbJe">
            ekonomiska läge och bärkraft.
          </p>
          <p xml:id="i-YbbUCYcztqEy2w4hh39oAA">
            Att hela vår lantarbetarekår under gångna tider arbetat och fortfarande
            arbetar under synnerligen tryckta ekonomiska förhållanden, erkännes
            numera av alla, som intressera sig för sociala problem. Lantarbetsgivarna
            själva erkänna utan omsvep, att lantarbetarelönerna äro för låga,
            samtidigt som de beklaga sig över, att de av ekonomiska skäl ej
            kunna komma ut med högre löner. Industriens arbetare hava länge
            under- strukit behovet av en förbättring av lantarbetarnas lönevillkor.
            Rent teoretiskt och moraliskt har den kännande och tänkande delen
            av samhällsmedborgarna säkerligen rätt så stora sympatier för
            den i så hög grad samhällsnyttiga lantarbetarekåren. Under gångna
            tider ha lantarbetarna saknat möjligheter att offentligt framföra
            sina krav på förbättrade levnadsvillkor på grund av, att de stått
            oförstående för sammanslutningens och sammanhållningens betydelse.
            Det var först mot slutet av kristiden, som organisationsarbetet
            tog någon egentlig fart bland lantarbetarna, och organisationen
            förmådde verkligen skapa fram åtskilliga rätt så värdefulla förmåner
            tack vare framför allt gynnsamma konjunkturer. Då hårda tider
            kommo för såväl jordbruk som industri med åtföljande lönereduceringar
            och arbetslöshet, började lantarbetarerörelsen vackla och på många
            håll falla sönder. Lantarbetarnas organisationsrörelse rönte också
            på flertalet platser i vårt land bittert motstånd, vilket naturligtvis
            inverkade menligt på den nya rörelsen med dess otränade krafter.
            För närvarande äro lantarbetarna de sämst avlönade inom vårt samhälle.
            I många fall skulle de känna sig glada och nöjda, om de komme
            upp till den timlön, som tillämpas vid en hel del aödhjälpsarbeten.
            I bästa och lyckligaste fall går en lön för s. k. vanlig körkarl
            för närvarande knappast upp till mer än omkring 1,200 kr. per
            år räknat, och detta efter en arbetstid längre än för övriga arbetaregrupper
            i vårt land. Man hör inga nödrop från lantarbetarna. De ha varit
            vana att tiga och lida, men inom mången statarbarack gömmes så
            mycket lidande och elände, att det kan betecknas som ovärdigt
            för vårt land.
          </p>
          <p xml:id="i-VnN39jMRnhAX15ueiGC7b8">
            Bihang till riksdagens protokoll 1928. 4 saml. 79 häft. (Nr 384—386.)
            HE
          </p>
          <pb facs="riksdagen-motions-pdf/data/1928/mot_1928__ak__384/mot_1928__ak__384-002.pdf"/>
          <p xml:id="i-T1rysNWCXF4FpevJ47eFiq">
            bo
          </p>
          <fw xml:id="i-MitTisAtsuSbQhv5Kw4rix">
            Motioner i Andra kammaren, Nr 384.
          </fw>
          <p xml:id="i-GN82WeH4asrsQ6bu1bfrG3">
            Huru en s. k. statarfamilj skall kunna existera på nuvarande
            lönevillkor, är en fullständig gåta, men genom försakelser intill
            det yttersta måste det gå. Tillfällen till extra förtjänster minskas
            numera undan för undan, enär maskiner mer och mer undantränga
            den mänskliga arbetskraften. På sina håll ha arbetsgivarna börjat
            övergå från den fasta årsanställningen till s. k. säsongarbete
            utan att tillämpa säsongarbetarelöner.
          </p>
          <p xml:id="i-LnLGcQJZQqmYLkc11FE4Aj">
            Under den tid det var ont om arbetskraft för jordbruket tillförsäkrade
            sig lantarbetsgivarna gärna arbetskraft för årets mera brådskande
            perioder genom att anställa arbetarna för år. Denna åtgärd var
            naturlig och vittnade om förtänksamhet. Då arbetaren var tillförsäkrad
            arbete året om, inverkade detta i viss mån på lönens storlek,
            enär arbetsgivaren givetvis krävde en kom- pensation för förmånen
            av garanterat arbete hela anställningsåret. Den avtalsenliga lönen
            utan några som helst naturaförmåner utgör för närvarande 45 öre
            per timme inom jordbruket, vilket gör en årsinkomst för arbetaren
            på ungefär 1,200 kr. under förutsättning, att varje arbetstimme
            under hela året utnyttjas. Men gällande avtal för jordbruket föreskriver
            icke någon högre timlön för arbetarna, om arbetsgivaren endast
            utnyttjar honom under dagar och timmar, som för arbetsgivaren
            äro särdeles värdefulla, såsom under brådskande sådd och skörd,
            trots kravet att arbetaren oför- dröjliger skall stå till förfogande,
            då arbetsgivaren kallar till arbete. Vid för jordbruket otjänlig
            väderlek, då arbetarna kunna undvaras eller mindre brådskande
            perioder inträda, permitteras arbetarna i största möjliga utsträckning
            utan någon som helst möjlighet att skaffa sig något annat extra
            arbete och annan arbetsförtjänst. På så sätt minskas den förut
            nätt tilltagna och beräknade årsinkomsten rätt så väsentligt.
            Lantarbetsgivarna förklara, att den hårda ekonomiska nödvändigheten
            tvin- gar dem att i första hand reducera arbetsstyrkan till den
            minsta möjliga för att uppehålla driften samt endast använda densamma,
            då den kan fullt utnyttjas. Om man ännu i en viss utsträckning
            använder det s. k. fasta årsanställningssystemet med garanterat
            arbete, så går dock tendensen i mot- satt riktning, vilket är
            ägnat att göra lantarbetarnas förut svåra ställning ännu mera
            bekymmersam. Men lantarbetarna ha icke förlorat modet utan hoppas
            ännu på en ljusning. Då det nu allmänt erkännes såväl från arbetsgivarehåll
            som konsumenthåll, att lantarbetarna ingalunda avlönas efter förtjänst
            utan fortfarande stå på den lägsta löneskalan i vårt land, varför
            då inte med förenade krafter hjälpas åt att skapa en smula rättvisa
            i detta hänseende. Lantarbetarna äro inga- lunda hjälpta med medlidanden,
            sympatiuttalanden och många gånger tomma gester. Vill man på olika
            håll lantarbetarnas bästa, då kräves icke ord och dekla- mationer
            av minsta värde utan praktisk handling, även om handlingen för
            den handlande skulle medföra rent av personliga uppoffringar.
          </p>
          <pb facs="riksdagen-motions-pdf/data/1928/mot_1928__ak__384/mot_1928__ak__384-003.pdf"/>
          <fw xml:id="i-Uw72VRRwLwNqJT763UeXWr">
            Motioner i Andra kammaren, Nr 384. 3 Det kan väl aldrig bestridas,
            att en näringsgrens ekonomiska bärkraft och arbetslönerna inom
            samma näringsgren stå i ett bestämt matematiskt för- hållande
            till varandra. Lider jordbruket av ekonomiskt betryck, då lider
            också hela dess arbetarestam av samma ekonomiska betryck. Detta
            är och förblir ett ofrånkomligt faktum. Då det gäller jordbrukets
            ekonomiska bärkraft och framför allt dess eko- nomiska utvecklingsmöjligheter,
            äro säkerligen meningarna ganska delade. Med undantag av de för
            jordbruket gyllene kristidsåren torde nog med fog kunna hävdas
            den satsen, att jordbrukets utövare alltid haft att dragas med
            ekonomiska bekymmer och att näringsgrenen såsom sådan gent emot
            andra näringsgrenar stått i mindre lyckligt lottad ställning.
            Delvis ha säker- ligen jordbrukarna sig själva att skylla på grund
            av brist på inre samman- hållning och bristande organisationsförmåga.
            Men utanför verkande faktorer ha dock icke minst bidragit att
            hålla näringsgrenen nere i ett andrahands- plan. Jag skall icke
            fördjupa mig i dessa detaljfrågor. Dock vore lyckligt, om statsmakterna
            på sätt som står i samklang med rättvisa och billighet ville insätta
            största möjliga kraft på höjande av jordbrukets ekonomiska bärkraft
            till samtliga dess utövares fromma och bästa. Utan att blunda
            för svårigheterna att få fram verkliga och exakta uppgifter om
            jordbrukets ekonomiska förhållanden och dessas inverkan på regleringen
            av lantarbetarelönerna anser jag dock för att få någon fast utgångspunkt
            för event. åtgärder för jordbrukets bästa, att en undersökning
            genom stats- makternas medverkan bör göras rörande jordbrukets
            ekonomiska läge. Säkerligen kunna statsmakterna på flera sätt
            mera effektivt medverka till jordbruksnäringens höjande än hitintills
            varit fallet. Det har förvånat mången, att producenten av varan
            erhåller en så relativt liten del av det pris, konsumenten betalar
            för densamma. Finnes inte här ett fält för kooperationen för att
            undvika oskäliga mellanhandsvinster? Distributionen kan säkerligen
            ordnas på ett förnuftigare sätt. Exporten av svenska jordbruksprodukter
            kan ske på ett rationellare och mera vinstgivande sätt, än vad
            nu är fallet. Importen av livsförnödenheter, som med fördel kunna
            frambringas i vårt eget land, bör hållas inom rimliga gränser.
            Köp svenska varor, lyder en förnuftig uppmaning. Konsumera i främsta
            rummet livsmedel, producerade inom vårt eget land, bör också bliva
            vår lösen. Det skulle giva både arbete och bröd åt många, som
            nu gå arbets- lösa. Så länge svensken har en sjuklig smak för
            allt utländskt, lida våra egna näringsföretag och hela vårt näringsliv
            härav. Företag, som speciellt i detta fall ha till uppgift att
            stödja jordbruket och ekonomiskt stärka detsamma, böra kunna påräkna
            kraftigt stöd från statens sida. Då statsmakterna direkt eller
            indirekt genom sina beslut medverka att bestämma allmänna marknadspriset
            på svenska näringsgrenars alster, bör ingen näringsgren ha någon
            förmånsrätt framför den andra, utan samtliga näringar behandlas
            lika, och statsmakterna böra också tillse, att de äga fullt
          </fw>
          <pb facs="riksdagen-motions-pdf/data/1928/mot_1928__ak__384/mot_1928__ak__384-004.pdf"/>
          <fw xml:id="i-RTUE8tKC3Pn8LuxNbyXyMM">
            4 Motioner i Andra kammaren, Nr 384.
          </fw>
          <p xml:id="i-9BXeZb7W94g7ZPE4yJfWES">
            effektiva medel för rättvisas skipande härutinnan. Varje näringsgren
            bör tillkomma samma rättigheter men också samma förpliktelser.
            Faktum är, att jordbruket arbetar under tryckta förhållanden,
            att jord- brukets alla utövare, däri inberäknad hela lantarbetarekåren,
            äro i behov av statsmakternas särskilda intresse och välvilja.
            Utan ett bärkraftigt jordbruk ingen lantarbetarekår, som kan räkna
            sig som jämlike med kamraterna inom övriga näringsgrenar i vårt
            land. Med anledning av ovan anförda får undertecknad härmed anhålla,
          </p>
          <p xml:id="i-8qdeMpVBe7AGq2Kgzbs3ch">
            att riksdagen ville i skrivelse till Kungl. Maj:t anhålla, att
            Kungl. Maj:t måtte låta verkställa en noggrann utredning rörande
            jordbrukets ekonomiska läge, samt, om anledning föreligger, utreda
            frågan om vilka åtgärder, som böra vid- tagas för att höja jordbrukets
            ekonomiska bärkraft, så att jordbruket i likhet med övriga näringsgrenar
            kan skänka sina utövare lön för möda och anständig bärgning, samt
            att ekonomiska förutsättningar skapas för att den lejda arbets-
            kraften må kunna erhålla löneförmåner, som över huvud taget och
            i regel tillämpas för den lejda arbetskraften inom andra näringsområden.
          </p>
          <p xml:id="i-N1jLsEPoGv4Zw6DyW9wAT6" type="date">
            Stockholm den 28 januari 1928.
          </p>
          <p xml:id="i-Dup58DU2SpzvHfd4aeeY5h">
            Oscar E. Sjölander.
          </p>
        </div>
      </div>
    </body>
  </text>
</TEI>
