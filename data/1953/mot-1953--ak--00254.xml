<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1953--ak--00254">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1953/mot_1953__ak__254/mot_1953__ak__254-001.pdf"/>
      <fw xml:id="i-M36gFZXyLXqXSgzFzxm4JC">
        Nr 254—263. Motioner i Andra kammaren, nr 254. 1
      </fw>
      <div xml:id="i-TR13qm7fPYY6sTvZnV6mxW" type="motHeader">
        <div xml:id="i-RWxr8c4L3iTGuETaGSUVn7" type="motTitle"/>
        <div xml:id="i-U8kgZD3no8VfEJmf9VafzS" type="motSubmissionInfo"/>
      </div>
      <div xml:id="i-KKerDWMmoqL4vVL3DNaBCj" type="motBody">
        <div xml:id="i-MW5GSQ9GUAmJWrFQtP9iLu">
          <p xml:id="i-FG66SUGoEamx53CrcxmFMt">
            Nr 254.
          </p>
          <p xml:id="i-DWKFD1MpoYLvrdiZrEWsFG">
            Av herr Hjalmarson m. fl., om införande av s. k. tilläggsmandat
            vid val till riksdagens andra kammare.
          </p>
          <p xml:id="i-Qd6QSjFizvVUGpMQWXtANR">
            Den proportionella metod, som infördes vid fjolårets riksdag
            och tilläm- pades vid samma års andrakammarval, är enligt vallagsändringen
            själv endast provisorisk. Dess giltighetstid är blott fyra år,
            varför frågan om val- sättet måste tas upp till förnyad behandling
            under nu löpande andra- kammarperiod. Fjolårets beslut träffades
            efter hård strid mellan partierna, något som måste betraktas som
            beklagligt, enär allmän enighet såvitt möjligt bör vara till finnandes
            rörande det sätt, varpå folkets representanter i riksdagen eller
            andra offentliga organ skall utses. Önskvärdheten av en samlande
            lösning i fråga om valsättet motiverar ytterligare kravet på en
            grundlig omprövning snarast möjligt av frågan. De häftiga strider
            i land efter land, som spörs- målet om valsättet i den demokratiska
            staten framkallat, kan inte vara någonting för vårt land att ta
            efter. Det är fara värt att dessa föga uppbygg- liga strider i
            längden mer än något annat komprometterar och undergräver det
            demokratiska statsskicket självt. Vid 1952 års val var det särskilt
            tre metoder, som var aktuella i debatten. Först var det kommittémajoritetens
            förslag, innebärande att uddatalsmeto- den skulle tillämpas med
            en spärr, utformad på så sätt att endast det parti skulle vara
            berättigat att delta i mandatfördelningen, vars röstetal uppgick
            till 60 procent av valkvoten. Vidare var det regeringsförslaget,
            som likaledes byggde på uddatalsmetoden men i stället för kommittémajoritetens
            60- procentspärr använde reduktionstalet 1,40 när det gällde partiets
            första plats. Ytterligare kom det av folkpartiet i motion föreslagna,
            i konstitutions- utskottet även av högern stödda förslaget till
            valmetod, enligt vilken en på visst sätt företagen omfördelning
            av mandaten i kretsarna skulle ske i för- hållande till partiernas
            riksröstetal. Slutligen diskuterades modifikationer av regeringsförslaget,
            gående ut på att det första reduktionstalet i stället för 1,40
            skulle vara 1,25 eller 1,30. I nedanstående tabell visas de utslag,
            som de olika metoderna fick resp. skulle ha fått om de tillämpats
            vid 1952 års val enligt septembersiffrorna, alltså före de två
            omvalen. Samtidigt återges mandatfördelningen vid full riksproportionalitet,
            d. v. s. om d'Hondts metod tillämpats och hela riket utgjort en
            enda valkrets.
          </p>
          <p xml:id="i-4XnYwan35KDjAK5o7zn6Gj">
            Bihang till riksdagens protokoll 1953. 4 saml. Nr 254—263.
          </p>
          <pb facs="riksdagen-motions-pdf/data/1953/mot_1953__ak__254/mot_1953__ak__254-002.pdf"/>
          <fw xml:id="i-4DDR1sdMrS4NQZ6TqoyZSV">
            2 Motioner i Andra kammaren, nr 254.
          </fw>
          <p xml:id="i-Y9hyyAiYgbzhSPxenDijbN">
            Riks- Uddatals- Uddatals- Uddatals- Uddatals- Fps och propor-
            metoden metoden metoden metoden H:s reser- tiona- 1,40; 3; 5 1,30;
            3; 5 1,25; 3; 5 och vation litet etc. etc. etc. 60 4, spärr i
            KU H; sacc:asg 33 31 32 33 34 33 Bf. ooo. 24 25 28 28 28 24 Fp,
            oc. DM 59 59 59 57 517 SöG, s:aw 100 110 106 105 104 111 Kon.
            10 3 5 5 7 3
          </p>
          <p xml:id="i-5c3UZXkHhszh1NSEMz7oZg">
            Någon ingående kommentar till dessa siffror skall här inte göras.
            Några viktiga iakttagelser bör dock understrykas. I enlighet med
            syftemålen gav vart och ett av dessa valsätt ett på det hela taget
            jämnare utslag än det d'Hondtska systemet utan karteller (29 höger,
            19 bondeförbundare, 59 från folkpartiet, 120 socialdemokrater
            och 3 kommunister). De olika utslagen uppvisar också något större
            genomsnittliga avvikelser från riksproportio- naliteten än vad
            som skulle ha nåtts vid borgerlig kartell (34 + 25 + 60 + 108
            + 3). Emellertid har fjolårets val skänkt den erfarenheten att
            alla de aktuella nya valmetoderna ej är eller kan vara garderade
            mot slumpartade verkningar. Detta framgår därav att 1952 års utslag
            i flera fall starkt av- viker från de resultat, som erhålles när
            metodernas utslag uträknas för de fem andrakammarvalen från 1932
            till 1948. Detta kan exemplifieras med blott följande. Den i fjol
            lagfästa metoden gav det största partiet en över- representation,
            som var mindre än den genomsnittliga under de fem tidi- gare valen
            och mindre än som regeringen enligt motiveringen till proposi-
            tionen ansåg skäligt med hänsyn till behovet att trygga en stark
            regerings- makt. Den av kommittémajoriteten föreslagna metoden
            skulle i fjol ha gjort det största partiet underrepresenterat,
            tvärt emot de utslag som fram- räknats på basis av valen 1932—1948.
            Det i fjol i konstitutionsutskottet reser- vationsvis framlagda
            förslaget, vars mandatfördelning eljest så nära som möjligt sammanföll
            med riksproportionaliteten, skulle ha givit socialdemo- kraterna
            på kommunisternas bekostnad en större överrepresentation än någon
            annan av de övriga metoderna. Icke heller de metoder, som baserades
            på uddatalsmetoden med 1,25 eller 1,30 som första reduktionstal,
            skulle i fjol ha givit ett fullt acceptabelt resultat; sålunda
            skulle det då näst minsta par- tiet — bondeförbundet — ha gynnats
            av slumpen och blivit starkare över- representerat än något annat
            parti. Mot bakgrunden av de slumpverkningar, som alla de nämnda
            metoderna såsom framgår av 1952 års siffror är utsatta för, synes
            oss slutsatsen given: den enda valmetod, som erbjuder verklig
            garanti för något så när rättvisa resultat och som samtidigt utan
            något kartellförbud skulle göra valkarteller överflödiga, är ett
            system byggt på principen om tilläggsmandat. Vi an- sluter oss
            härutinnan helt till de allmänna synpunkter, som utvecklades av
            herrar Bergvall och Håstad i deras särskilda yttrande i kommittébetän-
            kandet:
          </p>
          <pb facs="riksdagen-motions-pdf/data/1953/mot_1953__ak__254/mot_1953__ak__254-003.pdf"/>
          <fw xml:id="i-RzsQ66yka6aBxFHV4xZKDh">
            Motioner i Andra kammaren, nr 254. 3
          </fw>
          <p xml:id="i-MA6JuefqxV4huDwexdRyZY">
            En rättvis representation för de partier, som representera väsentliga
            folk- meningar och företräda idéer av betydelse för det politiska
            tänkandet, synes oss i och för sig vara ett lika naturligt som
            eftersträvansvärt mål. De ojämn- heter, som uppkommit under den
            hittillsvarande valmetoden, även efter minskningen på 20-talet
            av valkretsarnas antal, ha varit så framträdande och så irrationella
            att deras avskaffande måste framstå såsom ett verkligt demokratiskt
            krav; ett konserverande av dessa ojämnheter skulle nämligen innebära
            att medborgarnas röster faktiskt skulle graderas eller ges olika
            värden. Endast om valmetoden skulle väsentligt försvåra regeringsproble-
            mets lösning, kan principen om mandatens rättvisa fördelning vara
            i behov av inskränkning. Så långt äro vi villiga till en jämkning,
            att ett valsätt, byggt på utjämningsförfarande, också enligt vår
            mening bör kombineras med spärrar mot uppkomsten av småpartier.
            I övrigt har det enligt vår uppfattning icke kunnat påvisas, att
            det svenska styreisesättet skulle ha fungerat sämre, om ett rättvist
            valsystem tillämpats under de sista årtion- dena, eller att det
            under nämnda förutsättning skulle komma att fungera sämre i framtiden.
            Från demokratiska utgångspunkter är den tanken oss fullkomligt
            främmande, att det skulle kunna vara en verklig styrka för ett
            land att ha ett sådant valsätt, som gör det i vissa situationer
            icke blott möj- ligt utan t. o. m. lätt för en minoritet i folket
            att ernå majoritet i andra kammaren. När nu även sådana, som tidigare
            motsatt sig varje steg i man- datutjämnande riktning, för att
            få bort kartellväsendet äro beredda att om- reglera valmetoden,
            borde steget därför ha tagits fullt ut, så att valrefor- men garanterat
            alla större meningsriktningar en så rättvis representation som
            möjligt.
          </p>
          <p xml:id="i-X2tocsnzEd47Ry2ZzSs9EP">
            I anslutning till dessa synpunkter och med ledning av 1952 års
            erfaren- heter föreslår vi att en utredning verkställes och förslag
            i god tid före 1956 års val framlägges rörande en omläggning av
            valsystemet till föremål för en mandatutjämning enligt principen
            om tilläggsmandat. Någon sådan utredning kom aldrig att företas
            av 1950 års kommitté, även om olika tänk- bara system där redovisats
            och sifferberäknats. Såsom herrar Bergvall och Håstad framhöll
            i sitt ovan citerade särskilda yttrande kan flera olika me- toder
            härvidlag komma i fråga. En sådan metod är att besätta tilläggs-
            mandaten enligt en anordning med rikslista på det sätt som föreslogs
            i 1932 års proposition i ämnet. En annan metod vore att göra antalet
            till- läggsmandat lika med antalet valkretsar och låta ett tilläggsmandat
            återgå till varje valkrets i den ordning, som storleken av varje
            partis överskotts- röster bestämmer, varefter tilläggsmandatet
            besättes av den som inom val- kretsen står närmast till att erhålla
            partiets mandat. En tredje metod är att — på det sätt som närmare
            angivits i det citerade yttrandet —- vid första fördelningen .av
            mandaten tillämpa Droops metod samt att fördela tilläggs- mandat
            enligt d'Hondts regel; fördelen med detta system vore att antalet
            tilläggsmandat kan göras jämförelsevis litet. även andra förfaringssätt
            är tänkbara, exempelvis att efter dansk förebild uppdela landet
            i större regio- ner vid fördelningen av tilläggsmandat. Förutom
            själva det tekniska förfaringssättet bör det ankomma på den
          </p>
          <p xml:id="i-AhUEXzfc268eyfz4SsDGiP">
            av oss begärda utredningen att undersöka, huruvida ett system
            med till-
          </p>
          <pb facs="riksdagen-motions-pdf/data/1953/mot_1953__ak__254/mot_1953__ak__254-004.pdf"/>
          <fw xml:id="i-VPRixA5Zxn8kpZU9jXv6pT">
            4 Motioner i Andra kammaren, nr 254.
          </fw>
          <p xml:id="i-LiU9iKxJCz78HFWR7Ty6Rr">
            läggsmandat kan genomföras utan grundlagsändring eller först
            efter en dylik; riksdagsordningens valsättsregler ger inte någon
            otvetydig ledning härvidlag. Vidare bör särskilt utredas, om och
            i vilken utsträckning spär- rar kan behövas för att förebygga
            att ett system med tilläggsmandat leder till uppkomsten av smågrupper.
            Ytterligare bör det nya valsättet ges en sådan utformning att
            någon inskränkning inte sker i väljarnas rätt att fritt organisera
            sig eller samverka, och sålunda bör en återgång ske till den rätt
            att åsätta valsedel tre beteckningar, som infördes på 1920-talet;
            även om ett utjämningssystem bl. a. har till ändamål att göra
            kartellbeteckningar överflödiga, vänder vi oss principiellt mot
            själva tanken att väljarnas fria rätt att organisera sig vid val
            skall i någon form kunna beskäras. Givetvis bör utredningen också
            ha sin uppmärksamhet på önskemålet att valsyste- met blir så utformat,
            att det kan tillämpas vid alla val av folket till repre- sentativa
            församlingar. Under upprepande av att det måste vara ett vitalt
            intresse för den svenska folkstyrelsen att nå fram till ett rättvist,
            principiellt oantastligt valsystem, som alla kan acceptera, hemställer
            vi, att riksdagen måtte besluta att i skrivelse till Kungl. Maj:t
            hemställa om utredning och förslag i god tid före 1956 års val
            rörande en omläggning av den proportionella valmetoden för andrakammarval
            i sådan riktning att denna baseras på principen om tilläggsmandat.
          </p>
          <p xml:id="i-3Bb78TqifA7BD8FrLqzdUb" type="date">
            Stockholm den 27 januari 1953.
          </p>
          <p xml:id="i-DYcdxJ92wd41eLpbfZ2zNL">
            Jarl Hjalmarson. Erik Hagberg E. Birke. i Malmö Elis Håstad.
            Martin Skoglund. Folke Kyling.
          </p>
          <p xml:id="i-F8w8JybfoJ4Djsxy83A5Dz">
            T. G. v. Seth. Ernst V. Staxäng.
          </p>
        </div>
      </div>
    </body>
  </text>
</TEI>
