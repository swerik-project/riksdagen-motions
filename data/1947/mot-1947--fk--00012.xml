<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1947/mot_1947__fk__12/mot_1947__fk__12-001.pdf"/>
      <fw xml:id="i-QXz6kjK9ZzZaUet5xSNj9M">
        Motioner i Första kammaren, nr 12. 1
      </fw>
      <div type="motHeader" xml:id="i-W7vGKH45uPn13U5v91RVEK">
        <div type="motTitle" xml:id="i-9RufmYuP5i5dbQVu3SeGrB"/>
        <div type="motSubmissionInfo" xml:id="i-HjK613zhyFB3PnwhdWNfi"/>
      </div>
      <div type="motBody" xml:id="i-KZKYnktej3b6nzd6nXA3uf">
        <div xml:id="i-WewJLB33yCNMguBj6QKB5C">
          <p xml:id="i-9MdnxsRCsqEm7Fkc32N7EB">
            Nr 12.
          </p>
          <p xml:id="i-PNNpgBcbrPSaw7tok8iwT">
            Av herr Bondeson m. fl., angående lagstadgad kontroll över han-
            deln med s. k. bekämpningsmedel.
          </p>
          <p xml:id="i-NvnftRxXhoJAdwunA9k8hY">
            I underdånig skrivelse den 24/8 1933 anhöll styrelsen för statens
            växt- skyddsanstalt, att Kungl. Maj:t ville hemställa hos riksdagen
            om utfärdande av lagbestämmelser rörande handeln med sådana medel,
            som avse bekäm- pandet av för växtodlingen farliga växtparasiter
            och skadedjur. Det fram- hölls i denna skrivelse, att i marknaden
            förekomme ett stort antal sådana bekämpningsmedel, som vore föga
            verksamma för de ändamål, vartill de salubjödos, för så vitt de
            ej vore rent av skadliga. Andra medel kunde vara verksamma endast
            mot vissa parasiter, medan de utbjödos som universal- medel. Ej
            sällan inträffade vidare, att sammansättningen av erkänt goda
            bekämpningsmedel av tillverkaren ändrades utan att detta på något
            sätt gavs uttryck i benämningen eller eljest meddelades. Styrelsen
            framhöll såsom nödvändigt, att handeln med bekämpningsme- del
            ställdes under fullt betryggande och effektiv kontroll såsom redan
            skett i Danmark. Senare har sådan kontroll även genomförts i Norge.
            Denna kontroll borde utövas av växtskyddsanstalten och vara av
            såväl biologisk som kemisk art. Den biologiska borde avse att
            pröva de olika bekämpnings- medlens praktiska användbarhet och
            utfärda attester därom, medan den kemiska kontrollens uppgift
            skulle vara att tillse, att preparatens samman- sättning motsvarade
            den av tillverkaren uppgivna och icke underkastades förändringar
            av natur att kunna inverka på effektiviteten. Styrelsen överlämnade
            i anslutning till skrivelsen förslag till lag angående handel
            med bekämpningsmedel. Enligt detta förslag — i senare modifierad
            form — skulle bekämpningsmedel ej få försäljas eller eljest utlämnas,
            därest det icke av växtskyddsanstalten godkänts för det ändamål,
            för vilket det utbjudes. På varje förpackning skulle lämnas vissa
            uppgifter, bl. a. rörande preparatets beteckning samt halten av
            verksamma beståndsdelar, angivna var för sig, samt av växtskyddsanstalten
            godkända uppgifter rö- rande användbarhet. Lämnande av oriktiga
            eller missvisande uppgifter eller illustrationer i prospekt, annonser
            m. m. skulle förbjudas. Styrelsens framställning överlämnades
            av Kungl. Maj:t till medicinal- styrelsen för de åtgärder, som
            den efter samråd med lantbruksstyrelsen och räxtskyddsanstalten
            kunde med stöd av sina befogenheter på området finna anledning
            vidtaga. Detta uppdrag resulterade i att skärpta bestämmelser
            rörande handeln med vissa första och andra klassens gifter, som
            användes
          </p>
          <p xml:id="i-EKNXcDy1VamhK2y8UWK24T">
            &gt;
          </p>
          <p xml:id="i-BeUy7bLfemFC5VmEAB1KLQ">
            Bihang till riksdugens protokoll 1947..3 saml. Nr 12-15. 1
          </p>
          <pb facs="riksdagen-motions-pdf/data/1947/mot_1947__fk__12/mot_1947__fk__12-002.pdf"/>
          <fw xml:id="i-MeHH4hvzZeJC9MqcxvtiVZ">
            2 Motioner i Första kammaren, nr 12.
          </fw>
          <p xml:id="i-VndpsNKiKmxBtpbAaAgn6L">
            som bekämpningsmedel, utfärdades, huvudsakligen ägnade att minska
            för- giftningsriskerna vid användandet av dessa medel. Något nämnvärt
            bidrag till kontrollen av dessa medels effektivitet som bekämpningsmedel
            lämnade icke de utfärdade föreskrifterna, och sådana bekämpningsmedel
            som icke innehålla gifter av 1:a eller 2:a klassen — och som äro
            i avgjord majoritet — falla helt utanför medicinalstyrelsens behörighetsområde
            och beröras icke av bestämmelserna. Styrelsen för statens växtskyddsanstalt
            ingick därför i augusti 1935 till Kungl. Maj:t med förnyad framställning
            om förslag till riksdagen i enlighet med de tidigare av växtskyddsanstalten
            uppdragna riktlinjerna. I juni 1940 ingav Sveriges pomologiska
            förening en underdånig fram- ställning i detta ärende. Efter en
            rekapitulering av det tidigare förloppet av ärendets behandling
            framhöll föreningen, att de år som gått, sedan växtskyddsanstalten
            först väckte förslag i ärendet, kännetecknats av stark utveckling
            inom den svenska trädgårds- och fruktodlingen. Speciellt inom
            fruktodlingen utgjorde numera bekämpningen av parasiter ett av
            de vikti- gaste arbetena och krävde årligen stora utgifter för
            arbetslöner och inköp av bekämpningsmedel. Samtidigt tillfördes
            marknaden alltjämt nya, oprö- vade bekämpningsmedel, som genom
            ihållande reklam rekommenderades landets fruktodlare. Dessa saknade
            möjlighet att erhålla på en fortlöpande officiell kontroll grundade
            utlåtanden. Avsaknaden av sådan kontroll och av lagbestämmelser
            om prövning av bekämpningsmedel vore en betydande brist. Det underströks
            slutligen, att den i Danmark genomförda kontrollen på detta område
            visat sig vara lika välbehövlig som gagnelig. Föreningen hemställde
            därför, att Kungl. Maj:t måtte till övervägande upptaga det av
            styrelsen för statens växtskyddsanstalt framlagda förslaget till
            lagbestämmelser rörande handeln med bekämpningsmedel samt före-
            lägga nästkommande riksdag proposition i ärendet. Styrelsens framställning
            har under det senaste årtiondet befunnit sig på cirkulation mellan
            olika remissinstanser, varefter Kungl. Maj:t den 27 sep- tember
            1946 funnit i ärendet gjorda framställningar icke föranleda annan
            Kungl. Maj:ts åtgärd än att handlingarna skola överlämnas till
            utredningen angående kvalitetskontroll för att tagas under övervägande
            vid utrednings- uppdragets fullgörande. Enligt vad under hand
            inhämtats anser sig utred- ningen icke kunna upptaga förslaget
            till behandling, enär som konsekvens härav ett stort antal andra
            frågor, som sakna direkt samband med utred- ningens egentliga
            uppdrag, måste tagas under övervägande, varigenom ut- redningens
            slutförande skulle i hög grad försenas. Det är sålunda fara värt,
            att ärendet genom överlämnandet till utredningen angående kvalitets-
            kontroll råkat i en återvändsgränd, vilket är högst olyckligt
            med hänsyn till de stora värden landets årliga förbrukning av
            bekämpningsmedel repre- senterar.
          </p>
          <pb facs="riksdagen-motions-pdf/data/1947/mot_1947__fk__12/mot_1947__fk__12-003.pdf"/>
          <fw xml:id="i-4i5K9qtABw9U2c6ayQ9U4X">
            Motioner i Första kammaren, nr 12. 3
          </fw>
          <p xml:id="i-YQK9maW41PaXivk8RiS7AW">
            Sedan framställning i ärendet senast gjordes (av Sveriges pomologiska
            förening 1940), har situationen på bekämpningsmedelsmarknaden
            under- gått väsentliga förändringar, vilka än mera nödvändiggöra
            en officiell lag- stadgad kontroll. Sålunda har ett flertal helt
            nya typer av bekämpnings- medel förts ut i marknaden, bland vilka
            främst må nämnas de s. k. DDT-preparaten och de gammexanhaltiga
            medlen, vilka i åtskilliga avse- enden väsentligt revolutionerat
            bekämpningen av skadeinsekterna. Dessa preparat ha emellertid
            visat sig vara av mycket växlande kvalitet och torde väl behöva
            underkastas kontroll. Synnerligen beaktansvärt är i detta sammanhang
            även, att bekämpningsmedlen under senare år nått en väsent- |
            ligt ökad användning inom jordbruket speciellt inom oljeväxt-
            och frö- odlingen (vissa av de insektdödande preparaten ha även
            funnit en bety- dande avsättning för bekämpning av flugor bl.
            a. i stallar), och efter hand som apparaterna för utspridning
            av preparaten undergå fortlöpande för- bättringar, kan en ytterligare
            ökad användning såväl inom jordbruket som inom skogsskötseln förväntas,
            vilket väl motiverar odlarnas krav på en effektiv biologisk kontroll
            av bekämpningsmedlen. Beträffande den inhemska bekämpningsmedelstillverkningen
            må i detta sammanhang anföras, att densamma såväl med avseende
            på betningsmedel och andra svampdödande medel som med avseende.
            på insektdödande medel under de senaste tio åren undergått en
            omfattande utveckling, i det att ett flertal företag i stor skala
            upptagit tillverkningen av dylika medel. Även för de ansvarskännande
            företagen inom denna industrigren torde det vara värdefullt att
            få sina produkter ställda under kontroll, då de därigenom erhålla
            skydd dels mot konkurrens med mindervärdiga preparat och dels
            mot ofta oberättigade ersättningsanspråk från förbrukarna. Även
            böra de under senaste året importerade hormonderivaten, vilkas
            främsta uppgift är att bekämpa fröogräsen, tagas med i kontrollen.
            Med anledning av vad sålunda anförts hemställes,
          </p>
          <p xml:id="i-QVxVDwibRj7o6GBHGYgXz5">
            att riksdagen måtte i skrivelse till Kungl. Maj:t anhålla om
            skyndsam utredning angående kvalitetskontroll av så- dana preparat,
            som avse bekämpandet av såväl växt- som djurparasiter, skadedjur
            och ogräs, samt förslag till lag angående handeln med dylika preparat.
          </p>
          <p xml:id="i-CuqBDy3nj4R8XamwdoyCHL">
            Stockholm den 15 januari 1947. Lennart Bondeson. John Gustavson.
            Carl Beck-Friis. Axel Mannerskant-z. P.S. Näslund. Alfred Andersson.
          </p>
          <p xml:id="i-KwwPWzixxcErHWCMmwx2i3">
            Ivar Persson. John Björck.
          </p>
        </div>
      </div>
    </body>
  </text>
</TEI>
