<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1964/mot_1964__fk__240/mot_1964__fk__240-001.pdf"/>
      <fw xml:id="i-WBZ8KsMY5eokfStMRptSfR">
        Motioner i Första kammaren, nr 240 år 1964 9
      </fw>
      <div type="motHeader" xml:id="i-EF1TwGdzHV2D98buekmagb">
        <div type="motTitle" xml:id="i-K1YEJkaWkrPPmjmyMGRrZ6"/>
        <div type="motSubmissionInfo" xml:id="i-8LvZaALiqP5awPzR42T7tj"/>
      </div>
      <div type="motBody" xml:id="i-8urDE5LV1TfxBB7XSSJRAr">
        <div xml:id="i-D1waknSAq4JHNAkjHgSQ4X">
          <p xml:id="i-ACiCJ8xrHcHTTxzbfH5zkz">
            Nr 240
          </p>
          <p xml:id="i-EjPcRaRAAwSyh8q5LaoJX3">
            Av herr Hansson, Nils, om åtgärder för bevarande av bokskog.
          </p>
          <p xml:id="i-97R7hJ7Vc9bKZJCCr2sued">
            I Skåne, Halland och Blekinge ger boken ännu flerstädes landskapet
            dess prägel. Från att vid början av svensk tid samman med tallen
            ha varit det dominerande skogsträdet i våra sydligaste provinser
            har boken successivt decimerats. I dag får den väl närmast betraktas
            som en relikt i våra skogar, vilken på grund av bokskogsskötselns
            för närvarande dåliga lönsamhet synes dömd att försvinna. Utan
            tvivel kommer den under senare år alltmer om- fattande avverkningen
            av bok och dennas ersättande med andra trädslag, fram- för allt
            gran, att fortsätta i accelererad takt, om inte åtgärder vidtages
            för bokens bevarande i vår trädflora. Har boken en gång utrotats,
            torde den för alltid vara borta; att återinföra den bleve en åtgärd
            på mycket lång sikt, som förefaller utesluten bl. a. på grund
            av de kostnader som är förenade med upp- dragande av bokbestånd
            genom sådd eller plantering. Ur landskapsvårdens och friluftslivets
            synpunkt är det av stort allmänt intresse att boken bevaras på
            områden, där den äger förutsättningar att trivas. Inget annat
            trädslag kan där ersätta den med avseende på vad bokskogen särskilt
            under vår och höst skänker i sig själv och genom den rika blomstrande
            markflora boken uppammar. Detta ”ädla” trädslag ger landskapet
            en lummig sydländsk yppighet med särpräglade stämningar och skönhetsvärden.
            Om boken försvunne, skulle det innebära en utarmning av landskapet
            utan åter- vändo. Bokens försvinnande skulle också innebära en
            utarmnig av vårt lands fauna och flora, som just i bokskogen utbildat
            särpräglade växt- och djur- samhällen. Att bevara boken i den
            sydsvenska landskapsbilden får därför räk- nas som ett av den
            svenska naturvårdens ofrånkomliga krav. På skogar i allmän ägo
            torde ett gynnande av boken vara lättast att åstad- komma. Men
            den helt övervägande delen av den svenska bokskogen befinner sig
            i enskild ägo. Den bevaras ofta med stor pietet i form av vårdträd
            och solitärer av märklig växt och dimension samt som äldre, av
            tradition skonade hult med enbart affektionsvärde. De hårda vintrarna
            under 1940-talets början medförde bestående virkesskador, som
            väsentligt reducerat även det grövre bokvirkets ekonomiska värde.
            Att boken nu i stor utsträckning avverkas och ersättes med mera
            lönsamma trädslag är därför förklarligt. Å andra sidan har bokvirket
            viss betydelse vid avspärrning, då det för speciella ändamål icke
            kan ersättas av andra inhemska trädslag. Ingen kan heller i dag
            sia om hur kon- junkturerna kommer att gestalta sig för en ny
            bokgeneration. Vad som på längre sikt lämpligen bör vidtagas för
            bokens bevarande i den
          </p>
          <pb facs="riksdagen-motions-pdf/data/1964/mot_1964__fk__240/mot_1964__fk__240-002.pdf"/>
          <fw xml:id="i-2YR7vSmmDYVtXcmHSgxVME">
            10 Motioner i Första kammaren, nr 240 år 1964
          </fw>
          <p xml:id="i-DKany2iywighTGd83Zy5DR">
            svenska trädfloran kräver förvisso ett omsorgsfullt övervägande.
            En snar ut- redning av denna fråga synes angelägen. Läget förefaller
            emellertid vara sådant, att ett omedelbart ingripande i någon
            form torde vara påkallat. Att för närvarande bevara bokbestånd
            innebär för den enskilde skogsägaren en uppoffring i allmänt intresse.
            Bokens rotvärde är nämligen, som redan antytts, obetydligt jämfört
            med de flesta andra träd- slags rotvärden. Det skulle enligt min
            mening utgöra ett belägg för uppskatt- ning från det allmännas
            sida av den landskapsvårdande insats en skogsägare gör genom att
            bevara bok på sina marker därest denna den enskildes insats på
            något sätt kompenserades. En nära till hands liggande åtgärd i
            detta syfte, som i avvaktan på andra mått och steg kunde stimulera
            de sydsvenska skogsägarna till återhållsamhet i fråga om bokens
            decimering, vore att vid den förestående fastighetstaxeringen
            icke åsätta bokbestånden något skogsvärde. Uppoffringen från det
            allmännas sida bleve obetydlig, då skogsvärdet är ringa. Däremot
            skulle en åtgärd av denna art helt säkert få avsedd verkan såsom
            ett bevis på att statsmakterna inser bokskogens affektionsvärde
            och såsom ett förhandsbesked om att den enskilde skogsägaren framdeles
            inte behöver räkna med att helt ensam få bära kostnaderna för
            denna sin insats i landskapsvår- dens intresse. — Åtgärden komme
            även att innebära en viss förenkling av taxeringsarbetet. Yrkandet
            angående beslut att bokskog vid 1965 års fastighetstaxering icke
            åsättes något skogsvärde är av tekniska skäl inordnat i en särskild
            motion. Med stöd av det ovan anförda får undertecknad hemställa,
            att riksdagen i skrivelse till Kungl. Maj:t begär skyndsam utredning
            av lämpliga åtgärder för bokens bevarande i önsk- värd utsträckning
            i den svenska skogsfloran.
          </p>
          <p xml:id="i-Nye4ZD7t9VqsDJ4ow3pMzS">
            Stockholm den 23 januari 1964 Nils B. Hansson
          </p>
        </div>
      </div>
    </body>
  </text>
</TEI>
