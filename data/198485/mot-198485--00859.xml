<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-198485--00859">
  <teiHeader>
    <fileDesc>
      <titleStmt>
        <title>Specialistkompetensen inom primärvården</title>
        <author>Inga Lantz m. fl.</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Specialistkompetensen inom primärvården</title>
          <idno type="rdwebb">G802859</idno>
          <rs type="number">859</rs>
          <ref type="dokument_url_text">http://data.riksdagen.se/dokument/G802859/text</ref>
          <ref type="dokument_url_html">http://data.riksdagen.se/dokument/G802859</ref>
          <ref type="dokumentstatus_url_xml">http://data.riksdagen.se/dokumentstatus/G802859</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-VtWQs1mfimPMyjw5HVXR4i</idno>
            <name>INGA LANTZ</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="woman">
            <idno>i-VJesCiRRrnNn2TLsiowtMi</idno>
            <name>MARIE-ANN JOHANSSON</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="woman">
            <idno>i-XxMRaKyWvbxm3uJmt8WBtZ</idno>
            <name>MARGO INGVARDSSON</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="man">
            <idno>i-EVpotEKqaW9CiU6NxacCQV</idno>
            <name>TOMMY FRANZÉN</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="man">
            <idno>i-U9We27C3x3JviFqbQPuj3d</idno>
            <name>ALEXANDER CHRISOPOULOS</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="man">
            <idno>i-Eoor7chig2KkpNDt6f9K2V</idno>
            <name>TORE CLAESON</name>
            <state type="partyAffiliation" ref="Q110837">
              <desc>vpk</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-4Xj3AFhkHpBv7f38aHbMmx" type="signed"/>
        <correspContext corresp="i-4Xj3AFhkHpBv7f38aHbMmx">
          <note type="signatory" corresp="i-VtWQs1mfimPMyjw5HVXR4i"/>
          <note type="signatory" corresp="i-VJesCiRRrnNn2TLsiowtMi"/>
          <note type="signatory" corresp="i-XxMRaKyWvbxm3uJmt8WBtZ"/>
          <note type="signatory" corresp="i-EVpotEKqaW9CiU6NxacCQV"/>
          <note type="signatory" corresp="i-U9We27C3x3JviFqbQPuj3d"/>
          <note type="signatory" corresp="i-Eoor7chig2KkpNDt6f9K2V"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/198485/mot_198485__859/mot_198485__859-001.pdf"/>
      <fw xml:id="i-JaVj3HqEZLJPUTp4An4NU1">
        Mot. 1984/85:859 10
      </fw>
      <div type="motHeader" xml:id="i-QBYRR73uopCJxFqJinp93y">
        <div type="motTitle" xml:id="i-KKrsXjgvK2KuC5JWZW18xf"/>
        <div type="motSubmissionInfo" xml:id="i-7HGr8QUcQPz3RS2m2TFyKM"/>
      </div>
      <div type="motBody" xml:id="i-MavKfJMxYv4fbmt84xMoPz">
        <div xml:id="i-CUvt5PQPExENMaiMs7ovBK">
          <p xml:id="i-ECB4Nec2tmis32Fsxk15R6">
            Motion
          </p>
          <p xml:id="i-D2xJUKXU9H9hH41dndBRNL">
            1984/85:859
          </p>
          <p xml:id="i-jPatDK2KwEFEoLydVQ5EY">
            Inga Lantz m. fl. Specialistkompetensen inom primärvården
          </p>
          <p xml:id="i-HVqSSNeYZuewbB6n1tkUph">
            Barns hälsa följer klassmässiga förhållanden
          </p>
          <p xml:id="i-NC6jEnqSse542rnucK8qQ1">
            Enligt många rapporter är barns psykiska och sociala hälsa klart
            bristfällig. Dagens hälsoproblem, liksom gårdagens, är inte jämnt
            fördelade i barnkol- lektivet. Praktiskt taget samtliga hälsoproblem
            drabbar i större utsträckning barn till föräldrar med låg inkomst
            och låg utbildning. Hur barn mår är i betydande omfattning en
            återspegling av föräldrarnas hälsa och välbefinnan- de. Vissa
            barn är således från hälsosynpunkt mer missgynnade än andra genom
            sina uppväxtvillkor. Den kvardröjande sociala skiktningen av hälsoproblemen
            inom barnpo- pulationen har sammansatta orsaker. I första hand
            handlar det om faktorer som verkar generellt men som blir mer
            utslagsgivande när de kompensato- riska krafterna sviktar. Ett
            flertal av dessa faktorer berör samhällets organisation. Bland
            det viktigaste är föräldrarnas arbetsförhållanden, som avgör om
            man har tillräckligt med tid och ork för föräldrarollen. För vissa
            barn tillkommer dessutom risken för att föräldrarna skall drabbas
            av kortare eller längre perioder av arbetslöshet. Barnfamiljerna
            tillhör dessutom förlorarna när det gäller ekonomin under 1980-talet.
            Mest utsatta är ensamförsörjarna. Dessa olika mekanismer påverkar
            inte bara barns hälsa och utveckling genom psykosociala krafter.
            Färska studier visar att kombinationen dålig ekonomi och utbildningsbrister
            i familjen kan leda till att barnen får sämre kosthåll. Detta
            i sin tur kan öka mottagligheten för sjukdomar. Familjer med låg
            inkomst och låg utbildning, liksom ensamföräldrar, är oftare än
            andra hänvisade att bo i stimulansfattiga och barnovänliga bostadsområden.
            Det finns en segregation i boendet som leder till att vissa barn
            blir mer missgynnade än andra. De sociala nätverken i form av
            grann- och vänskapsband är ofta svaga i dessa områden, vilket
            leder till känslor av isolering och anonymitet. I områden som
            f. ö. är underprivilegierade och karakteriseras av att befolkningen
            har ekonomiska, sociala och psykiska problem är vanligen barnomsorg
            och skola sämre rustade än i mer gynnade områden. Ytterligare
            två skäl till ohälsa hos barn skall nämnas. För det första betyder
            de ca 25 000 skilsmässorna årligen i Sverige att många barn måste
            gå igenom mer eller mindre svåra krisupplevelser och förluster
            av relationer. Det är ofta till sjukvårdsmottagningarna som barnen
            kommer med symptom orsakade av relationsproblem.
          </p>
          <pb facs="riksdagen-motions-pdf/data/198485/mot_198485__859/mot_198485__859-002.pdf"/>
          <p xml:id="i-EcrZwCXydHUvob2xu2JBoJ">
            För det andra är missbruket av alkohol och narkotika en av de
            mest påtagliga orsakerna till att barn far illa i dagens samhälle.
            Utvecklingen under de senaste decennierna har inte varit gynnsam.
            Ett exempel på hur olika barn kan må i olika sorters bostadsområden
            är följande berättelse av en barnläkare: ”Att komma till Skogås
            från de mer välsituerade villaområdena i centrala Huddinge innebar
            en omvälvande förändring i det dagliga arbetet. Redan efter en
            månads arbete på barnavårdscentralen i Skogås hade jag sett flera
            barn med allvarliga sjukdomar — de flesta utredda på barnmedicinsk
            klinik, andra lämnade utan råd och skötsel — än jag gjorde under
            alla åren i centrala Huddinge.” Inom vissa landsting pågår f.
            n. en administrativ reform, som innebär att barnavårdscentralerna
            skall ingå i distriktsläkarvården.
          </p>
          <p xml:id="i-RK9b736BN576RxArvbuEVp">
            Slå vakt om mödra- och barnavårdscentralerna
          </p>
          <p xml:id="i-MEQ7WgxSHJojk3TySmkApm">
            I vårt land pågår en stark utveckling av hälso- och sjukvårdssystemet.
            En huvudlinje är att söka etablera en stark primärvård, dvs. en
            förebyggande och kurativ vård av god kvalitet vid vårdcentraler
            ute i samhället. Den vårdsökande skall i så stor utsträckning
            som möjligt möta samma läkare och sjuksköterska och dessa skall
            kunna bedöma den vårdsökandes hälsopro- blem i relation till individens
            hela livssituation. Strävan är vidare att primärvårdens s.k. vårdlag
            skall kunna ta hand om en del av de hälsoproblem som hittills
            behandlats vid sjukhusen. I denna primärvård integreras bl. a.
            samhällets mödra- och barnhälsovård. Den mödra- och barnhälsovård
            som sedan 1940-talet byggts ut i Sverige är av mycket hög kvalitet.
            Verksamheten är unik genom att den på frivillig grund når nästan
            alla gravida kvinnor och förskolebarn som genomgår regelbundna
            hälsokontroller, behandling av enklare avvikelser och hälso- upplysning/föräldrautbildning.
            Dessa vårdgrenar har — liksom BB-vården — en folklig förankring
            som saknar motstycke. Stor enighet råder om att man nått mycket
            goda resultat genom att avvikelser i hälsotillståndet tidigt kunnat
            uppmärksammas. Orsakerna till detta är i första hand att verksamheten
            kunnat byggas ut så att den når alla samt att man genom ett kontinuerligt
            utvecklingsarbete kunnat nå en hög vårdkvalitet. Detta torde också
            vara huvudskälet till vårdens popularitet. Vad gäller mödrahälsovården
            sköts denna i första hand av barnmorskor som även svarar för familjeplanering
            och s. k. cytologisk hälsokontroll för uppspårande av cancer i
            livmoderhalsen. Läkaren, vanligen en specialist i kvinnosjukdomar,
            har begränsade men mycket specialistinriktade uppgifter: Att tidigt
            i graviditeten undersöka den gravida kvinnan för att göra en bedömning
            av risken för komplikationer, att före förlossningen ta ställning
            till lämpligaste förlossningssätt samt att bedöma de komplikationer
            som barnmorskan anser kräver speciell vård. Beträffande barnhälsovården
            har de speciella förhållanden som gäller för barn gjort att man
            överallt där så är möjligt försökt att bygga ut vården med
          </p>
          <pb facs="riksdagen-motions-pdf/data/198485/mot_198485__859/mot_198485__859-003.pdf"/>
          <fw xml:id="i-VtVwTXekwf5G33mdqB62PT">
            Mot. 1984/85:859 11
          </fw>
          <p xml:id="i-LVgr4gW97jv7bncMVJjPrm">
            läkare och sjuksköterskor som genom en intensiv kontakt med sjuka
            och friska barn kunnat komplettera sin medicinska utbildning med
            en bred erfarenhet av barn. Utanför tätorter har hälsovården skötts
            av läkare och sjuksköterskor som haft hand om såväl vuxna som
            barn. Genom att deras distrikt varit stora har de haft en tät
            kontakt med barn och därigenom kunnat upprätthålla sin kompetens.
            Erfarenheten visar vidare att kvinnor i stor utsträckning önskar
            bli behandlade av gynekolog och att många föräldrar önskar få
            sina barn bedömda av barnspecialist. Till detta kommer att vården
            av barn med handikapp eller långdragna sjukdomar kräver kontinuerlig
            kontakt med barnläkare. Om inte gynekologer och barnläkare finns
            inom primärvården begränsas således patienternas möjlighet att
            söka den typ av vård de önskar. Man kan förutse att detta leder
            till en ökad efterfrågan av den mer dyrbara specialistvård som
            erbjuds vid kvinnokliniker och barnkliniker. Risk finns också
            att om inte den offentliga öppenvården kan erbjuda dessa specialister,
            så ökar möjligheterna för privata intressen att ta över. Av de
            anförda skälen bör de vårdsökande kunna nå såväl gynekolog som
            barnläkare inom primärvården. Mödrahälsovården bör, liksom nu,
            has om hand av barnmorskor. De två läkarkontroller som normalt
            utförs under graviditeten bör göras av gynekolog. Den mångfald
            arbetsuppgifter som läggs på distriktsläkare resp. distrikts-
            sjuksköterska med alla olika vårdgrenar kräver mycket stora insatser
            för att vederbörande skall kunna hålla sig å jour med hela sitt
            verksamhetsfält. Det kommer inte att vara möjligt att under en
            lång rad av år kunna bibehålla en så bred kompetens. Det finns
            i dag en tendens att man i ett ambitiöst utvecklingsarbete underskattar
            faran med att ändra väl fungerande vårdsys- tem. Därtill kommer
            att man, vad gäller mödra- och barnhälsovård, inte kunnat presentera
            några belägg för att en omorganisation gör vården bättre eller
            billigare. Däremot finns en allmän erfarenhet som visar att insatser
            för barnen, som är en svag grupp i samhället, blir effektivast
            om de has om hand av personal som uppfattar barnen som sina egentliga
            uppdragsgivare. För att bibehålla de goda resultaten av mödra-
            och barnhälsovården även i framtiden krävs att vi kan bibehålla
            en nära 100-procentig anslutning till de frivilliga programmen.
            Detta kräver i sin tur att en god kvalitet kan erbjudas. För att
            nå denna måste vården i sin tur kontinuerligt utvecklas allteftersom
            samhället och hälsoproblemen förändras och metoderna förbättras.
            En sådan utveckling kräver i sin tur specialistmedverkan.
          </p>
          <p xml:id="i-RdGWuzhP4KM5Sv1Tuv85wm">
            Mödra- och barnhälsovård skall vara avgiftsfri
          </p>
          <p xml:id="i-PZHqTpkQkBQJhB2P2EAi1S">
            Det har hittills varit en grundläggande rättighet att all förebyggande
            mödra- och barnhälsovård skall vara avgiftsfri. Det är viktigt
            att slå vakt om denna princip eftersom det kan befaras att vid
          </p>
          <p xml:id="i-ARUTXxbebCrcW3D9eJcPF4">
            en integrering av mödra- och barnhälsovården i primärvården denna
            princip kan komma att luckras upp.
          </p>
          <pb facs="riksdagen-motions-pdf/data/198485/mot_198485__859/mot_198485__859-004.pdf"/>
          <fw xml:id="i-XtKKPBAFyk3noNSGutA1dc">
            Mot. 1984/85:859 12
          </fw>
          <p xml:id="i-XmwARqDgcZZNKb3U87otfn">
            Hemställan
          </p>
          <p xml:id="i-95WH4QDcHaCbsvmoXp1ozt">
            Med stöd av ovanstående hemställs 1. attriksdagen uttalar att
            specialistmedverkan i form av gyneko- loger och barnläkare bör
            finnas inom primärvården även i framtiden, 2. att riksdagen som
            sin mening ger regeringen till känna att mödrahälsovårdens kvalitet
            bör bibehållas genom medverkan av läkare med specialutbildning
            i gynekologi samt att vården skall utvecklas genom ett ökat samarbete
            med primärvårdens övriga medarbetare.
          </p>
          <p xml:id="i-UysqJR9BC2xTZY4tiHqZpj">
            Stockholm den 22 januari 1985
          </p>
          <p xml:id="i-2Um3X39feewYsgGyzPMFHy">
            INGA LANTZ (vpk) MARIE-ANN JOHANSSON (vpk) MARGÖ INGVARDSSON
            (vpk) TOMMY FRANZÉN (vpk) ALEXANDER CHRISOPOULOS (vpk) TORE CLAESON
            (vpk)
          </p>
        </div>
      </div>
    </body>
  </text>
</TEI>
