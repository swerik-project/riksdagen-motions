<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201314-MJU-00506">
  <teiHeader>
    <fileDesc>
      <titleStmt>
        <title>Levande skogar</title>
        <author corresp="i-WG11xmCpAW9nyyXv1sJFAK">av Helena Leander m.fl. (MP)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Levande skogar</title>
          <idno type="rdwebb">H102MJ506</idno>
          <rs type="number">MJ506</rs>
          <orgName type="comitteeAbbreviation">MJU</orgName>
          <ref type="dokument_url_text">http://data.riksdagen.se/dokument/H102MJ506/text</ref>
          <ref type="dokument_url_html">http://data.riksdagen.se/dokument/H102MJ506</ref>
          <ref type="dokumentstatus_url_xml">http://data.riksdagen.se/dokumentstatus/H102MJ506</ref>
          <ref type="doc">http://data.riksdagen.se/fil/26255ADA-0221-41A8-8B02-941064C7F2D9</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-WG11xmCpAW9nyyXv1sJFAK</idno>
            <name>Helena Leander</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-V1piU7dAy9T73Gqt6tm91j</idno>
            <name>Kew Nordqvist</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-XSuWURvcJRjSbVSYUBBuD2</idno>
            <name>Stina Bergström</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-DLt3BwBDVwBxqxVEki5m5B</idno>
            <name>Annika Lillemets</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-34FRvyXQKUigF3Qr9AwKJe</idno>
            <name>Bodil Ceballos</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-FeVXF7pVocmUfQoPXGuJKR</idno>
            <name>Valter Mutt</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-Atz7ai4RJKnyNCwfSAJEeC</idno>
            <name>Jonas Eriksson</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-2GE534P2Foy3WpqKPVNeW8</idno>
            <name>Mats Pertoft</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-CDY8fe485asVJ7g8tFZVDw" type="signed"/>
        <correspContext corresp="i-CDY8fe485asVJ7g8tFZVDw">
          <note type="signatory" corresp="i-WG11xmCpAW9nyyXv1sJFAK"/>
          <note type="signatory" corresp="i-V1piU7dAy9T73Gqt6tm91j"/>
          <note type="signatory" corresp="i-XSuWURvcJRjSbVSYUBBuD2"/>
          <note type="signatory" corresp="i-DLt3BwBDVwBxqxVEki5m5B"/>
          <note type="signatory" corresp="i-34FRvyXQKUigF3Qr9AwKJe"/>
          <note type="signatory" corresp="i-FeVXF7pVocmUfQoPXGuJKR"/>
          <note type="signatory" corresp="i-Atz7ai4RJKnyNCwfSAJEeC"/>
          <note type="signatory" corresp="i-2GE534P2Foy3WpqKPVNeW8"/>
        </correspContext>
        <correspAction xml:id="i-LK4so9J4oXPhVZpt214NL9" type="numbering">
          <date when="2013-10-08"/>
        </correspAction>
        <correspAction xml:id="i-8rMNMaRPedjHUDi3Fwh8vB" type="submission">
          <date when="2013-10-04"/>
        </correspAction>
        <correspAction xml:id="i-5AkdpcJvx8N5XWGSdvXkUG" type="transfer">
          <date when="2013-10-03"/>
        </correspAction>
        <correspAction xml:id="i-Tjne6J4wJb3d5BGh7BW55Y" type="assigned"/>
        <correspContext corresp="i-Tjne6J4wJb3d5BGh7BW55Y">
          <ref type="assignedTo">Miljö- och jordbruksutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-EhAiRaCkYDN1543YETiKrg" type="motHeader"/>
      <div xml:id="i-MN5fDUjzbQ1Aj6pujp4Mih" type="motBody">
        <div xml:id="i-2MZgYjjU9R9H7yJrRHyQPE" type="motProposal" subtype="förslag">
          <head xml:id="i-VSiTTKYgh2rdVPosixsMKS">
            Förslag till riksdagsbeslut
          </head>
          <list xml:id="i-9duYFvqFVJyh5j8Xww3UrA" style="ol">
            <item xml:id="i-NLG1J6RffHdEgBbJDGjEgc">
              Riksdagen tillkännager för regeringen som sin mening vad som
              anförs i motionen om att långsiktigt skydda 17 procent av den
              produktiva skogen.
            </item>
            <item xml:id="i-WVzpJJefr3Z3bBzLvK658k">
              Riksdagen tillkännager för regeringen som sin mening vad som
              anförs i motionen om att omgående skydda skogliga värdekärnor
              mot avverkning och andra åtgärder som kan skada dem.
            </item>
            <item xml:id="i-Pogg6GLGVEcCNjh5HgZrDe">
              Riksdagen tillkännager för regeringen som sin mening vad som
              anförs i motionen om att införa ett temporärt intensifieringsmoratorium
              i skogsbruket.
            </item>
            <item xml:id="i-LphrVrm4CNFxutxGf3zQFA">
              Riksdagen tillkännager för regeringen som sin mening vad som
              anförs i motionen om att minska nyetablering och utveckla en strategi
              för riskhantering av invasiva främmande trädslag i skogsbruket.
            </item>
            <item xml:id="i-AwV97sHUszspU9vk7UQvgv">
              Riksdagen tillkännager för regeringen som sin mening vad som
              anförs i motionen om åtgärder för att gynna blandskog.
            </item>
            <item xml:id="i-VqkVcPrTkU1J3PGVJ7DPVY">
              Riksdagen tillkännager för regeringen som sin mening vad som
              anförs i motionen om att öka kunskapen om skogens sociala värden.
            </item>
            <item xml:id="i-PdQPKnSSFsihLZvt6BBPuR">
              Riksdagen tillkännager för regeringen som sin mening vad som
              anförs i motionen om en särskild satsning på tätortsnära och bostadsnära
              skog.
            </item>
          </list>
        </div>
        <div xml:id="i-CoXET7XyyAhud9ngysfbEG" type="motContent">
          <head xml:id="i-EfZEYtUh2makDAJm2zeLxr" type="h1">
            Inledning
          </head>
          <head xml:id="i-2o67gMoVZiXXoephKuPtzv" type="h1">
            Levande skogar är ett av de fjorton av sexton miljömål som Naturvårdsverket
            bedömer att vi kommer att missa med nuvarande politik. I sin senaste
            miljömålsuppföljning skriver verket: Den totala förekomsten av
            värdefulla skogsmiljöer med i dag beslutade eller planerade styrmedel
            kommer att vara för liten år 2020 för att en gynnsam bevarandestatus
            av alla skogsberoende arter ska kunna uppnås. Fortfarande minskar
            tillgången på vissa miljöer och för andra är återväxten långsam
            trots förbättrade förutsättningar i form av återställningsåtgärder
            och skydd. Nivån på hänsyn är för låg för att kulturmiljöer och
            sociala värden ska kunna anses värnade så som Miljökvalitetsmålet
            anger. Verket kan inte se någon tydlig riktning för utvecklingen
            i miljön.
          </head>
          <p xml:id="i-8xMGAX1yuzoTwmupnwBMut">
            Vi har i tidigare motioner (senast 2012/13:MJ450) framfört en
            rad förslag för att förbättra måluppfyllelsen i skogspolitiken,
            förslag som vi inte ska upprepa här. Utvecklingen det senaste
            året, inte minst i form av Miljömålsberedningens markanvändningsstrategi,
            har dock aktualiserat ett antal nya frågor.
          </p>
          <head xml:id="i-V4DgP3joszb25tbHv2fAPf" type="h1">
            Miljömålsberedningens misslyckande
          </head>
          <head xml:id="i-W1npk3JXtb31QLQPC3cmPk" type="h1">
            Att nå målet Levande skogar är en utmaning som kräver mer än
            puts på ytan. Tyvärr lyckades inte Miljömålsberedningen i sitt
            förslag till strategi för hållbar markanvändning leverera mycket
            mer än just det. Riksdagen och regeringen kan därför inte längre
            gömma sig bakom Miljömålsberedningen, utan det är dags att fatta
            de beslut som krävs för att vi ska kunna nå miljömålet Levande
            skogar och de andra miljömål som berörs av skogsbruket.
          </head>
          <p xml:id="i-YNLwdVJuuu3v8r7oL2YRS4">
            Menar vi allvar med miljömålen behöver betydligt större arealer
            av den produktiva skogen skyddas. Det är i den produktiva skogen
            som flertalet av de hotade arterna finns, men trots detta är produktiv
            skog markant underrepresenterad när det gäller skydd. Forskare
            anger som riktvärde att 15–30 procent av naturliga livsmiljöer
            behöver bevaras för att hotade arter ska överleva. Detta speglas
            väl av mål 11 i Nagoyaöverenskommelsen om att 17 procent av landytan,
            särskilt områden av stor betydelse för biologisk mångfald och
            ekosystemtjänster, ska skyddas genom effektivt och rättvist förvaltade,
            ekologiskt representativa och väl förbundna system av reservat
            och andra effektiva områdesbaserade naturskyddsåtgärder, integrerade
            i omgivande landskap.
          </p>
          <p xml:id="i-wre8tYmAnX8CSsyr8K4w8">
            Också enligt tidigare bedömningar från myndigheter, miljömålsråd
            och forskare så behöver skyddstakten öka väsentligt om vi ska
            kunna bevara de sista spillrorna av naturskog i Sverige och de
            arter som är beroende av dessa miljöer. Att återskapa livsmiljöerna
            efter en slutavverkning av en naturskog som aldrig tidigare kalavverkats
            tar oerhört lång tid. Det är alltså betydligt enklare att spara
            kvarvarande naturskogar än att försöka återskapa livsmiljöerna
            i efterhand. Arbetet med att skydda skog bör därför i ett första
            skede prioriteras till att skydda kvarvarande områden med höga
            naturvärden, i första hand oskyddade värdekärnor nedan gränsen
            för fjällnära skog. Dessa uppskattas idag till cirka 840 000 ha.
            Här har både formellt skydd och frivilliga avsättningar en roll
            att spela, under förutsättningar att de frivilliga avsättningarna
            når upp till kraven i Nagoyaöverenskommelsen vad gäller kvalitet,
            transparens och långsiktighet. För att nå upp till ett 17-procentigt
            skydd av den produktiva skogen kommer vi på sikt också att behöva
            restaurera områden med potential att utveckla höga naturvärden.
            I det fallet handlar det dock inte om att akut stoppa mer eller
            mindre irreversibla förluster av livsmiljöer, varför detta kan
            komma i ett andra skede. Det innebär dock inte att angelägna skötselåtgärder
            för att bevara arter som t ex är beroende av brand och andra åtgärder
            ska anstå.
          </p>
          <p xml:id="i-Cntu3t2LZVo5DiohoAjeLp">
            Även om takten och fördelningen mellan privat och offentligt
            skydd kan diskuteras så bör målsättningen vara att skydda 17 procent
            av den produktiva skogen. Att skydda och restaurera stora arealer
            skog kommer naturligtvis inte att vara gratis. I enlighet med
            förorenaren betalar-principen kan olika typer av naturvårdsavgifter
            övervägas, liksom olika ekonomiska styrmedel för att minska efterfrågan
            på skogsprodukter som papper. Det senare skulle möjliggöra viss
            minskad avverkning i Sverige utan att öka vår miljöpåverkan utomlands.
          </p>
          <p xml:id="i-GjGiiRGEb6SJbtUQEX6ADr">
            Inte heller när det gäller skogsvårdslagstiftningen är de förändringar
            som Miljömålsberedningen föreslår tillräckliga för att nå miljömålen
            – särskilt inte om beredningen menar att obefintliga ambitioner
            när det gäller skydd av skog ska kompenseras genom ökad hänsyn
            i den brukade skogen. Det är visserligen positivt att beredningen
            lägger fam vissa förslag för att undanröja hinder för hyggesfritt
            skogsbruk, men andra viktiga frågor som restriktioner mot ohållbara
            skogsbruksmetoder som till exempel stubbrytning berörs inte alls.
            Om den svenska skogsbruksmodellens frihet under ansvar inte ska
            bli frihet utan ansvar måste grundnivån på naturhänsyn i lagen
            höjas, sanktionsmöjligheterna blir tydliga och kännbara samt Skogsstyrelsen
            ges tillräckliga resurser för granskning och tillsyn.
          </p>
          <p xml:id="i-9Asyn53NMMutukPsJv5ADi">
            Då Miljömålsberedningen inte lyckats leverera förslag som leder
            till att miljömålen nås behövs en större, förutsättningslös översyn
            av skogsvårdslagstiftningen utifrån vad som krävs för att klara
            miljömålen, liksom våra åtaganden enligt art- och habitatdirektivet
            och Århuskonventionen. Översynen bör omfatta såväl innehåll som
            struktur – till exempel bör övervägas om skogsfrågorna ska inrymmas
            under miljöbalken. Översynen bör analysera balansen mellan miljö-
            och produktionsmålet och inte rygga för den större frågan om vilket
            ansvar skogsnäringen själv har för att anpassa brukandet för att
            undvika miljöskador i enlighet med förorenaren betalar-principen
            och när samhällets krav blir så omfattande att markägaren inte
            utan ersättning ska behöva tåla dem.
          </p>
          <head xml:id="i-8t9jnGeCvtzAhAm5tTT2AR" type="h1">
            Hejda irreversibla förluster
          </head>
          <head xml:id="i-5pcSCj2i9HyY2Dke5gBtuB" type="h1">
            Medan skogspolitiken utreds fortskrider utvecklingen, tyvärr
            inte alltid åt rätt håll. I väntan på en ny skogspolitik kan det
            finnas anledning för mer akuta åtgärder för att hejda irreversibla
            förluster. Till att börja med bör alla befintliga skogliga värdekärnor
            skyddas mot avverkning och andra åtgärder som kan skada dem. För
            att säkerställa detta också praktiken behöver Skogsstyrelsen regelmässigt
            göra fältbesök på all skog äldre än 100 år som anmäls för avverkning.
          </head>
          <head xml:id="i-2cDto3J6Fm5Vt7Yi2bM2KC" type="h1">
            Intensifieringsmoratorium
          </head>
          <head xml:id="i-SzQNiU8BQJWSpBYivCLaN" type="h1">
            En annan åtgärd i väntan på en långsiktigt hållbar skogspolitik
            är ett intensifieringsmoratorium. Det finns tydliga tecken på
            intensifiering av det svenska skogsbruket för att öka tillgången
            av skogsråvara till papper, konstruktionsvirke, bränslen och andra
            produkter. Skogen är en förnybar resurs och kan spela en viktig
            roll i klimatarbetet. Samtidigt riskerar intensifieringens metoder
            att ytterligare försämra tillståndet för den biologiska mångfalden
            och andra värden i skogen men även minska skogens motståndskraft
            mot klimatförändringarna, och i förlängningen skogens förmåga
            till förnyelse. Ökad variation i skogen kan också leda till fler
            ekosystemtjänster, medan ett ökat inslag av exempelvis främmande
            trädslag kan leda till minskad motståndskraft mot exempelvis vind
            och snö.
          </head>
          <p xml:id="i-VWM5vkrDz69kCWkv1ozsv4">
            Intensifieringen får stora negativa konsekvenser för redan hotade
            men också vanliga arter i våra skogar. Planteringarna av det främmande
            trädslaget contortatall kan ses som ett storskaligt ekologiskt
            experiment där vi i dag inte kan förutsäga hur en sannolik ökad
            självspridning kommer slå mot den inhemska biologiska mångfalden.
            Dikesrensning och skyddsdikning ökar i syfte att få träden att
            växa snabbare. Detta påverkar både flora och fauna, men även dikens
            negativa effekt på vattendragen är väldokumenterade. Ett intensivare
            skogsbruk ökar generellt risken för att vattenkvaliteten i våra
            vattendrag försämras genom ökat läckage av partiklar, tungmetaller
            och närsalter. Stubbrytning används för att öka produktionen av
            biobränsle, samtidigt som vedskalbaggar och andra insekter som
            lever i stubbarna försvinner. Klonskogsbruket skapar en mer utsatt
            skog när den genetiska variationen i skogen minskar.
          </p>
          <p xml:id="i-C65zXbh941TcFDLBzu1djZ">
            Samtidigt som en intensifiering av skogsbruket redan sker, finns
            starka krafter som vill öppna för ett ännu intensivare skogsbruk.
            I dag finns uppenbara svagheter i regelverk och styrmedel för
            att kunna styra och begränsa de negativa effekterna av ett intensivt
            brukande av våra skogar.
          </p>
          <p xml:id="i-PRDTCU8Yfq3E4fShaTrZQw">
            Det bör därför införas ett moratorium för intensifiering av det
            svenska skogsbruket. Detta innebär bland annat förbud mot stubbrytning,
            ytterligare plantering av främmande trädslag, klonskogsbruk, dikesrensning
            samt intensivare gödslingsregimer.
          </p>
          <head xml:id="i-5Q4wi5tLhw1UeD96CroxYi" type="h1">
            Invasiva främmande trädslag
          </head>
          <head xml:id="i-61B9ZqQcZPoR7kerg35SrN" type="h1">
            Frågan om invasiva trädslag är en del av ett intensifieringsmoratorium
            som förtjänar lite extra uppmärksamhet. Invasiva främmande arter
            är ett av de största globala hoten mot biologisk mångfald. Genom
            FN:s konvention om biologisk mångfald (CBD) har Sverige förbundit
            sig att följa beslutet att kontrollera, eliminera eller hindra
            införseln av de främmande arter som hotar inhemska ekosystem,
            livsmiljöer eller arter.
          </head>
          <p xml:id="i-LsSBNyq9vd3Z9bvY4U45Bs">
            I Sverige har olika främmande trädslag provats, men det finns
            bara ett exempel på introduktion av ett främmande trädslag i större
            skala: den nordamerikanska contortatallen (Pinus contorta). I
            dag finns drygt en halv miljon hektar contortaskogar i Sverige.
            Det motsvarar ungefär 4 procent av skogsarealen i norra delen
            av Sverige. I delar av Norrlands inland är mer än 10 procent av
            arealen beskogad med contortatall. Den största etableringen skedde
            under 1970- och 80-talen men på senare år har intresset ökat på
            nytt. Nyplantering av contorta har tredubblats mellan 2006–2012.
          </p>
          <p xml:id="i-EKt1UGHX9HL1hpp4dHWuVe">
            Naturvårdsverket klassar arten som invasiv baserat på CBD-definitioner.
            Contortabestånd är biologiskt fattiga bestånd, och contortatallen
            har visat sig ha stor förmåga att sprida sig spontant i våra skogar.
            Huvuddelen av den spontana spridningen sker nära befintliga bestånd,
            men spridningsavstånd på flera kilometer förekommer. Den etablerar
            sig framförallt på störda och öppna ytor. Även om det rör sig
            om en bråkdel av det totala antalet etableringar är det sådan
            långväga spridning som avgör artens potential att kolonisera nya
            områden. Efter 10–15 år kan vildspridda träd i sin tur börja fungera
            som spridningskällor. I stora delar av Norrland har planterade
            contortabestånd i dag en sådan utbredning i landskapet att arten
            nästan säkert spontant kommer att kolonisera lämpliga miljöer
            i landskapet inom några decennier. Det är rimligt att anta att
            förändringar av trädslagssammansättningen på landskapsnivå får
            långtgående konsekvenser för den biologiska mångfalden.
          </p>
          <p xml:id="i-UsHtNnMyy1vgiuecJqP4u6">
            Vid sidan av ökad användning av contortatall visar skogsbruket
            i dag intresse för en rad andra främmande trädslag, däribland
            svartgran, sitkagran och douglasgran. Erfarenheterna av och kunskapen
            om dessa arter är i jämförelse med contortatallen mycket begränsad
            och inga miljöanalyser är gjorda för dessa arter. Generellt kan
            sägas att introduktion av främmande arter nästan alltid fått oväntade
            konsekvenser, och att det ofta tar flera decennier efter en storskalig
            introduktion innan konsekvenserna blir tydliga. Svartgran och
            sitkagran tillhör samma släkte som vår gran, och riskbilden när
            det gäller parasiter bör därför motsvara den som gäller för contortatall
            i förhållande till svensk tall. Sitkagran och douglasgran har
            en kombination av egenskaper som kännetecknar invasiva barrskogsarter:
            de har god spridningsförmåga, sätter frön tidigt och det är tätt
            mellan goda fröår.
          </p>
          <p xml:id="i-HmTQboSwh3k4kKBsrFmYmZ">
            Det behövs en strategi för att begränsa skadeeffekterna och riskerna
            med befintliga planteringar av contortatall och andra främmande
            trädslag. Vidare bör Skogsstyrelsen identifiera kvarvarande större
            skogsområden i Norrland utan contortatall och sätta in åtgärder
            för att förhindra spridning till sådana områden. Avverkning av
            contortabestånd i från spridningssynpunkt särskilt olämpliga lägen,
            samt övervakning och vid behov manuell bekämpning av contortatall
            i skyddade skogsområden i utsatta lägen är viktiga delar. Alla
            främmande trädslag bör ha genomgått en trovärdig vetenskaplig
            miljöanalys innan de används i skogsbruket.
          </p>
          <head xml:id="i-7a2nXNCSSv877rncQpPxrA" type="h1">
            Blandskogar
          </head>
          <head xml:id="i-WSx79RbFtu2P3oR3eLLtPw" type="h1">
            Som kontrast till contortaplantager är blandskogar ett inslag
            vi gärna skulle se mer av i Sverige. I början av 2013 presenterades
            en studie vid SLU och Future Forests som visar att blandskogar
            i jämförelse med monokulturer ger positiva effekter för flera
            olika ekosystemtjänster. De sex olika ekosystemtjänster som studerades
            (trädtillväxt, kolinlagring, bärproduktion, föda för vilt, förekomst
            av död ved och biologisk mångfald i markvegetationen) visade sig
            samtliga vara positivt relaterade till antalet trädarter. Därtill
            innebär blandskogar minskad sårbarhet inför kommande klimatförändringar
            jämfört med monokulturer.
          </head>
          <p xml:id="i-CuyVuSq2J3dpHdCKZyJ57G">
            Svenskt skogsbruk bygger dock i dagsläget till stor del på monokulturer.
            Enligt Riksskogstaxeringens data för 2011 är endast cirka 7,5
            procent av den produktiva skogsmarken i Sverige blandskog. Hur
            stort genomslag de nya rönen får i skogsbruket återstår att se,
            men en problematik i sammanhanget är att den enskilde skogsägaren
            inte nödvändigtvis har några incitament att ta hänsyn till ekosystemtjänster
            som inte direkt påverkar skogsbrukets lönsamhet. Då just slutsatsen
            att blandskogar är mer produktiva ifrågasatts av andra skogsforskare
            går det inte att utgå från att skogsbruket automatiskt kommer
            att ställa om från monokulturer till blandskogar där förutsättningarna
            finns för detta.
          </p>
          <p xml:id="i-U2b3ZCvwo1JKcJjXuW55bw">
            Enligt skogsvårdslagen 6 § ska vid anläggning av ny skog de föryngringsåtgärder
            vidtas som kan behövas för att trygga återväxten av en skog av
            tillfredsställande täthet och beskaffenhet i övrigt. Denna beskaffenhet
            i övrigt har hittills inte setts som något hinder mot att vid
            avverkning ersätta blandskogar med rena barrträdsplanteringar.
            Det finns heller inga regler om att gynna lövinblandning vid gallring
            och röjning, även om många skogsägare gör det i viss utsträckning
            ändå. Här behövs regler för att säkra en större mångfald av trädarter
            där ståndorten så medger.
          </p>
          <head xml:id="i-8dhkqcdydpYvoEWuixkCrz" type="h1">
            Skogens sociala värden
          </head>
          <head xml:id="i-4ZriN9vPh73FdvF3uDV1pR" type="h1">
            En positiv sak som förtjänar att framhållas med Miljömålsberedningens
            betänkande är att man lyfter fram skogens sociala värden, det
            vill säga den glädje människor har av skogen direkt i form av
            rekreation, friluftsliv m.m . Beredningens förslag att Skogsstyrelsen
            ska kunna ta fram föreskrifter för att värna skogens sociala värden
            och att Boverket bör ge vägledning till kommunernas arbete med
            att beakta och utveckla sociala värden i tätortsnära natur är
            båda viktiga förslag som bör genomföras.
          </head>
          <p xml:id="i-8JrXVNkuSstsMwucm98sYC">
            Då skogens sociala värden tidigare inte prioriterats saknas mycket
            av den kunskap som krävs för att på ett bra sätt kunna arbeta
            med dessa frågor. T ex saknas grundläggande inventeringar och
            statistik. Den bristen avhjälps tyvärr inte av det mycket begränsade
            regeringsuppdrag Skogsstyrelsen fått om skogens sociala värden.
          </p>
          <p xml:id="i-LZHssgniAThLQcG7gA17fz">
            Skogsstyrelsen påbörjade 2007 en identifiering av skogar med
            höga sociala värden i samverkan med kommuner, länsstyrelser och
            andra aktörer. Efter invändningar från skogsnäringen avbröts dock
            inventeringen, trots att 84 procent av de kommuner som deltog
            i Skogsstyrelsens utvärdering svarat att de hade ett stort till
            medelstort behov av att veta vilka skogar som hade höga sociala
            värden och därmed ansåg att Skogsstyrelsen borde fortsätta med
            inventeringen. För att kunna ta hänsyn till skogens sociala värden
            bör Skogsstyrelsen ges i uppdrag höja kunskapsläget om skogens
            sociala värden, vari inventeringar av skogar med höga sociala
            värden ingår som en naturlig del.
          </p>
          <p xml:id="i-4sMNqqHwQavRCQ7c3qhHpM">
            En viktig faktor för att värna skogens sociala värden är att
            skydda tätortsnära och bostadsnära skogar. Dessa skogar gör det
            lätt för människor att njuta av skogen för lek, motion, bärplockning
            och så vidare i vardagen. Om den fälls försvåras möjligheterna
            att vistas i skogen, inte minst för människor som inte har bil.
          </p>
          <p xml:id="i-GTVEPTohYxcYBJGjBTv7v2">
            Naturvårdsverket konstaterar i den årliga uppföljningen av miljökvalitetsmålen
            (2012) att hänsynen till natur- och kulturmiljö behöver bli bättre
            vid exploatering för bland annat bebyggelse och infrastruktur.
            Myndigheten identifierar en utvecklingspotential i länsstyrelsernas
            tillsyns- och vägledningsroll, i kommunernas kompetens kring miljö
            och hälsa i fysisk planering samt i de regionala planeringsunderlagen.
            Klimatskäl talar för förtätade städer, men oförsiktig förtätning
            riskerar att gå ut över tillgången till grönområden. Miljöpartiet
            föreslår därför att Boverket får i uppdrag att ta fram ett miljömålsanknutet
            kunskapsutvecklingsprogram för fysisk planering, som beaktar såväl
            klimat som andra miljömål.
          </p>
          <p xml:id="i-BSsK5WzdiPkZ2XfxpF7kAe">
            I Sveriges friluftspolitik är tillgång till skogen en viktig
            del. I den friluftspolitiska propositionen (2009/10:238) Framtidens
            friluftsliv som antogs 2010 finns målsättningar om bland annat
            tillgång till natur för friluftsliv, attraktiv tätortsnära natur
            och ett rikt friluftsliv i skolan. Dock avsattes inga särskilda
            medel för att förverkliga detta. För att råda bot på detta förslår
            vi en särskild satsning på tätorts- och bostadsnära satsningar
            inom ramen för Lona-bidraget (lokal naturvårdssatsning). Då Miljöpartiet
            i vår skuggbudget tillför drygt 1,5 miljarder kronor de kommande
            fyra åren till anslaget Åtgärder för värdefull natur, där Lona-bidraget
            ingår, behöver satsningen inte gå ut över åtgärder för biologisk
            mångfald – tvärtom finns goda möjligheter att satsa på både och.
          </p>
        </div>
        <div xml:id="i-QZQV9Bc2qWvGzTu3DAdpUo" type="motSignatures">
          <list xml:id="i-B35oo8cAEero67Fjq7symy">
            <item xml:id="i-KHFDh4As8V7JDg6Dne7CS3">
              Helena Leander (MP)
            </item>
            <item xml:id="i-2MxbZ34hQk3CbjSdbZeT2v">
              Kew Nordqvist (MP)
            </item>
            <item xml:id="i-Y6rXWsXLYzhRnk9k7uq4Kp">
              Stina Bergström (MP)
            </item>
            <item xml:id="i-5ZwbRwrMJsNA3SGH6QHLNk">
              Annika Lillemets (MP)
            </item>
            <item xml:id="i-PcXLqJjCgetEfou6sMyD3G">
              Bodil Ceballos (MP)
            </item>
            <item xml:id="i-FRDaraKtDrJWf4GHEerZHV">
              Valter Mutt (MP)
            </item>
            <item xml:id="i-G6wMBUyS8UpkGT5TwcCRru">
              Jonas Eriksson (MP)
            </item>
            <item xml:id="i-XgsLyA9kf5QdcrK2mutPup">
              Mats Pertoft (MP)
            </item>
          </list>
        </div>
      </div>
    </body>
  </text>
</TEI>
