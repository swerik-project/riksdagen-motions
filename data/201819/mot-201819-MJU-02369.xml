<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201819-MJU-02369">
  <teiHeader>
    <fileDesc>
      <titleStmt>
        <title>Utgiftsområde 23 Areella näringar, landsbygd och livsmedel</title>
        <author corresp="i-Eacy3hoeNxvqq2LX6QNV8u">av Martin Kinnunen m.fl. (SD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2018/19:2369 av Martin Kinnunen m.fl. (SD)</title>
          <idno type="rdwebb">H6022369</idno>
          <rs type="number">2369</rs>
          <orgName type="comitteeAbbreviation">MJU</orgName>
          <ref type="dokument_url_text">http://data.riksdagen.se/dokument/H6022369/text</ref>
          <ref type="dokument_url_html">http://data.riksdagen.se/dokument/H6022369</ref>
          <ref type="dokumentstatus_url_xml">http://data.riksdagen.se/dokumentstatus/H6022369</ref>
          <ref type="docx">http://data.riksdagen.se/fil/F5D13A0C-E22F-4DC6-90BE-AED61A9712D0</ref>
          <ref type="pdf">http://data.riksdagen.se/fil/EC3FD42C-F486-4909-8837-B5C522F48761</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-Eacy3hoeNxvqq2LX6QNV8u</idno>
            <name>Martin Kinnunen</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-VCBwijV18pWsvC1p2xZJJm</idno>
            <name>Runar Filper</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-TFG2PW7ay7mUZBy2GoJDbV</idno>
            <name>Mats Nordberg</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="woman">
            <idno>i-4rFo5seKWQkpWzvXDuyLwP</idno>
            <name>Yasmine Eriksson</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-5ZFvYGqAt58ARxiYtJEYLV</idno>
            <name>Staffan Eklöf</name>
            <state type="partyAffiliation" ref="Q504069">
              <desc>SD</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-JoWBBC1iVErwas73STT9NS" type="signed"/>
        <correspContext corresp="i-JoWBBC1iVErwas73STT9NS">
          <note type="signatory" corresp="i-Eacy3hoeNxvqq2LX6QNV8u"/>
          <note type="signatory" corresp="i-VCBwijV18pWsvC1p2xZJJm"/>
          <note type="signatory" corresp="i-TFG2PW7ay7mUZBy2GoJDbV"/>
          <note type="signatory" corresp="i-4rFo5seKWQkpWzvXDuyLwP"/>
          <note type="signatory" corresp="i-5ZFvYGqAt58ARxiYtJEYLV"/>
        </correspContext>
        <correspAction xml:id="i-HLj28125nq8JdJThrDmKdj" type="submitted">
          <date when="2018-11-30"/>
          <time when="09:01:06"/>
        </correspAction>
        <correspAction xml:id="i-MqNkPeWpFaHfzHfgSLXEpG" type="reviewed">
          <date when="2018-11-30"/>
          <time when="10:10:29"/>
        </correspAction>
        <correspAction xml:id="i-3cqEqFwij7sUTHyv7ErUio" type="referred">
          <date when="2018-12-05"/>
        </correspAction>
        <correspAction xml:id="i-2MzHSk9nUE1bUPCAgASV8T" type="assigned">
          <date when="2018-12-21"/>
          <time when="11:38:43"/>
        </correspAction>
        <correspContext corresp="i-2MzHSk9nUE1bUPCAgASV8T">
          <ref type="assignedTo">Miljö- och jordbruksutskottet</ref>
        </correspContext>
        <correspAction xml:id="i-EYGytmDWGnLrtGxrdwoU4L" type="behandlas_i"/>
        <correspContext corresp="i-EYGytmDWGnLrtGxrdwoU4L">
          <ref type="uppgift">2018/19:MJU2</ref>
          <ref type="ref_dok_id">H601MJU2</ref>
          <ref type="ref_dok_typ">bet</ref>
          <ref type="ref_dok_rm">2018/19</ref>
          <ref type="ref_dok_bet">MJU2</ref>
          <ref type="ref_dok_titel">Utgiftsområde 23 Areella näringar, landsbygd och livsmedel</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-T3NBtH6H4Fb4X5TeRaefnH" type="motHeader">
        <div xml:id="i-RrcotqtCaEACm32rR2UXiu" type="motTitle">
          Motion till riksdagen 2018/19:2369 av Martin Kinnunen m.fl. (SD)
          Utgiftsområde 23 Areella näringar, landsbygd och livsmedel
        </div>
      </div>
      <div xml:id="i-CJgQVXpn6iSYSEKi5Rr1dC" type="motBody">
        <div xml:id="i-Meg5XUn4o5Ek7c8PksGxJ1" type="motProposal" subtype="förslag">
          <head xml:id="i-GYuLoGBhnvXzZNwVrExydu">
            Förslag till riksdagsbeslut
          </head>
          <list xml:id="i-6oEKMPcMqdyjVh2KrV98SE">
            <item xml:id="i-HswTUxHeXj2NWE7t3FytR8" sortKey="Yrkande 1">
              Riksdagen anvisar anslagen för 2019 inom utgiftsområde 23 Areella
              näringar, landsbygd och livsmedel enligt förslaget i tabell 1
              i motionen.
            </item>
          </list>
        </div>
        <div xml:id="i-7P8dQk6K8pzzBPGuFLWHG9" type="motContent">
          <head xml:id="i-Mx7eUD8ZBwKtMUaHpBnKYc" type="h1">
            Inledning
          </head>
          <p xml:id="i-GXJtEfDdAUrZNRNAFgyo3t">
            Utgiftsområdets tre delområden är tätt sammanflätade, där de
            areella näringarna utgör grunden för de båda andra. Om de areella
            näringarna har god lönsamhet är det så mycket mer som är möjligt.
            Det gäller inte minst en levande landsbygd, men även vad som är
            möjligt vad gäller naturhänsyn och livsmedelskvalitet.
          </p>
          <p xml:id="i-8cNkeRxFk4CRT6WcPDvASi">
            Svenskt jord- och skogsbruk är väl utvecklade, effektiva, miljövänliga
            och produce­rar högkvalitativa produkter med avseende på alla
            kvalitetsparametrar. Jordbruket måste tillförsäkras rimliga konkurrensförutsättningar
            och en rättvis ersättning för de mervär­den för samhället som
            lantbrukarna producerar.
          </p>
          <p xml:id="i-U44jqPN44ANwx5E2hEWajS">
            Sommarens torka visade på den sårbarhet som följer av alltför
            små marginaler i jordbruksnäringen. Därför måste även tillfälligt
            stöd skjutas till.
          </p>
          <p xml:id="i-4XMhnpzzRduQVhQmqvQEAm">
            För skogsbruket gäller att inte föra en kortsiktig politik som
            rycker undan fötterna för markägare och skogsbrukare och inte
            minst för det förtroende och den samarbets­anda som präglat förhållandet
            mellan branschen och staten och som är en absolut förutsättning
            för privata ägares vilja att satsa på något så långsiktigt som
            skogsskötsel. Det är viktigt att söka synergier, där åtgärder
            samtidigt som de främjar miljön även ger bättre förutsättningar
            för produktion och främjande av andra värden.
          </p>
          <p xml:id="i-LF9PRZSQ2qJFyscABPnkKJ">
            Det aktiva skogsbrukets roll i att medverka till ökad mängd bunden
            koldioxid i växande skog, liksom vedbaserade produkters substitutionsmöjligheter
            gentemot mindre miljövänliga produkter, måste stödjas och utvecklas.
          </p>
          <p xml:id="i-EJgnUZZ6crwv2bniXiHMiH">
            En del av jordbrukspolitikens prioriteringar ligger inom landsbygdsprogram
            och andra program som sorterar i vid mening inom EU:s gemensamma
            jordbrukspolitik. Prioriteringar syns inte i budgeten. De nya
            reglerna som ska gälla från 2021 syftar till mer decentralisering
            av inflytande till medlemsstaterna, förenkling, ökad marknads­orientering
            och ökade miljöåtgärder. Det är till stor del i linje med vad
            Sverigedemo­kraterna förespråkar.
          </p>
          <head xml:id="i-2nJrwzsoM4eWt2eBsgefcb" type="h1">
            1:1 Skogsstyrelsen
          </head>
          <p xml:id="i-DYJhoJSQycBTtRGnggZycs">
            Skogsbrukspolitiken måste se till att svenskt skogsbruk fortsätter
            att vara framgångsrikt och förblir en motor för Sverige i allmänhet
            och landsbygden i synnerhet. Den svenska modellen för vardagshänsyn
            i skogsbruket, med en stor grad av frivillighet, behöver bevaras
            och utvecklas, samt utgöra grunden för miljöarbetet knutet till
            skogen. Det måste styras av miljöeffektivitetstänkande och vara
            vetenskapsorienterat.
          </p>
          <p xml:id="i-5z4xU8KYoDGtpXVQp7ayrk">
            Beträffande miljömålet levande skogar, vill Sverigedemokraterna
            understryka att målen bör utgå från den kända nivån på arter som
            försvunnit från Sverige, vilken ifråga om barrskogar är mycket
            nära noll, vilket är rimligt eftersom skog utgör vår största naturtyp
            och sköts väl. Idag utgår målen istället från arter inom de olika
            hotklasserna i Rödlistan, vilket ger intrycket av att ett stort
            utdöende skulle vara pågående i det svenska skogslandskapet.
          </p>
          <p xml:id="i-BUef4Hzu5noQuvtmFneymY">
            Skogsstyrelsen och de till styrelsen knutna skogsvårdsstyrelserna
            ute i länen, skogsvårdsstyrelserna, skapades på sin tid för att
            gynna aktiv skogsskötsel. Idag har de två organisationerna slagits
            ihop och ägnar enligt beslut tagna av politiker en betydande del
            av sin verksamhet till att de facto bromsa aktiv skötsel. Sverigedemokraterna
            anser att detta är ett allvarligt hot mot landsbygdsutveckling,
            mot god miljövård, mot en av Sveriges viktigaste basnäringar och
            mot skogssektorns möjligheter att bidra till att möta de utmaningar
            som Sveriges internationella åtaganden såsom Parisavtalet och
            Agenda 2030 medför.
          </p>
          <p xml:id="i-Wtu32VnvjyUYtvTB5xwjtW">
            Sverigedemokraterna vill att Skogsstyrelsen får nya ägardirektiv
            där stöd till aktiv skötsel åter får högsta prioritet. År 2019
            blir därmed ett mellanår för omvärdering av verkets verksamheter,
            varför anslaget reduceras under denna fas.
          </p>
          <head xml:id="i-H5rtcj3ZaoFYh3ArpBwiZv" type="h1">
            1:2 Insatser för skogsbruket
          </head>
          <p xml:id="i-2fP4uGjLVgpKk3Yq5o2iH9">
            Sverigedemokraterna säger nej till ytterligare medel till biotopinventering
            samt medel till nya reservat tills en ordentlig utvärdering av
            hittills skyddade områden gjorts och tills den för skogsägarna
            osäkra situationen beträffande nyckelbiotoper klarats ut.
          </p>
          <p xml:id="i-Naq1T4DN3d5VDva3w7nSPA">
            Under den tid som arealerna skyddad skog inte utökas, bör även
            de fall där ersättningsfrågor inte är lösta kunna slutföras. Skogsstyrelsens
            huvuduppgift bör vara att ge stöd till aktivt skogsbruk, med såväl
            ökad lönsamhet och ökad miljönytta som likvärdiga mål. Som rubriken
            ”Insatser för skogsbruket” antyder, vill vi att medlen under denna
            punkt fokuseras på just detta.
          </p>
          <p xml:id="i-XamosAqm1rFFA9YoQoFvXA">
            En del av de mycket stora belopp som sparas på att inte utöka
            arealen skyddad skog ytterligare bör vidare användas till att
            ge Skogsstyrelsen medel för att stödja skogsägare som utför åtgärder
            kopplade till artskydd, se extra anslag under OU punkt 2.6.
          </p>
          <p xml:id="i-SYHpShVDSX6M1WNAdGhrca">
            Sverigedemokraterna vill bidra internationellt till att bevara
            skogar som hotas att överföras till annan markanvändning, såsom
            på Borneo till oljepalmsplanteringar och i Brasilien till jordbruk
            och betesmark. Anslag för detta återfinns under budgetens avsnitt
            för internationellt samarbete och bistånd samt under UO 20 punkterna
            1.12–1.13.
          </p>
          <p xml:id="i-5owsjDSdLuq2SnQmXnGqpe">
            År 2019 blir för Skogsstyrelsen ett mellanår för omprioritering
            av dess verksam­heter, varefter anslagen åter höjs för 2020 och
            2021.
          </p>
          <p xml:id="i-5PXWLAr8jqSTHhppEJTceZ">
            Det är värt att notera att Sverigedemokraternas förslag till
            budget under denna punkt ligger avsevärt över 2017 års anslag.
            Skillnaden är tänkt att utgöra underlag för insatser för att bidra
            till att lindra effekterna av skogsbränderna under 2018.
          </p>
          <head xml:id="i-KeXDji1D5nn5TSMAPiHbex" type="h1">
            1:5 Djurhälsovård och djurskyddsfrämjande åtgärder
          </head>
          <p xml:id="i-Mpq2QNnuBXxv6Bq3TGU8TV">
            Missförhållanden i landets djurparker har uppmärksammats de senaste
            åren, och för att säkerställa att man lever upp till fastställda
            regelverk vill Sverigedemokraterna ge Jordbruksverket i uppdrag
            att genomföra en rikstäckande översyn.
          </p>
          <head xml:id="i-FMmGpFJxzirku7FvvTkcRn" type="h1">
            1:7 Ersättningar för viltskador m.m.
          </head>
          <p xml:id="i-LXs1KKydkgwJRYr1zGANcx">
            Anslaget får användas för utgifter för att förebygga skador av
            vilt och ersättning för sådan skada. Flera av viltstammarna, t.ex.
            varg och vildsvin, är onormalt stora, vilket genererar ett behov
            av att i första hand förebygga skador. Vidare kan ökade utbetal­ningar
            till följd av viltskador också förutses.
          </p>
          <head xml:id="i-GhBKaafm5B7raZ2MqEw82b" type="h1">
            1:12 Stödåtgärder för fiske och vattenbruk
          </head>
          <p xml:id="i-ELvpjpaJrinqGTNGF58N6">
            Sverige har potential att bygga upp ett hållbart och omfattande
            vattenbruk. Vi har en utmärkt geografi för att bedriva små och
            stora vattenbruk i hav, sjöar och andra vattendrag, men relativt
            lite av de svenska vattenbruksprodukterna når de svenska konsumenterna.
            Samtidigt är importen av fiskprodukter för konsumtion till Sverige
            omfattande. Det finns utan tvivel utrymme för en ökad andel svenska
            fiskprodukter på den svenska marknaden, vilket dessutom skulle
            bidra till att stärka Sveriges självförsörj­ningsgrad gällande
            livsmedel. Sverigedemokraterna vill stödja vattenbruket i enlighet
            med den handlingsplan för utveckling av svenskt vattenbruk som
            tagits fram av näringen gemensamt med myndigheterna. Det handlar
            om åtgärder som förenklade regelverk, enklare miljötillståndshantering
            och i ett ekonomiskt perspektiv stöd till t.ex. forsknings- och
            avelsprogram.
          </p>
          <head xml:id="i-LWKf8bJPS3FpWdDwLKcN1D" type="h1">
            1:14 Livsmedelsverket
          </head>
          <p xml:id="i-Uroeo5MdezeKQNmUqGAtra">
            Synen på livsmedelssäkerhet, antibiotikaanvändning, tillväxthormoner,
            djurtransporter, brutala djurhållningsformer och slaktmetoder
            skiljer sig ofta åt mellan Sverige och många andra EU-länder.
            Sverigedemokraterna vill stärka svensk livsmedelsproduktion eftersom
            vi anser att det förutom att det gynnar oss ekonomiskt bidrar
            till kvalitet och insyn i produktionsförhållanden. I den mån vi
            importerar livsmedel måste konsumenten tillförsäkras trovärdiga
            kontroller. Det kommer ständigt nya rapporter om livsmedels­bedrägerier,
            avseende både innehåll, djurslag eller direkt olämpliga tillsatser.
          </p>
          <head xml:id="i-7EPocTE7xB7WrrNQ2zti96" type="h1">
            1:15 Konkurrenskraftig livsmedelssektor
          </head>
          <p xml:id="i-VVgR3vY39k3fdLLpmtkWwr">
            Sverigedemokraterna anser att Sverige behöver öka sin livsmedelsproduktion.
            Det långsiktiga målet måste vara att de livsmedel som konsumeras
            i Sverige också i högsta möjliga utsträckning produceras här.
            Vi tillför därför ytterligare medel till åtgärder för att förstärka
            en konkurrenskraftig svensk livsmedelssektor. Medlen ska bland
            annat nyttjas för kompetensutveckling och lands- och anläggningsgodkännanden
            för export.
          </p>
          <head xml:id="i-UpPG1JUrn1657vmzoQroDr" type="h1">
            1:23 Sveriges lantbruksuniversitet
          </head>
          <p xml:id="i-5wwbP5tBRpzfTnD6Ezze3J">
            Sveriges lantbruksuniversitet har under lång tid bidragit till
            att utveckla landets areella näringar, samt försett dem med specialister
            knutna till verksamheten. Idag står jord­bruket, liksom fiskerinäringen,
            inför allvarliga lönsamhetsproblem och stora insatser behövs för
            att öka den inhemska matproduktionen. Skogssektorn å sin sida
            står inför stora förändringar knutna dels till dess viktiga roll
            i omställningen mot uthållig produktion av en lång rad miljövänliga
            produkter såsom bland annat byggnader och textilier.
          </p>
          <p xml:id="i-4w11sqysUuJSbaMQqm9Vk3">
            Sverigedemokraterna vill betona SLU:s roll genom att anslå något
            mer medel för de kommande åren. Vi vill speciellt fästa uppmärksamhet
            på Skogsmästarskolan i Skinn­skatteberg som exempel på SLU:s utbildningar
            utanför storstäderna. Om specialister ska finnas tillgängliga
            utanför de stora städerna, är det viktigt att också bevara utbildningar
            utanför de stora städerna.
          </p>
          <p xml:id="i-QapootD9vLkZsWkJLnTWqJ">
            Praktiskt inriktade specialistutbildningar behöver ges ökad prioritet
            om vi ska kunna ha tillgång till utbildad personal för att möta
            våra alltmer komplicerade uppgifter i de areella näringarna.
          </p>
          <head xml:id="i-QFp7CRySAYa2M2hhMbwLTH" type="h1">
            1:24 Formas
          </head>
          <p xml:id="i-VsZirTTVcaNAyn9sgd6WGB">
            Det är viktigt att vidareutveckla våra areella näringar och Sverigedemokraterna
            ger därför ett något ökat anslag till Formas jämfört med regeringen,
            för att anslaget bättre ska följa samhällets kostnadsutveckling.
            De ytterligare medlen ska även möjliggöra ett begränsat uppdrag
            för ökad inhemsk proteinfoderodling.
          </p>
          <head xml:id="i-DyeD5qcjbTP35suYUVtbZ4" type="h1">
            2:1 Djurvälfärdsersättning
          </head>
          <p xml:id="i-6wE6xg2AebTZ4QqSSgqPUr">
            Sverige är det enda landet i EU med lagstadgat beteskrav, vilket
            innebär att korna måste beta utomhus mellan 2 och 4 månader, beroende
            på klimat.
          </p>
          <p xml:id="i-4pCqjEX2EAuT34gteJNYcU">
            Bete ger korna bättre hälsa och möjlighet till naturligt beteende.
            Betande djur bidrar också till andra värden som exempelvis öppna
            landskap och biologisk mångfald. Sverigedemokraterna anser att
            det är i harmoni med våra ambitioner gällande djurväl­färd att
            kor ska beta utomhus sommartid, men vi kan inte heller blunda
            för att det innebär en konkurrensnackdel för bönderna i och med
            att arbete och kostnader till­kommer.
          </p>
          <p xml:id="i-4xV28iUCxBiA9CK12U7auo">
            Vi vill därför införa en betesersättning på i storleksordningen
            1 000 SEK per mjölkko och år. För den enskilda näringsidkaren
            skulle det innebära en ekonomisk lättnad och en viktig åtgärd
            för att värdesätta vår svenska mjölkproduktion.
          </p>
          <p xml:id="i-JPPbCCLs3Jt1qM6u4D4XYB">
            Vi har idag 319 400 mjölkkor (Jordbruksverket, oktober 2018).
            Sedan 2013 har antalet minskat med 25 000.
          </p>
          <p xml:id="i-7o41QRcm8iTtVALgSajSih">
            Vidare betalar lantbruks- och skogsbruksföretag mer skatt på
            drivmedel än i våra grannländer, ett problem som uppmärksammats
            av flera aktörer. Därför höjer Sverige­demokraterna återbetalningen
            av drivmedelsskatt för jord- och skogsbruk till en nivå som motsvarar
            dansk nivå, vilket registreras som en utebliven inkomst för staten
            på 1,5 miljarder. Skatt på bränsle är en stor inkomstkälla för
            staten, men bortfallet av inkomst för staten är hanterbart emedan
            det är önskvärt att lantbrukets konkurrenskraft stärks.
          </p>
          <head xml:id="i-2tUdeMkp6ToBe5Z5u2V5vv" type="h1">
            2:2 Åkermarksinventering
          </head>
          <p xml:id="i-KWbmcpW8SQub1QJkPFozEF">
            Övervakning av den intensivt brukade jordbruksmarken kommer att
            ge tidig informa­tion om avgörande miljö- och odlingsparametrar
            som är viktiga både ur ett miljö­perspektiv och ur ett produktionsperspektiv.
            Det ger ett gott underlag både till åtgärder på kort sikt såväl
            som till den framtida miljö- och jordbrukspolitiken.
          </p>
          <head xml:id="i-7svqVyot8Rvj3mQUf3nURM" type="h1">
            2:3 Ytterligare åtgärder efter torkan 2018 till stöd för gris-,
            fjäderfä- och äggproducenter m.fl.
          </head>
          <p xml:id="i-6UfkrfvNFK7RAXT56hAbwC">
            Sverigedemokraternas sänkning av dieselskatten ger den största
            positiva förändringen för lantbrukets konkurrenssituation och
            lönsamhet. Men alla branscher kommer inte att kunna dra stor nytta
            av den direkt. På längre sikt kan man förvänta sig att sänkningen
            sekundärt leder till bl.a. minskade foderpriser, vilket även andra
            branscher kan dra nytta av. Förändrad offentlig upphandling kommer
            också att förbättra efterfrågan på svenskt lantbruks produkter
            och lantbrukets lönsamhet. Men på kort sikt behöver vissa branscher
            som inte träffas särskilt mycket av vare sig dieselskattesänkningen
            eller djurvälfärdsersättningen stöd för att företag inte ska gå
            i konkurs. Det gäller gris-, fjäderfä- och äggproducenter men
            även andra mindre branscher.
          </p>
          <head xml:id="i-6iGaHYLJ4Ari8yz6LzAyvT" type="h1">
            2:4 Växtförädling för nordiska jordbruksförhållanden
          </head>
          <p xml:id="i-JgnT9HDrNF9Yvg9Wdj8Acv">
            Sverigedemokraterna anser att arbetet med växtförädlingsprogram
            med syfte att ta fram grödor som passar för nordiska förhållanden
            inom Public Private Partnership ska förstärkas för att kunna utnyttja
            en eventuell öppning för nya genomredigeringstekniker. Programmet
            ska dessutom få resurser att fortsätta efter 2019. Svensk växtförädling
            bör få förutsättningar att fortsätta vara i genomredigeringsteknikens
            framkant. Sortmaterial som är anpassat för svenska förhållanden
            är viktigt för svensk växtodlings lönsamhet och konkurrenskraft.
          </p>
          <head xml:id="i-KEZ5yeQ1AKkttoSgCdDm67" type="h1">
            Tabell 1
          </head>
        </div>
        <div xml:id="i-8CBZ2yegngLoinZYfgdyR1" type="signatureBlock">
          <list xml:id="i-NWRqZG8mBvieEHyaehkKbK">
            <item xml:id="i-V8Xotd7MU8Mx3HFYwXpw8B" who="i-Eacy3hoeNxvqq2LX6QNV8u" type="signature">
              Martin Kinnunen (SD)
            </item>
            <item xml:id="i-D8CQy6u3GyorFJfoG5ydhK" who="i-VCBwijV18pWsvC1p2xZJJm" type="signature">
              Runar Filper (SD)
            </item>
            <item xml:id="i-BUusJwMmmqpcAV3bQAtDuv" who="i-TFG2PW7ay7mUZBy2GoJDbV" type="signature">
              Mats Nordberg (SD)
            </item>
            <item xml:id="i-W65hxpmfmbX4XUHRi4rSGd" who="i-4rFo5seKWQkpWzvXDuyLwP" type="signature">
              Yasmine Eriksson (SD)
            </item>
            <item xml:id="i-AfLKUaULepQcbdAr9YaB8F" who="i-5ZFvYGqAt58ARxiYtJEYLV" type="signature">
              Staffan Eklöf (SD)
            </item>
          </list>
        </div>
      </div>
    </body>
  </text>
</TEI>
