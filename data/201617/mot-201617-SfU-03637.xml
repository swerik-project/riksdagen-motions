<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201617-SfU-03637">
  <teiHeader>
    <fileDesc>
      <titleStmt>
        <title>med anledning av prop. 2016/17:121 Åldersbedömning tidigare i asylprocessen</title>
        <author corresp="i-TmLYgRSM5JFBMdRVjsJ2q4 i-XQAzCv28W16uuk7HhQLdZZ">av Johanna Jönsson och Anders W Jonsson (båda C)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2016/17:3637 av Johanna Jönsson och Anders W Jonsson (båda C)</title>
          <idno type="rdwebb">H4023637</idno>
          <rs type="number">3637</rs>
          <orgName type="comitteeAbbreviation">SfU</orgName>
          <ref type="dokument_url_text">http://data.riksdagen.se/dokument/H4023637/text</ref>
          <ref type="dokument_url_html">http://data.riksdagen.se/dokument/H4023637</ref>
          <ref type="dokumentstatus_url_xml">http://data.riksdagen.se/dokumentstatus/H4023637</ref>
          <ref type="docx">http://data.riksdagen.se/fil/DAF11B83-8D31-456E-8EE6-F533C936715C</ref>
          <ref type="pdf">http://data.riksdagen.se/fil/BDE7F14B-4CCE-4458-A819-C5C587C4221B</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-TmLYgRSM5JFBMdRVjsJ2q4</idno>
            <name>Johanna Jönsson</name>
            <state type="partyAffiliation" ref="Q110832">
              <desc>C</desc>
            </state>
          </person>
          <person gender="man">
            <idno>i-XQAzCv28W16uuk7HhQLdZZ</idno>
            <name>Anders W Jonsson</name>
            <state type="partyAffiliation" ref="Q110832">
              <desc>C</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-6zpLjPhUMMVuWResNTxBVx" type="basedOn"/>
        <correspContext corresp="i-6zpLjPhUMMVuWResNTxBVx">
          <ref>Proposition 2016/17:121</ref>
        </correspContext>
        <correspAction xml:id="i-92ApU1cGe513CLsDKkESyo" type="signed"/>
        <correspContext corresp="i-92ApU1cGe513CLsDKkESyo">
          <note type="signatory" corresp="i-TmLYgRSM5JFBMdRVjsJ2q4"/>
          <note type="signatory" corresp="i-XQAzCv28W16uuk7HhQLdZZ"/>
        </correspContext>
        <correspAction xml:id="i-XJcY29WpZamWwv2QKvkgdg" type="submitted">
          <date when="2017-03-10"/>
          <time when="15:15:33"/>
        </correspAction>
        <correspAction xml:id="i-GTzCeo8ZDHZg4uk72GzecC" type="reviewed">
          <date when="2017-03-15"/>
          <time when="15:12:17"/>
        </correspAction>
        <correspAction xml:id="i-4V64HVxAQ3HTkXpvYzyxkt" type="dismissed">
          <date when="2017-03-16"/>
        </correspAction>
        <correspAction xml:id="i-VbLJmL8EZkTdALLejo8SSw" type="referred">
          <date when="2017-03-17"/>
        </correspAction>
        <correspAction xml:id="i-HNXZS8YBbHKrfNht87DCqD" type="assigned">
          <date when="2017-04-10"/>
          <time when="08:44:24"/>
        </correspAction>
        <correspContext corresp="i-HNXZS8YBbHKrfNht87DCqD">
          <ref type="assignedTo">Socialförsäkringsutskottet</ref>
        </correspContext>
        <correspAction xml:id="i-FaRBLDNCqDZQfNFLse8oqP" type="behandlas_i"/>
        <correspContext corresp="i-FaRBLDNCqDZQfNFLse8oqP">
          <ref type="uppgift">2016/17:SfU18</ref>
          <ref type="ref_dok_id">H401SfU18</ref>
          <ref type="ref_dok_typ">bet</ref>
          <ref type="ref_dok_rm">2016/17</ref>
          <ref type="ref_dok_bet">SfU18</ref>
          <ref type="ref_dok_titel">Åldersbedömning tidigare i asylprocessen</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div xml:id="i-TQz8ine8KubMUkXm1tp2Xy" type="motHeader">
        <div xml:id="i-KCt8n43vqTnQY9Dr7jphCU" type="motTitle">
          Motion till riksdagen 2016/17:3637 av Johanna Jönsson och Anders
          W Jonsson (båda C) med anledning av prop. 2016/17:121 Åldersbedömning
          tidigare i asylprocessen
        </div>
      </div>
      <div xml:id="i-2fyFaABHceBZzaiQq7oZrM" type="motBody">
        <div xml:id="i-PgGvKK1Xhw16HXntJgES1v" type="TOC">
          <head xml:id="i-RT5cAkjBRzEWcP8bHD95Yn">
            Innehållsförteckning
          </head>
          <list xml:id="i-HHfMkMfBUPRERppMecz9xU">
            <item xml:id="i-LySSmoSKge9jvztHqPpfPY" style="indent-level: 1">
              Förslag till riksdagsbeslut
            </item>
            <item xml:id="i-6KoHDG4H7VZPqnua5siYNU" style="indent-level: 1">
              Bakgrund
            </item>
            <item xml:id="i-NDiTYM4h2k3gUKCmWSQ7XV" style="indent-level: 1">
              Regeringens förslag
            </item>
            <item xml:id="i-3eSDzgFc8RQeRJpdXNh6ys" style="indent-level: 1">
              Laga kraft
            </item>
            <item xml:id="i-TVGby67g1uLaFmVAVUQ3Hg" style="indent-level: 1">
              Ny möjlighet till prövning
            </item>
            <item xml:id="i-TddGfvVoheL783kUvNxqeQ" style="indent-level: 1">
              Psykosocial hälsa
            </item>
          </list>
        </div>
        <div xml:id="i-kkyB7sfceZvP65Fz3wEu1" type="motProposal" subtype="förslag">
          <head xml:id="i-DAuuzMZiLRWETi5acQKtV2">
            Förslag till riksdagsbeslut
          </head>
          <list xml:id="i-VZMzPRdFctZ59fAN5RiuYQ" style="ol">
            <item xml:id="i-HZtAdSU2q85j2uGP8wBQj5">
              Riksdagen ställer sig bakom det som anförs i motionen om att
              personer som skrivs upp till mellan 18 och 21 år ska behandlas
              som minderåriga tills uppskrivningen vunnit laga kraft och tillkännager
              detta för regeringen.
            </item>
            <item xml:id="i-KCXzJB87w2wWkkpz2vJgMy">
              Riksdagen ställer sig bakom det som anförs i motionen om att
              regeringen ska verka för att de som fått beslut om avvisning eller
              utvisning, och där åldern har varit avgörande för beslutet, ska
              erbjudas medicinsk åldersbedömning innan beslutet verkställs,
              och detta tillkännager riksdagen för regeringen.
            </item>
          </list>
        </div>
        <div xml:id="i-NtQx9thU1KCoixQW7Rv8C3" type="motContent">
          <head xml:id="i-5eYx61irwt3762vQc9YFCb" type="h1">
            Bakgrund
          </head>
          <p xml:id="i-GspGydYX3vLnCNTaFsNCqH">
            Den senaste tiden har självmord, självskadebeteende och psykisk
            ohälsa bland ensamkommande asylsökande barn och ungdomar förekommit
            runt om i landet. Personal på HVB-hem tar extra rundor in i pojkarnas
            rum på natten för att se att de fortfarande lever. Vi kan som
            politiker inte bara se på medan det här händer, utan måste hitta
            sätt att hjälpa några av de mest utsatta människorna i vårt land.
          </p>
          <p xml:id="i-8z2drGxq8oTabDCPWgM19M">
            Att tidigare bedöma asylsökandes ålder, att erbjuda en medicinsk
            åldersbedömning och att göra det möjligt att överklaga beslut
            om ålder är i grunden bra för att öka tryggheten och förutsebarheten
            i asylprocessen.
          </p>
          <p xml:id="i-TPva8maNwAEu1P9R2jXE6k">
            En minderårig asylsökande utan vårdnadshavare har rätt till stödboende
            eller HVB och i övrigt mer omfattande rättigheter än en vuxen
            asylsökande. Det här innebär att det behövs ett välfungerande
            system för att bedöma hur gammal en asylsökande är. Det har tyvärr
            fungerat dåligt i många fall. Den framlagda propositionen kommer
            att innebära en tidigare bedömning av åldern. Parallellt pågår
            också ett arbete med övergång till mer rättssäkra prövningar baserade
            på Socialstyrelsens och Rättsmedicinalverkets genom­gång av forskning
            och de metoder som finns för åldersbedömningar.
          </p>
          <p xml:id="i-QZxDMFHQSQuyiRbT5YUdhr">
            Sveriges migrationspolitik ska vara välordnad. Alla som har sökt
            asyl kan inte få uppehållstillstånd. Men ingen ska behöva begå
            självmord på grund av osäkra processer eller en otrygg miljö.
            Vi har som politiker ett stort ansvar att värna de mest utsatta
            människorna i vårt land.
          </p>
          <head xml:id="i-TiMCWer4MRScbDEtKnTAyS" type="h1">
            Regeringens förslag
          </head>
          <p xml:id="i-EP1GURTy3Yw7u5Sbud7jzt">
            Propositionen innebär att Migrationsverket ska bedöma en utlännings
            ålder tidigare i asyl­processen än vad som görs i dag. Om det
            råder oklarhet om en asylsökande som uppger sig vara ett ensamkommande
            barn är under 18 år eller inte, ska Migrationsverket så snart
            som möjligt göra en åldersbedömning och fatta ett tillfälligt
            beslut om den sökandes ålder. Innan ett tillfälligt beslut fattas
            som innebär att den sökande bedöms vara 18 år eller äldre, ska
            Migrationsverket ge sökanden tillfälle att genomgå en medicinsk
            åldersbedömning. Regeringen föreslår också att Migrationsverkets
            tillfälliga beslut ska kunna överklagas, men att Migrationsverkets
            beslut ska gälla under överklagandeprocessen tills beslutet vunnit
            laga kraft.
          </p>
          <head xml:id="i-D8NPBgP2DunTL8UKWzDsSX" type="h1">
            Laga kraft
          </head>
          <p xml:id="i-Gk752YZRS4xN4NogPzy8bH">
            Det är bra att åldersbedömningen sker tidigare i asylprocessen
            och det är viktigt att Migrationsverkets beslut kan överklagas.
            Det är också viktigt att processen inte drar ut på tiden. Men
            det är också viktigt att barn inte felaktigt behandlas som vuxna.
          </p>
          <p xml:id="i-TnhTnruxx47JhpF4DQeWAZ">
            I avvägningen som finns mellan snabba processer och trygga processer
            anser Centerpartiet att regeringen har prioriterat ned risken
            att barn bedöms felaktigt alltför mycket.
          </p>
          <p xml:id="i-7WucE5vkMJKuK3bgW7ugAF">
            Men för att barn inte ska riskera att felaktigt behandlas som
            vuxna och förlora den trygghet de har laglig rätt till borde en
            åldersuppskrivning till mellan 18 och 21 år inte träda i kraft
            förrän den vunnit laga kraft. Ett barn som överklagar en felaktig
            uppskrivning ska få behandlas som barn under överklagandeprocessen.
          </p>
          <p xml:id="i-NFiX5cQP8vrbSsunfvCY4N">
            Utgångspunkten bör i stället vara att åldersuppskrivningar träder
            i kraft omedelbart, men den som skrivs upp till mellan 18 och
            21 års ålder och överklagar beslutet ska fortsätta behandlas som
            minderårig tills beslutet vunnit laga kraft. En person som efter
            upp­skrivning bedöms vara 18 år kan mycket väl i slutänden bedömas
            vara 17 år eller yngre. Den ungdomen ska inte förlora den rätt
            till trygghet som lagen ger minderåriga. För någon som bedöms
            vara över 21 år är risken mycket mindre att personen i själva
            verket är under 18 år, och behovet av snabba processer väger då
            tyngre än risken för felaktig bedömning.
          </p>
          <p xml:id="i-FPffLoMyZ4nciuoiM26VJK">
            Tidigare åldersbedömning är ett steg för en tryggare och tydligare
            process. De här ändringarna skulle förbättra situationen avsevärt
            för många utsatta ungdomar, som med vårt förslag skulle få mer
            trygghet.
          </p>
          <head xml:id="i-MPfRmFCiNaT9scjaggzxLU" type="h1">
            Ny möjlighet till prövning
          </head>
          <p xml:id="i-LdANd3xDDZiGaxHPMBooQ3">
            Ett av skälen till osäkerheten och otryggheten är de bristfälliga
            utredningar som gjorts av ensamkommandes ålder. Både Migrationsverket
            själva och externa granskare har kritiserat dem för att inte vara
            tillräckligt rättssäkra, och Migrationsverket har nu pausat sina
            beslut i väntan på att Rättsmedicinalverkets nya metoder ska börja
            användas. Det är bra. Ett beslut som kan vara livsavgörande borde
            inte bygga på godtycke när det finns bättre metoder.
          </p>
          <p xml:id="i-RkV5kVAWvVmZho6rLkVpwY">
            Regeringen föreslår också att en sökande som av Migrationsverket
            bedöms vara över 18 år ska ges tillfälle att genomgå en medicinsk
            åldersbedömning. Detta för att minska risken att barn felaktigt
            bedöms som vuxna och kanske utvisas till ett oordnat mottagande.
            Men många ungdomar har fått beslut om avvisning eller utvisning
            efter att ha fått uppskriven ålder utan tillgång till medicinsk
            bedömning. Med tanke på osäkerheten i dagens metoder finns en
            klar risk att flera av dem är under 18 år.
          </p>
          <p xml:id="i-419RgtZLtZSWiMyc73rbCd">
            Regeringen borde därför verka för att de ungdomar som fått ett
            lagakraftvunnet beslut om avvisning eller utvisning där åldersbedömning
            gjorts enligt den äldre rutinen, och där åldern varit avgörande
            för beslutet, borde få möjlighet att genomföra en medicinsk bedömning.
            Annars riskerar vi att utvisa minderåriga för att de råkade hamna
            i systemet några månader innan svenska myndigheter fick en fungerande
            modell för åldersbedömning på plats. Det vore olyckligt och skulle
            brista i rättssäkerhet.
          </p>
          <head xml:id="i-VBD4JSU57xHg5NhFg1seWG" type="h1">
            Psykosocial hälsa
          </head>
          <p xml:id="i-3GESz1XahCpN3vdwZogqS4">
            Ensamkommande barn och ungdomar befinner ofta sig i en svår situation,
            oavsett om de befinner sig i asylprocessen ­eller om de fått beslut
            om avvisning eller utvisning. Ungdomar som hotas av avvisning
            eller utvisning och därmed hamnar i en svår livskris får i dag
            inte samma stöd som andra ungdomar utan hänvisas ofta till Migrationsverket.
          </p>
          <p xml:id="i-JDBfe9cRRQvo49e3QExPcY">
            Ensamkommande och andra asylsökande ungdomar måste få samma psykosociala
            stöd från samhället som vilken ungdom som helst som hamnar i en
            svår kris. Det är också viktigt att se till att kommunerna har
            kunskap och förutsättningar att hantera ungdomar med psykisk ohälsa,
            genom regler som förbättrar socialtjänstens kapacitet och att
            ge ett samordnande ansvar för asylsökandes liv och hälsa.
          </p>
        </div>
        <div xml:id="i-Nw9WogAfPyVZ78AUn4xq7J" type="signatureBlock">
          <list xml:id="i-6hkzhhj6FRNyi97fKKwniv">
            <item xml:id="i-BJE78L2towvgqS4EPoufEF" who="i-TmLYgRSM5JFBMdRVjsJ2q4" type="signature">
              Johanna Jönsson (C)
            </item>
            <item xml:id="i-ECRhDdfLs6b7umoZWsVUeR" who="i-XQAzCv28W16uuk7HhQLdZZ" type="signature">
              Anders W Jonsson (C)
            </item>
          </list>
        </div>
      </div>
    </body>
  </text>
</TEI>
