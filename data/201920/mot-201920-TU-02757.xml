<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201920-TU-02757">
  <teiHeader>
    <fileDesc>
      <titleStmt>
        <title>Vägskyltning</title>
        <author corresp="i-S7wLw9aynA5vbRCsqxxL3N">av Tina Acketoft (L)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2019/20:2757 av Tina Acketoft (L)</title>
          <idno type="rdwebb">H7022757</idno>
          <rs type="number">2757</rs>
          <orgName type="comitteeAbbreviation">TU</orgName>
          <ref type="dokument_url_text">http://data.riksdagen.se/dokument/H7022757/text</ref>
          <ref type="dokument_url_html">http://data.riksdagen.se/dokument/H7022757</ref>
          <ref type="dokumentstatus_url_xml">http://data.riksdagen.se/dokumentstatus/H7022757</ref>
          <ref type="docx">http://data.riksdagen.se/fil/4F2E9F29-9B92-48C4-920E-2135B88C8822</ref>
          <ref type="pdf">http://data.riksdagen.se/fil/46252F60-3E40-45E5-BE26-BE35E7F89B55</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-S7wLw9aynA5vbRCsqxxL3N</idno>
            <name>Tina Acketoft</name>
            <state type="partyAffiliation" ref="Q110857">
              <desc>L</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-QGE6NkRCuQBJaVpiVU5qxL" type="signed"/>
        <correspContext corresp="i-QGE6NkRCuQBJaVpiVU5qxL">
          <note type="signatory" corresp="i-S7wLw9aynA5vbRCsqxxL3N"/>
        </correspContext>
        <correspAction xml:id="i-Y5EFmyuTVfhFSnteWPQB24" type="submitted">
          <date when="2019-10-03"/>
          <time when="12:27:45"/>
        </correspAction>
        <correspAction xml:id="i-TeNMnh4ZZfhSvgQgEqzopP" type="reviewed">
          <date when="2019-10-03"/>
          <time when="14:29:43"/>
        </correspAction>
        <correspAction xml:id="i-2UTNLjfwSegCqBiqBQoT79" type="referred">
          <date when="2019-10-11"/>
        </correspAction>
        <correspAction xml:id="i-QXNXWhfgoE1sLo6W7YBcsX" type="assigned">
          <date when="2020-06-12"/>
          <time when="14:49:24"/>
        </correspAction>
        <correspContext corresp="i-QXNXWhfgoE1sLo6W7YBcsX">
          <ref type="assignedTo">Trafikutskottet</ref>
        </correspContext>
        <correspAction xml:id="i-K2HWwui9Pi7C5S6xSVpcg6" type="behandlas_i"/>
        <correspContext corresp="i-K2HWwui9Pi7C5S6xSVpcg6">
          <ref type="uppgift">2019/20:TU11</ref>
          <ref type="ref_dok_id">H701TU11</ref>
          <ref type="ref_dok_typ">bet</ref>
          <ref type="ref_dok_rm">2019/20</ref>
          <ref type="ref_dok_bet">TU11</ref>
          <ref type="ref_dok_titel">Väg- och fordonsfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">
          Motion till riksdagen 2019/20:2757 av Tina Acketoft (L) Vägskyltning
        </div>
      </div>
      <div type="motBody">
        <div type="motProposal" subtype="förslag">
          <head xml:id="i-8sS5LoTfTwAHqXr5vF7qK4">
            Förslag till riksdagsbeslut
          </head>
          <list>
            <item xml:id="i-BtSPTorfNbx6dPA3CN7GpZ" sortKey="Yrkande 1">
              Riksdagen ställer sig bakom det som anförs i motionen om ett
              nytt förfarande för skyltning för företag samt besöks- och turistmål
              och tillkännager detta för regeringen.
            </item>
          </list>
        </div>
        <div type="motContent">
          <head xml:id="i-VGxDf8qm4zcaJkvLchRLHD" type="h1">
            Motivering
          </head>
          <p xml:id="i-CZhNyTmNE3vxiJdPowLHif">
            För många mindre företag, inte minst på svensk landsbygd, är
            det viktigt att kunna skylta för sin verksamhet utmed de större
            allmänna vägarna. Det innebär fler besökare, fler kunder och därmed
            också en bättre ekonomi. Detta gäller särskilt under vårsäsong
            och sommarsäsong. Ofta är det intäkterna under vår och sommar
            som gör att dessa företag går med tillräcklig vinst för att det
            ska vara motiverat att fortsätta verksamheten.
          </p>
          <p xml:id="i-BzioqTaQshCHvNmihubNuT">
            Liknande villkor gäller för många turist- och besöksmål i både
            offentlig och privat regi. Det är vårsäsong och sommarsäsong som
            genererar tillräckligt med besökare för att garantera möjligheter
            att hålla en god och hög kvalitet på verksamheten och utveckla
            den.
          </p>
          <p xml:id="i-AZpo62remRAEEpHBwA295Z">
            Trafikverket har i uppdrag att bedöma lämpligheten med hänsyn
            till trafiksäkerhet och skötsel av vägområde, och för att få vidta
            någon fysisk åtgärd inom ett vägområde för allmän väg krävs i
            dag väghållningsmyndighetens tillstånd. Trafikverkets regioner
            är väghållningsmyndigheter för de statliga allmänna vägarna.
          </p>
          <p xml:id="i-HvEX3Q8n8eHeep3x5ty56K">
            Enligt väglagen får inom ett vägområde inte andra åtgärder vidtas
            utan väghållnings­myndighetens tillstånd som kan inverka menligt
            på trafiksäkerheten eller vara till olägen­het för vägens bestånd,
            drift eller brukande. Ett vägområde ska med andra ord i möjligaste
            mån hållas rent från föremål, byggnader och liknande som inte
            hör till vägens primära funktion. Vid varje ansökan om tillstånd
            för skyltning gör Trafikverket en avvägning och för de större
            vägarna bör tillstånd bara ges för mål som alstrar mycket trafik
            och där trafiksituationen är komplicerad.
          </p>
          <p xml:id="i-Gpu7AAJ25EUH4p4jxkGBgc">
            Trafikverket är alltså ytterst restriktiv med att tillåta skyltning
            utmed större allmänna vägar, utom de vägar som ligger i direkt
            anslutning till ett företag eller ett besöksmål. I många fall
            motiveras Trafikverkets beslut inte av trafiksäkerhetsskäl utan
            beror enbart på verksamhetens läge i förhållande till den väg
            som man önskar skylta vid. Dessutom verkar Trafikverkets bedömning
            variera i olika län.
          </p>
          <p xml:id="i-EAt9RqL4RG8qDTWFyxVZg5">
            Det är högst troligt att Trafikverkets restriktiva hållning när
            det gäller skyltning gör att ett antal företag i mindre tätorter
            och på landsbygden riskerar att drabbas av minsk­ade vinstmarginaler
            eller gå med förlust. Liknande effekter drabbar många turist-
            och besöksmål.
          </p>
          <p xml:id="i-AezHoeaR8Z5oXoivtNoqDu">
            Emedan säkerheten alltid måste ha företräde i frågan om skyltning
            så bör avslag vid en tillståndsansökan tydligt motiveras utifrån
            den aspekten, samtidigt som näringsidkar­ens möjlighet att synliggöras
            bör vara i fokus.
          </p>
          <p xml:id="i-Qd5RHsKeZu6dFkukoXvDfp">
            Trafikverket bör därför få i uppgift att vidta åtgärder för att
            företag samt besöks- och turistmål i största möjliga mån ska kunna
            skylta sin verksamhet utmed större allmänna vägar, även om de
            inte finns i direkt anslutning till verksamheten och även om det
            endast sker under den för verksamheten gällande säsongen.
          </p>
        </div>
        <div type="motSignatures">
          <list>
            <item xml:id="i-wpVyDUfcUmFt7n5RpueV9" who="i-S7wLw9aynA5vbRCsqxxL3N">
              Tina Acketoft (L)
            </item>
          </list>
        </div>
      </div>
    </body>
  </text>
</TEI>
