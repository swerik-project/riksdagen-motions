<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201011-UU-00298">
  <teiHeader>
    <fileDesc>
      <titleStmt>
        <title>Millenniemålen</title>
        <author corresp="i-K3yJ7rruozYUK99nj91ffc">av Hans Linde m.fl. (V)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Millenniemålen</title>
          <idno type="rdwebb">GY02U298</idno>
          <rs type="number">U298</rs>
          <orgName type="comitteeAbbreviation">UU</orgName>
          <ref type="dokument_url_text">http://data.riksdagen.se/dokument/GY02U298/text</ref>
          <ref type="dokument_url_html">http://data.riksdagen.se/dokument/GY02U298</ref>
          <ref type="dokumentstatus_url_xml">http://data.riksdagen.se/dokumentstatus/GY02U298</ref>
          <ref type="doc">http://data.riksdagen.se/fil/141EF221-BBD3-47F8-A072-FCCDCAD5D08E</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-K3yJ7rruozYUK99nj91ffc</idno>
            <name>Hans Linde</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-Beux79YM43dDCxrVuBqfWw</idno>
            <name>Torbjörn Björlund</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-HNw1w34Sd2tGfFnWtdrzZb</idno>
            <name>Jens Holm</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-5CH7vHLGXLfDB5Tn7xx95V</idno>
            <name>Siv Holma</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-FAhoYDeAxVXRZmnF5LnHgv</idno>
            <name>Kent Persson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-PPZKpwNr5kqkWArvESGC5X</idno>
            <name>Jonas Sjöstedt</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-3t2hm1qQmm7kVCNibAGUCa" type="signed"/>
        <correspContext corresp="i-3t2hm1qQmm7kVCNibAGUCa">
          <note type="signatory" corresp="i-K3yJ7rruozYUK99nj91ffc"/>
          <note type="signatory" corresp="i-Beux79YM43dDCxrVuBqfWw"/>
          <note type="signatory" corresp="i-HNw1w34Sd2tGfFnWtdrzZb"/>
          <note type="signatory" corresp="i-5CH7vHLGXLfDB5Tn7xx95V"/>
          <note type="signatory" corresp="i-FAhoYDeAxVXRZmnF5LnHgv"/>
          <note type="signatory" corresp="i-PPZKpwNr5kqkWArvESGC5X"/>
        </correspContext>
        <correspAction type="numbering" xml:id="i-L9XVPJsLzzqpnWra3UWTd2">
          <date when="2010-10-29"/>
        </correspAction>
        <correspAction type="submission" xml:id="i-NDLD676RiVnaaXp67tVugR">
          <date when="2010-10-27"/>
        </correspAction>
        <correspAction type="transfer" xml:id="i-EMXdCYYjPbvCR7xTbfGSCC">
          <date when="2010-10-27"/>
        </correspAction>
        <correspAction type="assigned" xml:id="i-DzS7D5o6yZkQjh8fP8ELpr"/>
        <correspContext corresp="i-DzS7D5o6yZkQjh8fP8ELpr">
          <ref type="assignedTo">Utrikesutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="TOC" xml:id="i-DTRwaGwbJDETLpAHHxLEz6">
          <head xml:id="i-FoF8J2oN3kYU9UNSay5zHq">
            1 Innehållsförteckning
          </head>
          <list>
            <item>
              2 Förslag till riksdagsbeslut 3
            </item>
            <item>
              3 De fattiga och de rika 5
            </item>
            <item>
              4 Millenniedeklarationen och millenniemålen 5
            </item>
            <item>
              4.1 Sveriges roll och ansvar 6
            </item>
            <item>
              5 Åtta mål och 18 delmål 7
            </item>
            <item>
              5.1 Mål 1: Fattigdom och hunger ska halveras till 2015 7
            </item>
            <item>
              5.1.1 Fred, säkerhet och nedrustning 8
            </item>
            <item>
              5.1.2 Internationella restriktioner för vapenexport 9
            </item>
            <item>
              5.1.3 Tydligare regler för svensk vapenexport 9
            </item>
            <item>
              5.2 Mål 2: Alla barn ska gå i grundskola 2015 10
            </item>
            <item>
              5.3 Mål 3: Jämställdheten ska öka och kvinnors ställning stärkas
              10
            </item>
            <item>
              5.3.1 Stärk kvinnorörelserna i syd 11
            </item>
            <item>
              5.3.2 En handelspolitik för jämställdhet 12
            </item>
            <item>
              5.4 Mål 4: Barnadödligheten ska minska med två tredjedelar till
              2015 13
            </item>
            <item>
              5.4.1 Barnäktenskap 14
            </item>
            <item>
              5.5 Mål 5: Mödradödligheten ska minska med tre fjärdedelar till
              2015 14
            </item>
            <item>
              5.5.1 Rätten till abort rätten till den egna kroppen 15
            </item>
            <item>
              5.6 Mål 6: Spridningen av hiv/aids, tbc, malaria och andra sjukdomar
              ska hejdas till 2015 16
            </item>
            <item>
              5.6.1 Avtal kring läkemedel etc 17
            </item>
            <item>
              5.6.2 Flickors utsatta roll 18
            </item>
            <item>
              5.7 Mål 7: En miljömässigt hållbar utveckling ska säkerställas
              till 2015 19
            </item>
            <item>
              5.7.1 Klimatförändringarna 19
            </item>
            <item>
              5.7.2 Vatten och sanitet 19
            </item>
            <item>
              5.7.3 Växande städer växande slum 20
            </item>
            <item>
              5.8 Mål 8: Globalt samarbete genom ökat bistånd, rättvisa handelsregler
              och lättade skuldbördor i utvecklingsländerna 21
            </item>
            <item>
              5.8.1 Uppfyll löftena öka biståndet 21
            </item>
            <item>
              5.8.2 Bistånd och avskrivningar 22
            </item>
            <item>
              5.8.3 Rättvis handel 22
            </item>
            <item>
              5.8.4 Skuldavskrivningar 23
            </item>
          </list>
        </div>
        <div type="motProposal" subtype="förslag">
          <head xml:id="i-BYpdDr1K5uh7QdeFJrsp7c">
            2 Förslag till riksdagsbeslut
          </head>
          <list style="ol">
            <item xml:id="i-LKKi8FFUzorTHwY1RhfQ2z">
              Riksdagen tillkännager för regeringen som sin mening vad som
              anförs i motionen om att Sverige tydligt måste koppla allt utvecklingsarbete
              till millenniemålens uppfyllande.
            </item>
            <item xml:id="i-Sb7hvfDzs6H8avPowbRjQL">
              Riksdagen tillkännager för regeringen som sin mening vad som
              anförs i motionen om att Sverige ska verka för att en förändring
              av EU:s uppförandekoder kommer till stånd så att dessa blir mer
              restriktiva.
            </item>
            <item xml:id="i-UR95nnnALDwHmYNzzDtZUV">
              Riksdagen tillkännager för regeringen som sin mening vad som
              anförs i motionen om att en ny krigsmaterielutredning bör tillsättas,
              med syftet att arbeta fram en ny krigsmateriellagstiftning som
              kan presenteras för riksdagen under denna mandatperiod.
            </item>
            <item xml:id="i-EW4ExHXYbSfRBvNPkFy3oe">
              Riksdagen tillkännager för regeringen som sin mening vad som
              anförs i motionen om att regeringen bör återkomma till riksdagen
              med förslag på hur svenskt utvecklingsarbete i större utsträckning
              ska bidra till att fler barn får rätt till utbildning.
            </item>
            <item xml:id="i-TKWgJ5a4K3HB5HaZ2D3wMc">
              Riksdagen tillkännager för regeringen som sin mening vad som
              anförs i motionen om att ett tredje mål som omfattar ett könsmaktsperspektiv
              ska utvecklas inom den svenska globala utvecklingspolitiken.
            </item>
            <item xml:id="i-SdawjNSi1o15AfuPN1UvKY">
              Riksdagen tillkännager för regeringen som sin mening vad som
              anförs i motionen om att under kommande mandatperiod ha som ambition
              att väsentligt höja stödet till FN:s utvecklingsfond för kvinnor
              (Unifem).
            </item>
            <item xml:id="i-CuwLcqpbNyJLmZWxMFxCwe">
              Riksdagen tillkännager för regeringen som sin mening vad som
              anförs i motionen om att kvinnorörelsens roll ska lyftas fram
              i arbetet med att stödja folkrörelser i syd och i arbetet med
              att stärka utbytet mellan folkrörelser och frivilligorganisationer
              i syd och nord.
            </item>
            <item xml:id="i-3Dfd9hDninCJ4W2qSA2KKX">
              Riksdagen tillkännager för regeringen som sin mening vad som
              anförs i motionen om att Sverige ska verka för att alla förhandlingar
              om nya handelsavtal ska föregås av en jämställdhetsanalys om hur
              handelsavtalen förhåller sig till konventionen om avskaffande
              av all slags diskriminering av kvinnor.
            </item>
            <item xml:id="i-2vVCvWrJxHvNGLdhnCihug">
              Riksdagen tillkännager för regeringen som sin mening vad som
              anförs i motionen om att regeringen ska återkomma till riksdagen
              med förslag på hur svenskt utvecklingsarbete tydligare kan kopplas
              till arbetet med att minska barnadödligheten.
            </item>
            <item xml:id="i-EgwMa4HVULKdZsAasAoBV7">
              Riksdagen tillkännager för regeringen som sin mening vad som
              anförs i motionen om att Sverige i alla internationella forum
              tydligt måste verka för att internationella och nationella lagar
              om barnäktenskap efterlevs.
            </item>
            <item xml:id="i-QaJ4RD3o2GZg36Pa6eug1z">
              Riksdagen tillkännager för regeringen som sin mening vad som
              anförs i motionen om att Sverige alltid i alla relevanta sammanhang
              vågar kritisera de länder som inte efterlever förbudet mot barnäktenskap.
            </item>
            <item xml:id="i-CZndiw4R7ho16oFRmQdnjU">
              Riksdagen tillkännager för regeringen som sin mening vad som
              anförs i motionen om att Sverige bör öka andelen bi- och multilateralt
              bistånd till SRHR-relaterad verksamhet med en inriktning mot 10
              %.
            </item>
            <item xml:id="i-L5RFkmhdYwKUi46qHpYTj4">
              Riksdagen tillkännager för regeringen som sin mening vad som
              anförs i motionen om att upphäva Europarådets resolution som inskränker
              den fria aborträtten.
            </item>
            <item xml:id="i-SsJYYqJapXsGMyBVTHXdnP">
              Riksdagen tillkännager för regeringen som sin mening vad som
              anförs i motionen om att Sverige bör stödja arbetet för att få
              till stånd lagstiftning och efterlevnad av lagstiftning för säkra
              och lagliga aborter i fler länder.
            </item>
            <item xml:id="i-7XtKpibp913JG8rYS96QJF">
              Riksdagen tillkännager för regeringen som sin mening vad som
              anförs i motionen om att under kommande mandatperiod ha som ambition
              att höja stödet till UNFPA.
            </item>
            <item xml:id="i-9wAvZRr6wnN5DKWwkGNgCm">
              Riksdagen tillkännager för regeringen som sin mening vad som
              anförs i motionen om att regeringen måste agera för att EU ska
              dra tillbaka alla krav på Indien som ytterligare försvårar produktion,
              marknadsföring och tillgång till kvalitetssäkrade generikaläkemedel.
            </item>
            <item xml:id="i-XpGEpSEx5TBbA7xKmwyMGA">
              Riksdagen tillkännager för regeringen som sin mening vad som
              anförs i motionen om att Sverige måste verka för en översyn av
              TRIPS-avtalet så att det inte missgynnar de fattiga länderna,
              bl.a. vad gäller tillgång till läkemedel.
            </item>
            <item xml:id="i-MFzmT4vSZLVPHXjGS6WEbz">
              Riksdagen tillkännager för regeringen som sin mening vad som
              anförs i motionen om att Sverige bör öka sina insatser för att
              föra över kunskap och teknologi för uppbyggnaden av en starkare
              inhemsk produktion av mediciner, vacciner och diagnostiska verktyg
              i utvecklingsländer.
            </item>
            <item xml:id="i-U8BdQYed7zAVgeemy4dxkC">
              Riksdagen tillkännager för regeringen som sin mening vad som
              anförs i motionen om att förutsättningarna att erbjuda licenser
              åt svensk läkemedelsindustri för att tillverka generiska läkemedel
              avsedda för export till länder som saknar egen tillverkningskapacitet
              bör utredas.
            </item>
            <item xml:id="i-HHGB8DmyDL8ijW8Ujb1nEa">
              Riksdagen tillkännager för regeringen som sin mening vad som
              anförs i motionen om att Sverige ska verka för att nuvarande internationella
              regelverk och kommande revideringar av immateriella rättigheter
              till läkemedel säkerställer möjligheten för människor i fattiga
              länder att få tillgång till billiga livsnödvändiga läkemedel.
            </item>
            <item xml:id="i-NtoP1vmUws3XskQa6guMBC">
              Riksdagen tillkännager för regeringen som sin mening vad som
              anförs i motionen om att Sverige i alla landstrategier bör inkludera
              strategier för fattigdomsbekämpning för såväl landsbygd som urbana
              områden.
            </item>
            <item xml:id="i-DKKsWAFmSLp5pNQFdhoJy2">
              Riksdagen tillkännager för regeringen som sin mening vad som
              anförs i motionen om att Sverige inom EU och andra internationella
              forum aktivt ska verka för att de mål som satts upp för det internationella
              biståndet inom ramen för millenniemålens uppfyllande blir verklighet.
            </item>
            <item xml:id="i-6xh9wq1RDJBEXiaHGt7J44">
              Riksdagen tillkännager för regeringen som sin mening vad som
              anförs i motionen om att Sverige måste verka för att Dacs regelverk
              blir så klart och tydligt att ett överutnyttjande omöjliggörs.
            </item>
            <item xml:id="i-3cfKLT5NHGSTdMaSWNfHTg">
              Riksdagen tillkännager för regeringen som sin mening vad som
              anförs i motionen om att Sveriges handelspolitik behöver samverka
              med alla andra politikområden och att handeln behöver bidra till
              att minska klyftorna i världen och främja jämställdhet och en
              hållbar utveckling i linje med Sveriges politik för global utveckling.
            </item>
            <item xml:id="i-VindZZQneH6rH6AH2dH8Pe">
              Riksdagen tillkännager för regeringen som sin mening vad som
              anförs i motionen om att Sverige ska verka för att EU genomför
              sitt löfte vad gäller att ge utvecklingsländerna tull- och kvotafritt
              tillträde till EU:s inre marknad och att EU:s jordbrukssubventioner
              fasas ut.
            </item>
            <item xml:id="i-NrunAkWVkXkZi7EwAJzqf5">
              Riksdagen tillkännager för regeringen som sin mening vad som
              anförs i motionen om att Sverige behöver verka för ytterligare
              skuldavskrivningar för de fattigaste länderna.
            </item>
          </list>
        </div>
        <div type="motContent">
          <head type="h1" xml:id="i-RQLC5MTikZ2rcvVmsNod7i">
            3 De fattiga och de rika
          </head>
          <p xml:id="i-VdsuuQT2VnfbdyZ1FdFr3h">
            Världen är inte rättvis. Klyftorna är stora mellan länder i nord
            och syd, mellan fattiga och rika, mellan kvinnor och män. En anmärkningsvärt
            stor del av jordens befolkning är fortfarande hänvisad till ett
            liv i extrem fattigdom, utan makt och möjligheter att förändra
            sin livssituation, fjärran från mänsklig värdighet.
          </p>
          <p xml:id="i-8nb6bx6A5559EZV8Lyvtos">
            Nästan en fjärdedel av världens befolkning, uppskattningsvis
            1,4 miljarder människor, räknas fortfarande som extremt fattiga
            och försöker överleva på mindre än 1,25 dollar om dagen. Ungefär
            lika många lever fortfarande utan elektricitet, ett faktum som
            gör det än svårare att minska fattigdom och hunger. Ett av fyra
            barn under 5 år i världen är undernärda. Under 2009 hade 42 miljoner
            människor fördrivits från sina hem på grund av en konflikt eller
            förföljelse. Fyra femtedelar av dessa kommer från utvecklingsländer.
          </p>
          <p xml:id="i-MmnAdk35B1nV2txD2Q1Xxa">
            Det finns tillräckligt med pengaresurser i världen för att man
            skulle kunna mätta jordens hungriga, utrota fattigdomen och ge
            alla människor ett värdigt liv. Men i stället för en rättvis fördelning
            hamnar det mesta hos den rika delen av världen. Århundraden av
            kolonial plundring har skapat enorma förmögenheter i Europa och
            Nordamerika, men fjättrat miljoner människor i syd i den djupaste
            fattigdom.
          </p>
          <p xml:id="i-H9n74NQvStENydmcFGZwLj">
            I dag har en del av den forna vapenmakten ersatts av regler och
            kontroller för att behålla den fattiga världen på knä. Alla länder
            i nord har därför ett ansvar. Det handlar inte om välvilja eller
            generositet, utan om att det är hög tid att den rika delen av
            världen börjar betala tillbaka.
          </p>
          <head type="h1" xml:id="i-FNdJvgKDjMV6C9kQULyJ8C">
            4 Millenniedeklarationen och millenniemålen
          </head>
          <p xml:id="i-2Btjj7FnPTmxgnKDGbh4dA">
            Sedan år 2000 finns en gemensam internationell dagordning för
            global utveckling genom den så kallade millenniedeklarationen,
            idag undertecknad av ca 200 länder. Deklarationen slår fast att
            global utveckling kräver en helhetssyn insatser för fattigdomsbekämpning,
            utbildning, hälsa, fred, säkerhet, miljö, mänskliga rättigheter
            och demokrati hör ihop.
          </p>
          <p xml:id="i-TVnqQzyJr3DCeDrwiHabGL">
            För att förverkliga millenniedeklarationens intentioner utformades
            åtta så kallade millenniemål (Millennium Development Goals, MDG)
            under vilka ett antal mätbara och tidsbundna delmål formulerades.
            Det är FN som samordnar arbetet med att nå målen, och deras senaste
            rapport om hur arbetet framskrider (juni 2010) visar att resultatet
            är blandat. Under åren som passerat har utvecklingen gått framåt
            på några håll, men tyvärr oftast alldeles för långsamt. Framstegen
            är dessutom ytterst ojämnt fördelade mellan regioner, mellan länder
            och även inom länder. Några länder har redan nått vissa av målen.
            Andra utvecklas mycket långsamt eller går till och med bakåt.
            I flera afrikanska länder riskerar man t.ex. att inte uppfylla
            ett enda av millenniemålen medan andra länder eller regioner noterar
            stora framgångar, exempelvis då det gäller att få fler barn att
            gå i skolan, att öka tillgången på rent vatten samt att bekämpa
            sjukdomar som hiv/aids och malaria.
          </p>
          <p xml:id="i-QuDezoLTupLT6e7R8ktvkH">
            Men när bara fem år återstår till 2015 så är den övergripande
            bilden tyvärr förhållandevis dyster. Trots det är många överens
            om att det faktiskt skulle vara möjligt att förverkliga om inte
            alla så i alla fall flera av millenniemålen, även globalt sett.
            Resurser finns så det enda som behövs är en politisk vilja. I
            den senaste utvärderingen konstaterar FN:s generalsekreterare
            att målen kan nås när nationella utvecklingsstrategier, politiska
            prioriteringar och konkreta program stöds av internationella partners.
          </p>
          <p xml:id="i-8DnGMQJRj2uNNdHUMwTs8n">
            De åtta millenniemålen innebär följande:
          </p>
          <list style="ol">
            <item xml:id="i-CdQhEJauLX4hp8KjEjg3aB">
              Fattigdom och hunger ska halveras till 2015.
            </item>
            <item xml:id="i-YLwnDsKkma9FA4KhJvzUCw">
              Alla barn ska gå i grundskola 2015.
            </item>
            <item xml:id="i-E8QQ4aEcBmcU1Am3tmK1Vb">
              Jämställdheten ska öka och kvinnors ställning stärkas.
            </item>
            <item xml:id="i-Rs2uiM5WHC4R2LGgz67KHW">
              Barnadödligheten ska minska med två tredjedelar till 2015.
            </item>
            <item xml:id="i-7irQgVY291gAqhvR9tQUHg">
              Mödradödligheten ska minska med tre fjärdedelar till 2015.
            </item>
            <item xml:id="i-2BMBM6dUccuNvA7NDreNcs">
              Spridningen av hiv/aids, tbc, malaria och andra sjukdomar ska
              hejdas till 2015.
            </item>
            <item xml:id="i-KuCYWKtvTS5iXdJ5zxzYbH">
              En miljömässigt hållbar utveckling ska säkerställas till 2015.
            </item>
            <item xml:id="i-27Yd1b3VsSb5jU9trYBgs3">
              Globalt samarbete genom ökat bistånd, rättvisa handelsregler
              och lättade skuldbördor i utvecklingsländerna.
            </item>
          </list>
          <head type="h2" xml:id="i-Vt1RirC772pW6q2dgqWpwd">
            4.1 Sveriges roll och ansvar
          </head>
          <p xml:id="i-Xd8d6S6jmZGuq7n9mmu9Zj">
            Idag är millenniemålen en självklar del i utvecklingsdebatten.
            Som första land i världen antog Sveriges riksdag 2003 en sammanhållen
            politik för global utveckling (PGU), vilken omfattar alla politikområden
            som rör omvärlden. Syftet med politiken är bland annat att den
            ska bidra till att millenniemålen nås. Fattiga människor och deras
            behov ska stå i fokus.
          </p>
          <p xml:id="i-VrheiEfpnX1CMhazuEWC81">
            Vänsterpartiet följer och granskar hur Sveriges politik för global
            utveckling genomförs i praktiken med förhoppningen att den ska
            vara ett effektivt verktyg i kampen mot fattigdom och hunger samt
            för millenniemålen. De åtta målen får aldrig avfärdas som målsättningar
            eller riktlinjer, utan måste ses som de löften till världens fattiga
            och hungriga som de faktiskt är. För i slutänden handlar det inte
            om statistik och siffror, utan om miljontals människors rätt till
            ett värdigt liv.
          </p>
          <p xml:id="i-3XswvABhvWDnDRRKpoY1Hu">
            När det gäller millenniemål 8 och den rika världens åtaganden
            handlar problemen idag till stor del om att världens rika länder
            inte har ökat biståndet till utlovade nivåer. Även den svenska
            regeringen säger sig vilja minska fattigdomen, men bidrar samtidigt
            till att urholka biståndet genom att fortsätta ta pengar från
            arbetet med att uppfylla millenniemålen till att finansiera flyktingmottagande
            i Sverige, skuldavskrivningar, utländska studenter vid svenska
            universitet, ambassader i nord och åtgärder för att stoppa de
            klimatförändringar som vi i den rika världen till stora delar
            skapat.
          </p>
          <p xml:id="i-Gq4JpDpT5DVH7UYXPiejrp">
            Vänsterpartiet menar att utveckling och fattigdomsbekämpning,
            precis som PGU föreskriver, kräver en rad åtgärder på en rad områden:
            skuldavskrivningar, ökat bistånd, en klimatpolitik där de rika
            länderna och de multinationella företagen tar sitt ansvar, ett
            stärkt regelverk för vapenhandel, en reformering av IMF och Världsbanken,
            tydligare globala regler för utländska investeringar och rättvisa
            handelsregler. Vi menar att det i grunden krävs en ny ekonomisk
            ordning med en tydlig omfördelning av makt och resurser från nord
            till syd.
          </p>
          <p xml:id="i-SyYELa5YBLYAKHUdhwrJZj">
            Millenniemålen kommer inte ensamt att lösa alla dessa utmaningar
            eller utradera fattigdom eller förtryck. Men om millenniemålen
            nås skulle det innebära att miljoner människor kunde få möjlighet
            att leva värdiga liv. När det nu bara återstår fem år innan millenniemålen
            ska vara uppfyllda är det avgörande att världen kraftsamlar runt
            dessa mål. Tyvärr har vi konstaterat att millenniemålen fått lite
            utrymme i den borgerliga regeringens utvecklingspolitik, alltför
            mycket av utvecklingspolitiken saknar tydlig koppling till målen
            och fattigdomsbekämpning har fått en undanskymd roll. Vänsterpartiet
            anser att Sverige nu tydligt måste koppla allt utvecklingsarbete
            till millenniemålens uppfyllande. Detta bör riksdagen som sin
            mening ge regeringen till känna.
          </p>
          <p xml:id="i-T5NFWD1QwL5CjVc5uUpJsf">
            I denna motion har Vänsterpartiet tagit fram förslag på hur Sverige
            ytterligare kan bidra till att uppfylla millenniemålen.
          </p>
          <head type="h1" xml:id="i-3BRyD87rUrLxA2aSardUQj">
            5 Åtta mål och 18 delmål
          </head>
          <p xml:id="i-YN8JfXWrsKYRCQsoSy837C">
            Varje millenniemål består av ett eller flera konkreta delmål,
            totalt 18 stycken. För att kunna mäta hur arbetet i varje land
            fortskrider är ett antal indikatorer, totalt 48 stycken, dessutom
            knutna till målen. I princip alla mål har 1990 som basår.
          </p>
          <head type="h2" xml:id="i-JGj5VFH2pngeHxPMivd91C">
            5.1 Mål 1: Fattigdom och hunger ska halveras till 2015
          </head>
          <p xml:id="i-WgQjUkhG1p1SqFNAR6Aa3T">
            Trots svåra bakslag orsakade av ekonomisk lågkonjunktur och kriser
            för livsmedels- och energiförsörjningen går fattigdomsminskningen
            fortfarande framåt. Mellan 1990 och 2005 minskade antalet personer
            som lever på mindre än 1,25 dollar om dagen från 1,8 miljarder
            till 1,4 miljarder. Den extrema fattigdomen sjönk således från
            46 procent till 27 procent.
          </p>
          <p xml:id="i-JzECK6XFSv1fTkrMUSqLgp">
            Det positiva är att utvecklingsländerna som helhet fortfarande
            är på väg att nå målet att halvera fattigdomen senast 2015. Andelen
            extremt fattiga väntas minska till 15 procent 2015, vilket innebär
            att omkring 920 miljoner människor då kommer att leva under den
            internationella fattigdomsgränsen. Det är hälften så många som
            var i samma situation 1990. Men framstegen är ojämnt fördelade
            och i t.ex. Afrika söder om Sahara är det inte troligt att målet
            nås, även om fattigdomen förvisso har minskat något även i den
            regionen.
          </p>
          <p xml:id="i-R4gwmssT8MU7BBpPgkx6fx">
            Hungern nådde sin högsta nivå 2009, vilket var en av många svåra
            följder av de globala livsmedels- och finanskriserna. FN:s livsmedels-
            och jordbruksorganisations (FAO) senaste hungersiffror från 2010
            visar att 925 miljoner människor i världen lider av kronisk hunger
            en minskning med 98 miljoner människor jämfört med 2009. Dock
            så var uppskattningsvis över en miljard människor fortfarande
            undernärda 2009 och framstegen med att utrota hungern har numera
            avtagit, eller helt stoppats, i de flesta regioner. Mellan 1990
            och 2008 har t.ex. andelen undernärda barn under 5 år bara minskat
            med 5 procent, från 31 till 26 procent. Minskningen har gått skrämmande
            långsamt och fortfarande är ett av fyra barn i utvecklingsländerna
            undernärda.
          </p>
          <head type="h3" xml:id="i-GnWw685WT2RGzEUwCyKCNT">
            5.1.1 Fred, säkerhet och nedrustning
          </head>
          <p xml:id="i-YDs4Xdq194hcPzKU619r4N">
            I millenniedeklarationen slås flera olika värden fast, bl.a.
            fred, säkerhet och nedrustning. Fred och säkerhet har en nära
            koppling till fattigdomsbekämpning, eftersom det är svårt att
            nå framgångar i ett land som drabbats av väpnad konflikt. I flera
            av världens krigshärjade konflikter är dessutom millenniemålens
            uppfyllande som allra mest avlägset.
          </p>
          <p xml:id="i-DT8UG19BdHGhq8KrQH3uiA">
            Under 2009 hade 42 miljoner människor fördrivits från sina hem
            på grund av en konflikt eller förföljelse. Fyra femtedelar av
            dessa kommer från utvecklingsländer.
          </p>
          <p xml:id="i-WPfo9FZjcr3J4m95zUb2re">
            Under 2009 kunde 250 000 flyktingar frivilligt återvända till
            sina hem, vilket är den lägsta siffran på 20 år. Afghaner och
            irakier fortsätter att utgöra den största andelen av världens
            flyktingar under UNHCR:s mandat. Totalt utgjorde 2,9 miljoner
            afghaner och 1,8 miljoner irakier tillsammans nästan hälften av
            alla flyktingar under UNHCR:s mandat 2009.
          </p>
          <p xml:id="i-8sLztPvooA9Wn1hpMkeLVu">
            Många länder har intensiva vapensamarbeten med länder där väpnad
            konflikt pågår eller där stora kränkningar av mänskliga rättigheter
            sker. Vänsterpartiet vill se hårdare internationella och svenska
            restriktioner för vapenhandel. Vårt mål är en värld utan vapen
            och handel, där den svenska vapenexporten är avskaffad.
          </p>
          <head type="h3" xml:id="i-NgcaaQDNrcnKxP9KZuuw1B">
            5.1.2 Internationella restriktioner för vapenexport
          </head>
          <p xml:id="i-JkdyB2GN2Tmk32fATArvy8">
            På tio år har världens militärutgifter ökat med 45 procent. För
            två år sedan var kostnaderna uppe på drygt 1 300 miljarder US-dollar.
            USA svarar ensamt för nästan hälften av dessa utgifter.
          </p>
          <p xml:id="i-dNgabVGgwxdPwyA1TnCCA">
            Utgifterna kan jämföras med världens samlade bistånd som samtidigt
            var 103,9 miljarder US-dollar. Det betyder att världens totala
            satsningar på krigsindustrin nämnda år var mer än tio gånger större
            än satsningarna på bistånd. I flera länder innebär det att resurser
            som skulle behövas i arbetet för att nå millenniemålen istället
            används för militär upprustning.
          </p>
          <p xml:id="i-ENLChPfYYTyoLk4qC4wcjm">
            Många länder som bygger upp stora vapenförråd medverkar själva
            vid militära konflikter eller säljer vapen till krigförande parter.
            USA är ett bra exempel på det, men även EU bidrar till sådan verksamhet.
            Detta trots att EU redan för över tio år sedan antog en uppförandekod
            (EU Code of Conduct on Arms Exports) som är världens första regionala
            instrument för att förhindra viss vapenexport. I denna finns ambitioner
            att förhindra ovan nämnda typ av vapenexport, men riktlinjerna
            är för lama och efterlevnaden för dålig.
          </p>
          <p xml:id="i-FPtcUG4BzChRz4g1mWRGBb">
            Vänsterpartiet har liknande målsättningar som den internationella
            fredsrörelsen. Vi anser därför att Sverige ska verka för att en
            förändring av EU:s uppförandekoder kommer till stånd och att dessa
            blir mer restriktiva så att vapenexporten till diktaturer, krigförande
            stater och länder där grova brott mot de mänskliga rättigheterna
            upphör. Detta bör riksdagen som sin mening ge regeringen till
            känna.
          </p>
          <head type="h3" xml:id="i-9GT7yDp8rA2quxPJvVq4N8">
            5.1.3 Tydligare regler för svensk vapenexport
          </head>
          <p xml:id="i-UbJAUPfd3gbEzVk88gTr8J">
            Såväl Sveriges riksdag som regering betonar att svensk utrikespolitik
            ska främja respekten för de mänskliga rättigheterna. I riktlinjerna
            för svensk vapenexport anges att ett centralt villkor för att
            export ska beviljas är respekt för mänskliga rättigheter.
          </p>
          <p xml:id="i-MUHkqYuSbknBdWgb3fK6xP">
            Tyvärr ser verkligheten annorlunda ut. Vapenexport från Sverige
            tillåts i dag till en rad länder som bryter mot de mänskliga rättigheterna,
            vilket legitimerar en rad tvivelaktiga regeringar och dessutom
            bokstavligen stärker deras vapenmakt.
          </p>
          <p xml:id="i-284n7Q2ZdsfYqHjk3P57pw">
            För Vänsterpartiet är det uppenbart att dagens riktlinjer för
            svensk vapenexport inte fungerar. Vi anser därför att nya riktlinjer
            för den svenska krigsmaterielexporten behövs. Ett tidigare påbörjat
            arbete kring en ny lagstiftning utmynnade i att den så kallade
            Krututredningen lades fram. Lång tid har förflutit sen dess och
            Krut är idag inaktuell. Vänsterpartiet har därför tillsammans
            med Miljöpartiet och Socialdemokraterna krävt att en ny krigsmaterielutredning
            snarast tillsätts, med syftet att arbeta fram en ny krigsmaterielagstiftning
            som kan presenteras för riksdagen under denna mandatperiod. Detta
            bör riksdagen som sin mening ge regeringen till känna.
          </p>
          <p xml:id="i-HQSM9fTzYqKTSxG3oJUdaF">
            Vidare vill Vänsterpartiet att nya riktlinjer för svensk krigsmaterielexport
            i stället för att utgå från snäva näringspolitiska aspekter på
            exporten i framtiden ska betona vikten av demokrati, MR-perspektiv
            och internationella säkerhetspolitiska aspekter.
          </p>
          <head type="h2" xml:id="i-PbHuYpEodneUdMuKnkP91G">
            5.2 Mål 2: Alla barn ska gå i grundskola 2015
          </head>
          <p xml:id="i-LzDaR5oDmF9RSEfDFtKL8M">
            Betydande framgångar har nåtts i många av de fattigaste länderna
            för att närma sig målet om grundutbildning för alla barn, idag
            är hela 89 procent av barnen i utvecklingsländerna inskriva i
            grundskolan. Trots detta sjunker hoppet om att på global nivå
            nå målet att alla barn i hela världen, såväl flickor som pojkar,
            ska kunna fullfölja en grundskoleutbildning till 2015. Än en gång
            är de regionala skillnaderna stora och än en gång är det i Afrika
            söder om Sahara som det går trögast. Dessutom är det, föga överraskande,
            färre flickor än pojkar som får grundutbildning.
          </p>
          <p xml:id="i-UNbcUsBxKsz3pAHz2FvTKH">
            Men trots alla utmaningar så har alltså mycket uppnåtts i många
            regioner och även om siffrorna för barnen i södra Afrika är lägst
            av alla regioner så har också andelen av dessa barn inskrivna
            i grundskolan ökat med hela 18 procent från 58 till 76 procent
            mellan 1999 och 2008. Nästa problem är att få barnen att stanna
            kvar i skolan tills grundutbildningen är färdig. Idag hoppar 30
            procent av barnen i södra Afrika av skolan innan de nått sista
            året.
          </p>
          <p xml:id="i-JeHzy2GoU3ua9o4dQf6QWf">
            Kunskap är makt, att ge fler barn, både flickor och pojkar, möjligheten
            och rätten att gå i skolan och fullfölja sin skolgång är därför
            viktigt både i arbetet för att minska fattigdomen och öka jämställdheten,
            men också en viktig del i arbetet för att fler människor ska kunna
            få leva i demokratier där deras mänskliga rättigheter respekteras.
            Därför är målet om att alla barn ska få gå i skola 2015 en av
            de viktigaste utmaningarna för utvecklingsarbetet. Vänsterpartiet
            vill att regeringen återkommer till riksdagen med förslag på hur
            svenskt utvecklingsarbete i större utsträckning ska bidra till
            att fler barn få rätt till utbildning. Detta bör riksdagen som
            sin mening ger regeringen till känna.
          </p>
          <head type="h2" xml:id="i-6u1m7HRRXPUaq6Xz8gfKMZ">
            5.3 Mål 3: Jämställdheten ska öka och kvinnors ställning stärkas
          </head>
          <p xml:id="i-X8MKygSNJVvBJZcV5kWG4c">
            Vi lever inte i en jämställd värld. Maktordningen mellan män
            och kvinnor präglar politiken och samhällslivet världen över.
            Könsmaktsstrukturerna kränker kvinnors rätt till ett fritt och
            självständigt liv på de flesta områden. Det handlar om rätten
            till utbildning, sexuell och reproduktiv hälsa och rättigheter,
            medicinering och sjukvård, rätten att själv välja sin partner
            etc. Men också tillgången till resurser, såsom jord, utbildning
            och ny teknik, är orättvist fördelad.
          </p>
          <p xml:id="i-VNo4LWRXzG5Yk2P6hvT6B6">
            Kvinnors underordning är en fråga om mänskliga rättigheter och
            demokrati, men också en fråga om utveckling. Alla seriösa bedömare
            är överens om att så länge kvinnor utestängs från de politiska
            arenorna, har sämre möjligheter till utbildning och förvägras
            rätten att bestämma över sina egna kroppar kommer ekonomisk utveckling
            och millenniemålen inte att uppnås. Flera av millenniemålen har
            därför också tydliga jämställdhetsperspektiv.
          </p>
          <p xml:id="i-8pHYeFo7uVxEumE77XsgBC">
            Trots detta kan man generellt säga att det går trögt för jämställdheten
            och för stärkandet av kvinnors ställning i världen. Det går trögt
            för millenniemål 3. En del framsteg har förvisso gjorts men det
            går alldeles för sakta och det som hänt är långt ifrån tillräckligt.
          </p>
          <p xml:id="i-KkR5wnSXeabtQw6cxTbQXi">
            Vad gäller delmålet att avskaffa könsdiskriminering i grund-
            och gymnasieskolan, helst till 2005 och i all utbildning senast
            2015, närmar sig utvecklingsländerna som helhet målet. År 2008
            gick det 96 flickor på varje 100-tal pojkar som skrevs in i grundskolan
            och 95 flickor på varje 100-tal pojkar inskrivna i gymnasieskolan.
            År 1999 var förhållandet 91:100 och 88:100 för respektive nivåer.
          </p>
          <p xml:id="i-RzYUvCikXvK955yYWo4tMg">
            Trots detta är jämställdhet i grundskole- och gymnasieutbildningen
            fortfarande utom räckhåll i många utvecklingsländer. För många
            flickor från fattiga familjer förblir utbildning en ouppnåelig
            dröm.
          </p>
          <p xml:id="i-RwtxQAKLx8d38gjinHSMmt">
            Andelen kvinnor i världens parlament har långsamt ökat från 11
            procent 1995 till 19 procent 2009. Den lilla politiska makt som
            kvinnor lyckats tillskansa sig under dessa år beror till stor
            del på kvotering och annan typ av positiv särbehandling. Under
            2009 nådde den genomsnittliga andelen kvinnor invalda i nationella
            parlament 27 procent i länder som tillämpade sådana åtgärder.
            I länder som inte gjorde det fick kvinnor bara 14 procent av platserna
            i parlamenten.
          </p>
          <p xml:id="i-82pwRpaAyJ6LTi9k9jHzoZ">
            Med tanke på att det fortfarande går fyra män på varje kvinna
            i parlamenten kommer insatser att krävas på alla fronter om målet
            om 30 procent kvinnor ska uppnås.
          </p>
          <p xml:id="i-51SZgEgszaFnscCUskBALS">
            Den svenska utvecklingspolitiken utgår från två perspektiv: fattigdomsbekämpning
            och ett rättighetsperspektiv. För att framgång på dessa områden
            ska vara möjlig krävs att ett tydligt könsperspektiv inkluderas.
            Vänsterpartiet anser därför att den svenska globala utvecklingspolitiken
            måste utveckla ett tredje mål som omfattar ett könsmaktsperspektiv.
            Detta bör riksdagen som sin mening ge regeringen till känna.
          </p>
          <p xml:id="i-D33xnx9rJ3pvQ6XFjxwHBD">
            Inom FN-systemet arbetar FN:s utvecklingsfond för kvinnor, Unifem,
            för kvinnors mänskliga rättigheter, politiska deltagande och för
            att främja jämlikhet genom att ställa upp med expertis. Man har
            en central roll för arbetet med att uppfylla bl.a. millenniemål
            3 eftersom man är det enda FN-organ som har en operationell roll
            när det kommer till kvinnors rättigheter. Vänsterpartiet anser
            att regeringen bör ha som ambition att under kommande mandatperiod
            väsentligt höja stödet till Unifem. Detta bör riksdagen som sin
            mening ge regeringen till känna.
          </p>
          <head type="h3" xml:id="i-7WYp4DqskVREtWU63ycYAx">
            5.3.1 Stärk kvinnorörelserna i syd
          </head>
          <p xml:id="i-9uyMh3AAzD17PuHyD4hoQc">
            Kvinnor blir kontrollerade på många olika sätt. Världshälsoorganisationen
            (WHO) beräknar t.ex. att tre miljoner flickor omskärs varje år.
            Dessa flickor får i resten av sina liv brottas med mer eller mindre
            allvarliga fysiska och psykiska problem som en direkt påföljd
            av den tortyr de blivit utsatta för. Över 100 miljoner kvinnor
            i världen beräknas vara könsstympade.
          </p>
          <p xml:id="i-Vtr96bhqHPeoeXp3sPc5oZ">
            Vidare lider flickor i fattiga länder oftare av undernäring som
            ger bestående men, eftersom pojkar prioriteras när maten ska fördelas.
          </p>
          <p xml:id="i-TncmX6rMR9hh8a5AmFZEw2">
            Idag finns det även en diskriminering av flickor innan de ens
            är födda. Tidigare handlade det om mord på flickspädbarn, nu handlar
            det om modern ultraljudsteknik. I världen totalt sett beräknas
            runt 100 miljoner flickor och kvinnor saknas p.g.a. ökade möjligheter
            att ta bort flickfoster.
          </p>
          <p xml:id="i-9Xva36By1XoRnzeKRWs7gi">
            En annan viktig fråga är barnäktenskap. Enligt en rapport från
            Unicef är ungefär hälften av alla flickor i världen gifta redan
            när de är 18 år. Anledningen är nästan alltid fattigdom, tradition
            och socialt tryck. Vanligast är barnäktenskap i Sydasien och i
            Afrika söder om Sahara. Men traditionen finns även i Mellanöstern,
            Nordafrika och andra delar av Asien. I Östeuropa och Latinamerika
            är det vanligt att flickor mellan 16 och 18 år ingår äktenskap.
          </p>
          <p xml:id="i-58d1ESc2UDEUKiqL6oEmKk">
            Runt 82 miljoner flickor i utvecklingsländerna, som idag är mellan
            10 och 17 år, kommer att vara gifta innan de fyllt 18 år. Det
            betyder att 28 000 flickor under 18 år gifter sig varje dag. Bortsett
            från det mest grundläggande, att ett barn ska ha rätt att vara
            ett barn, har dessa äktenskap en skadlig inverkan på flickors
            rätt till utbildning och deras möjligheter att förverkliga sig
            själva.
          </p>
          <p xml:id="i-9nCQgDwJtMjQKW2WWRXRh6">
            Barnäktenskap är förbjudna i de flesta länder, men lagarna efterlevs
            alltså inte alltid. Ett stort problem är att regeringar i de länder
            där lagarna inte åtföljs alltför ofta är motvilliga att ta itu
            med problemet. Resultatet blir en legaliserad pedofili, något
            som Sverige aldrig får acceptera eller hålla tyst om (se även
            avsnitt 5.4.1 Barnäktenskap).
          </p>
          <p xml:id="i-CzWXVSWRD8qNsMPmD87bqK">
            Diskriminering p.g.a. kön är oförsvarbart. När små flickor drabbas
            är det än värre. Om inte internationella lagar som skyddar dessa
            flickors rättigheter tvingas fram och genomförs av en internationell
            gemenskap, kommer millenniemålen att förbli ouppnåeliga. Sverige
            måste också våga vara en tydlig röst och vägra acceptera våld
            mot kvinnor och andra former av övergrepp. Det finns inga godtagbara
            ursäkter för detta, var sig det handlar om religion, sedvänjor
            eller andra reaktionära kvinnofientliga värderingar. Sveriges
            utvecklingssamarbete måste alltid styras av kampen för kvinnors
            rättigheter. Sverige anses i de flesta mätningar som görs vara
            ett av de mest jämställda länderna i världen, vi ligger även i
            den absoluta toppen då det gäller låg förekomst av mödra- och
            barnadödlighet. Vänsterpartiet menar att Sverige har en kompetens
            på detta område som vi tydligare bör utnyttja i vårt utvecklingsarbete.
          </p>
          <p xml:id="i-8sBpe4Ye98zD3WchBDXMYU">
            Även i de mest reaktionära länderna finns det en viktig lokal
            kvinnokampsrörelse som organiserar sig för att förbättra kvinnors
            position i samhället. Dessa grupper kämpar ofta under ytterst
            svåra omständigheter. Det gäller såväl rätten till laglig och
            säker abort, minskad mödradödlighet och rätt till utbildning som
            en kamp mot mäns våld mot kvinnor. Vänsterpartiet vill att kvinnorörelsens
            roll ska lyftas fram i arbetet med att stödja folkrörelser i syd
            och i arbetet med att stärka utbytet mellan folkrörelser och frivilligorganisationer
            i syd och nord. Detta bör riksdagen som sin mening ge regeringen
            till känna.
          </p>
          <head type="h3" xml:id="i-2wnBfmJ4CwX7hfZdXB7KP9">
            5.3.2 En handelspolitik för jämställdhet
          </head>
          <p xml:id="i-RsKbJAD8NXgubiGVKsKhTg">
            Män och kvinnor påverkas på olika sätt av handelsregler och när
            dessa förändras, eftersom roller och ansvar i ekonomin generellt
            ser olika ut för män och kvinnor. Det finns flera exempel på att
            handelsliberaliseringar har betydligt mer negativa effekter för
            företag ägda av kvinnor än företag ägda av män, p.g.a. att de
            kvinnliga företagarna ofta har sämre tillgångar till kapital och
            krediter. Därigenom kan även handelspolitiken hota genomförandet
            av mål 3 om ökad jämställdhet mellan män och kvinnor. Trots detta
            beskrivs ofta handelspolitik som om den vore könsneutral.
          </p>
          <p xml:id="i-8BZKSAraLWu5vnwkXQfdD3">
            Sverige bör vara ett föregångsland med målet att påverka förhandlingar
            och nya handelsavtal internationellt så att dessa inkluderar en
            analys av hur avtalen påverkar kvinnor och de millenniemål som
            berör kvinnors situation. Vänsterpartiet har tillsammans med Socialdemokraterna
            och Miljöpartiet lyft fram behovet av att Sverige ska verka för
            att alla förhandlingar om nya handelsavtal ska föregås av en jämställdhetsanalys
            om hur handelsavtalen förhåller sig till konventionen om avskaffande
            av all slags diskriminering av kvinnor. Detta bör riksdagen som
            sin mening ge regeringen till känna.
          </p>
          <head type="h2" xml:id="i-4eMHpiZfQgJuzpnpfeC1CW">
            5.4 Mål 4: Barnadödligheten ska minska med två tredjedelar till
            2015
          </head>
          <p xml:id="i-BVuUZnLFxcRoGsnJJtbL6Z">
            När FN:s millennietoppmöte hölls I New York den 2022 september
            i år diskuterade världens stats- och regeringschefer hur de åtta
            millenniemålen ska nås. Man kom fram till att kvinnors och barns
            hälsa är avgörande för att klara målen.
          </p>
          <p xml:id="i-V9WqNbn4eajtp6KxMggvco">
            Under mötet presenterade Ban Ki-Moon en satsning på 40 miljarder
            dollar för att förbättra barns och mödrars hälsa i fattiga länder
            de kommande åren. Med detta hoppas världen kunna rädda livet på
            miljontals kvinnor och barn och därmed förbättra möjligheterna
            att nå flera av millenniemålen.
          </p>
          <p xml:id="i-TPkSSELy5r87n3FUFqXVAb">
            När det gäller målet om minskad barnadödligheten har vissa framsteg
            gjorts. Sedan 1990 har dödligheten bland barn under 5 år i utvecklingsländerna
            minskat med 28 procent. Globalt sett är detta en minskning från
            12,5 miljoner 1990 till 8,8 miljoner 2008. Det betyder att det
            2008 dog 10 000 färre barn varje dag än det gjorde 1990. Det betyder
            också att vi fortfarande, år 2010, tillåter att 25 000 barn dör
            varje dag. Oftast i onödan, av orsaker som kan behandlas genom
            jämförelsevis enkla insatser såsom förbättrad hälsovård, vätskeersättning,
            insektsbehandlade myggnät och vaccinationer. Tillsammans ansvarade
            de fyra sjukdomarna malaria, lunginflammation, aids och diarré
            för hela 43 procent av alla dödsfall på barn under 5 år 2008.
            Hälften av den totala andelen dödsfall kan relateras direkt till
            undernäring, brist på rent vatten och dåliga sanitära förhållanden.
            Så mycket som en femtedel av alla dödsfall bland barn under fem
            år som rapporteras årligen orsakas av allvarliga diarréer, detta
            trots världsomspännande försök att minska dödligheten av diarréer.
            Ca 5 000 barn under 5 år dör varje dag av diarré. Det är 4 gånger
            fler än de som dör av hiv/aids.
          </p>
          <p xml:id="i-CWLyCF3krWwVBcdAjX7LwU">
            Vänsterpartiet vill därför att regeringen återkommer till riksdagen
            med förslag på hur svenskt utvecklingsarbete tydligare kan kopplas
            till arbetet med att minska barnadödligheten. Detta bör riksdagen
            som sin mening ge regeringen till känna.
          </p>
          <head type="h3" xml:id="i-NZDK4g79vyLWJSiyVpFRkW">
            5.4.1 Barnäktenskap
          </head>
          <p xml:id="i-7MKBVC9Fbke8a96kCEZMHj">
            Enligt Unicef är hälften av världens flickor gifta vid 18 års
            ålder. Detta trots att barnäktenskap är förbjudna i de flesta
            länder. Lagarna efterlevs inte och regeringarna i flera länder
            där lagarna inte åtföljs tycks inte intresserade av att ta itu
            med problemet. Sverige får aldrig acceptera eller hålla tyst om
            dessa grova övergrepp mot världens flickor (se även avsnitt 5.3.1
            Stärk kvinnorörelserna i syd).
          </p>
          <p xml:id="i-G9DUZDoyHwoZuhbnaqigxi">
            En av många tragiska följder av dessa barnäktenskap är att omkring
            14 miljoner flickor mellan 15 och 19 år barn varje år tvingas
            föda barn. Det betyder att 40 000 tonårsflickor föder barn varje
            dag. Varje år dör 70 000 tonårsflickor på grund av komplikationer
            i samband med graviditeten eller förlossningen. Enligt Unicef
            är det fem gånger vanligare att flickor som föder barn när de
            är 15 år eller yngre dör under förlossningen eller i samband med
            graviditeten än kvinnor som föder barn i tjugoårsåldern. Sverige
            måste i alla internationella forum tydligt verka för att internationella
            och nationella lagar om barnäktenskap efterlevs.
          </p>
          <p xml:id="i-QpvLyh23U5GFpTDCJSqPhU">
            Detta bör riksdagen som sin mening ge regeringen till känna.
          </p>
          <p xml:id="i-E7kcJnfajvm7k3Q71Uz4zt">
            Vidare måste Sverige alltid i alla relevanta sammanhang våga
            kritisera de länder som inte efterlever förbudet mot barnäktenskap.
            Detta bör riksdagen som sin mening ge regeringen till känna.
          </p>
          <head type="h2" xml:id="i-WgFfat6y286ur5zHogP7t4">
            5.5 Mål 5: Mödradödligheten ska minska med tre fjärdedelar till
            2015
          </head>
          <p xml:id="i-D9WYntQL21YWRfDwwagU3J">
            Millenniemål 5 syftar till att minska mödradödligheten och är
            det mål som idag har minst utsikter att uppfyllas eftersom kvinnors
            hälsa och rättigheter inte har prioriteras i utvecklingssamarbetet.
            Om målet ska ha en möjlighet att uppnås måste t.ex. de osäkra
            aborterna uppmärksammas och åtgärdas. Kvinnors hälsa och rättigheter
            måste få högre prioritet, både politiskt och ekonomiskt, och mer
            resurser måste läggas på att stärka organisationer som arbetar
            med kvinnors rättigheter.
          </p>
          <p xml:id="i-69CgjHNx7efTkZHxPTNFea">
            Mödrahälsan är ett av de områden där klyftan mellan rika och
            fattiga är mest iögonfallande. Medan medicinsk personal assisterar
            vid nästan alla förlossningar i industriländerna får mindre än
            hälften av kvinnorna i utvecklingsländerna professionell hjälp
            när de ska föda. Allra farligast är det för en kvinna att föda
            barn i Sydasien och i Afrika söder om Sahara. Nästan hälften av
            alla dödsfall i samband med barnafödande beror på blödningar eller
            högt blodtryck. Ytterligare en stor del orsakas av osäkra aborter.
          </p>
          <p xml:id="i-R22jLY3Xuk4w1fivoNEsus">
            Gemensamt för de flesta dödsfall i samband med graviditet eller
            barnafödande är att i princip alla skulle ha kunnat förebyggas
            med rätt utrustning och utbildad personal. Lösningarna för att
            nå minskad mödradödlighet är både förhållandevis enkla och billiga.
            Enligt Världsbanken kan antalet kvinnor som dör i samband graviditet
            och förlossning minska med över 70 procent genom utbyggd mödravård
            och om världens kvinnor fick tillgång till akut förlossningsvård.
            Bara tillgång till preventivmedel kan minska mödradödligheten
            med så mycket som 2535 procent. Trots detta har framstegen helt
            avtagit när det gäller delmålet om ökad användning av preventivmedel.
            Lägst är användningen av preventivmedel bland de fattigaste kvinnorna
            och de utan utbildning.
          </p>
          <p xml:id="i-XPGhdKPsikG3hcZXKCQvvu">
            Trots att nästan all mödradödlighet alltså skulle ha gått att
            förhindra med rätt vård dog 360 000 kvinnor år 2008 under graviditet
            eller förlossning. Av dessa bor 99 procent i utvecklingsländer.
            Ytterligare 10 till 15 miljoner kvinnor lider av svåra eller långvariga
            sjukdomar alternativt funktionshinder orsakade av komplikationer
            under graviditet eller förlossning. Siffrorna förblir alltså oacceptabelt
            höga.
          </p>
          <head type="h3" xml:id="i-9N4UT4k4c6yYqSmzEk7qEi">
            5.5.1 Rätten till abort rätten till den egna kroppen
          </head>
          <p xml:id="i-3uM4hhsUS4mCSDY4XZpg9o">
            Den höga dödligheten bland blivande mödrar har länge funnits
            med på den internationella agendan. Trots detta har alltså inga
            större framsteg gjorts, framför allt inte i de värst drabbade
            regionerna. Varje år dör fortfarande över 70 000 kvinnor runt
            om i världen varje år på grund av osäkra aborter, den övervägande
            majoriteten i fattiga delar av världen. Enligt WHO genomförs nästan
            20 miljoner osäkra aborter årligen, vilket motsvarar 48 procent
            av samtliga aborter. Hela 15 procent av samtliga fall av mödradödlighet
            i världen beror på osäkert utförda aborter.
          </p>
          <p xml:id="i-HBMaDhBV5izw1zGRdDdaec">
            Trots detta lever, enligt Socialstyrelsens årliga rapport från
            2010 (Aborter 2009), uppskattningsvis 37 procent av världens kvinnor
            fortfarande i länder där abort är helt förbjuden eller får utföras
            bara på sträng medicinsk indikation eller efter våldtäkt. Runt
            23 procent av världens kvinnor lever i länder där abort får utföras
            även på socialmedicinsk eller social indikation och bara ungefär
            40 procent av kvinnorna i världen lever i länder med fri abort.
            Olikheter i lagstiftning, sjukvårdsrutiner och rutiner för rapportering
            och registrering av aborter gör det svårt att göra direkta jämförelser
            mellan länder vad gäller abortstatistik, men detta är vad Sveriges
            officiella statistik rapporterar.
          </p>
          <p xml:id="i-RbwFBK4EdiPEbtf4fB931M">
            Säkert eller ej, lagligt eller ej, kvinnor kommer alltid att
            välja att genomföra aborter, oavsett de sociala eller ekonomiska
            risker en abort kan medföra och oavsett om risken för det egna
            livet är hög.
          </p>
          <p xml:id="i-CAAfVmLeJZ6tJDdWS1FL7">
            Rätten till abort, till sin egen kropp, till sin egen sexualitet
            är grundläggande mänskliga rättigheter och en av de absolut viktigaste
            rättvisefrågorna men också en förutsättning för att mål 5 om minskad
            mödradödlighet ska nås. Trots detta lever nästan en fjärdedel
            av jordens kvinnor i länder där abort är förbjudet, eller tillåtet
            bara för att rädda deras liv. Rika kvinnor över hela jorden har
            dock alltid möjlighet att göra säkra aborter. Än en gång är det
            de fattigaste och mest marginaliserade kvinnorna som offras. Att
            säkerställa även dessa kvinnors rätt att fritt bestämma tidpunkten
            för och avståndet mellan sina graviditeter kräver en målinriktad
            politik och adekvat finansiering för olika insatser. Sverige är
            ett föregångsland vad gäller individens rätt att bestämma över
            sin egen kropp och bör också prioritera kampen för fri abort i
            resten av världen. Få andra länder har de komparativa fördelar
            Sverige har för att driva abortfrågan, i form av kunskap och erfarenheter
            samt en positiv hemmaopinion. Sverige bör använda dessa fördelar
            och profilera utrikes- och biståndspolitiken kring kvinnans rätt
            att välja att göra en abort. Sexuell och reproduktiv hälsa och
            rättigheter måste förbli en av topprioriteterna i svenskt utvecklingssamarbete.
            Vänsterpartiet har under många år drivit att 10 procent av biståndsbudgeten
            ska öronmärkas för sexuell och reproduktiv hälsa och rättigheter.
            Vänsterpartiet har tillsammans med Socialdemokraterna och Miljöpartiet
            slagit fast att Sverige bör öka andelen bi- och multilateralt
            bistånd till SRHR-relaterad verksamhet med en inriktning mot 10
            procent. Detta bör riksdagen som sin mening ge regeringen till
            känna.
          </p>
          <p xml:id="i-SiUcWTNbjtHu5A98q8QDVN">
            I oktober 2010 valde Europarådet att på ett skrämmande sätt försvaga
            kvinnors rätt till sin egen kropp ytterligare. Europarådet beslutade
            då om en resolution som innebär att anställda inom vården ska
            kunna välja att inte utföra aborter. Även hela sjukhus ska kunna
            neka att utföra abortverksamhet.
          </p>
          <p xml:id="i-HuC1qNEdSjaNfQmgJoVPYb">
            Vänsterpartiet är milt sagt starkt kritiskt till att den svenska
            regeringen gör så lite för att motarbeta de konservativa vindar
            som nu blåser genom Europa. Vi värnar dagens svenska abortlagstiftning
            och ser med fasa hur aborträtten i många europeiska länder är
            starkt begränsad. Europarådets resolution är ett stort bakslag
            för europeiska kvinnor. Sverige måste nu aktivt arbeta för att
            upphäva resolutionen. Detta bör riksdagen som sin mening ge regeringen
            till känna.
          </p>
          <p xml:id="i-LRGkEZCJRAZbyxdbyT5tXS">
            Vidare anser vi att Sverige bör stödja arbetet för att få till
            stånd lagstiftning och efterlevnad av lagstiftning för säkra och
            lagliga aborter i fler länder. Detta bör riksdagen som sin mening
            ge regeringen till känna.
          </p>
          <p xml:id="i-Y2VTbbegNem6rMZzNt4dgL">
            Vänsterpartiet välkomnar regeringens satsning på FN:s nya jämställdhetsorganisation,
            UN Entity for Gender Equality and the Empowerment of Women, med
            syfte att bland annat bidra till att minska mödradödligheten.
            Även FN:s befolkningsfond UNFPA spelar en central roll i arbetet
            med sexuell och reproduktiv hälsa och rättigheter och för att
            mål 5 ska uppfyllas. Regeringen har meddelat att det svenska stödet
            till UNFPA ökar jämfört med 2010. Detta är bra, anser Vänsterpartiet,
            men vi menar att regeringen bör ha som ambition att under kommande
            mandatperiod höja stödet till UNFPA. Detta bör riksdagen som sin
            mening ge regeringen till känna.
          </p>
          <head type="h2" xml:id="i-5Vmb9DRvV7jDPBvrpZwrYp">
            5.6 Mål 6: Spridningen av hiv/aids, tbc, malaria och andra sjukdomar
            ska hejdas till 2015
          </head>
          <p xml:id="i-8EUooXeer17cAeFoiHWM2g">
            Efter hiv är tuberkulos fortfarande den näst vanligaste dödsorsaken
            i världen. Några större framsteg för att minska spridningen har
            dessvärre inte gjorts de senaste åren. Då det gäller spridningen
            av hiv verkar den dock ha stabiliserats i de flesta regioner och
            fler smittade personer överlever längre. Bara mellan 2003 och
            2008 ökade antalet personer som fick bromsmediciner tiofalt från
            400 000 till 4 miljoner. Den övervägande majoriteten av de människor
            som levde med hiv 2008 fanns i Afrika söder om Sahara.
          </p>
          <head type="h3" xml:id="i-9v9dE8Cj5C393WyxPUdkPt">
            5.6.1 Avtal kring läkemedel etc
          </head>
          <p xml:id="i-SwKhkL78ux6MaDfAxKUwqo">
            Idag finns det över 40 miljoner hivsmittade människor i världen.
            Av de 4 miljoner i utvecklingsländerna som numera får bromsmediciner
            skulle majoriteten ha varit dödsdömda utan behandling. Nu kan
            de leva vidare, försörja sin familj och få se sina barn växa upp.
            Detta har gjorts möjligt därför att kvalitativt bra och helt lagliga
            så kallade generiska kopior av effektiva läkemedel har produceras
            till en bråkdel av vad medicinerna ursprungligen kostade. På mindre
            än 10 år har nämligen läkemedelskostnaden för att behandla en
            person i ett helt år sjunkit från 10 000 till mindre än 100 dollar.
          </p>
          <p xml:id="i-nHgTyx8mhDhThZbWAAwT7">
            De allra flesta av dessa mediciner produceras i Indien där det
            finns såväl kompetenta läkemedelsföretag som en lagstiftning som
            fram till år 2005 möjliggjorde detta. Efter Indiens medlemskap
            i WTO har dock läkemedelstillverkningen försvårats. Men fortfarande
            är så mycket som 80 procent av all hivmedicin som används i det
            internationella biståndet generiska kopior producerade i Indien.
          </p>
          <p xml:id="i-XVuBayBBzoL658YCxQxa5j">
            Utöver Indiens medlemskap i WTO så hotas de fattigas möjlighet
            att få tillgång till billig medicin även av andra avtal som rör
            upphovsrätt och varumärken. I Acta-avtalet (Anti-Counterfeiting
            Trade Agreement), som är under förhandling, och där EU är pådrivande,
            hotas import och produktion av helt lagliga generika genom att
            dessa kan stoppas i transit från Indien till exempelvis ett land
            i Afrika via EU med hänvisning till misstanke om patentintrång.
          </p>
          <p xml:id="i-FLEybuQeAWQsbptKxTr6SK">
            Förhandlingar om ett bilateralt frihandelsavtal mellan EU och
            Indien pågår i skrivande stund och EU driver i dessa på för att
            ett avtal ska innehålla åtaganden som går längre än internationellt
            överenskomna regler. Några saker som diskuteras är förlängd patenttid
            (utöver 20 år) och krav på generikaproducenter att göra om utprövning
            av redan konstaterat effektiva läkemedel. Detta är inte bara oetiskt
            utan fördröjer och fördyrar dessutom tillgängligheten.
          </p>
          <p xml:id="i-MSiqT42cAHmSMzyAasmqLH">
            Båda ovannämnda avtal hotar att helt strypa fattiga länders tillgång
            till läkemedel för en rimlig kostnad.
          </p>
          <p xml:id="i-HopppdcFtn8pvCrznfbg4L">
            Vänsterpartiet anser därför att den svenska regeringen måste
            agera för att EU ska dra tillbaka alla sådana krav på Indien som
            ytterligare försvårar produktion, marknadsföring och tillgång
            till kvalitetssäkrade generikaläkemedel. Detta bör riksdagen som
            sin mening ge regeringen till känna.
          </p>
          <p xml:id="i-XTf5e5DMmTvz8Gy1X2bBwt">
            Vidare anser Vänsterpartiet att en revidering av TRIPS-avtalet
            (Agreement on Trade-Related Aspects of Intellectual Property Rights)
            är nödvändig. En svensk regering bör verka för att problemet kring
            begränsningen med den s.k. tvångslicensieringen får en lösning
            som innebär att även de fattigaste utvecklingsländerna kan säkerställa
            en god tillgång till läkemedel, fattiga länder måste få rätt att
            både producera, köpa och sälja mediciner som räddar liv. Tillsammans
            med Socialdemokraterna och Miljöpartiet har Vänsterpartiet krävt
            att Sverige måste verka för en översyn av TRIPS-avtalet så att
            det inte missgynnar de fattiga länderna bland annat vad gäller
            tillgång till läkemedel. Detta bör riksdagen som sin mening ge
            regeringen till känna.
          </p>
          <p xml:id="i-TMbhsqBrLCmBqW1EqK4nku">
            Sverige bör också öka sina insatser för att föra över kunskap
            och teknologi för uppbyggnaden av en starkare inhemsk produktion
            av mediciner, vacciner och diagnostiska verktyg i utvecklingsländer.
            Detta bör riksdagen som sin mening ge regeringen till känna.
          </p>
          <p xml:id="i-R1GH4ykSmpy9GLLLNFTjrD">
            En sådan kunskapsöverföring bör kompletteras med att vi utreder
            förutsättningarna att erbjuda licenser åt svensk läkemedelsindustri
            för att tillverka generiska läkemedel avsedda för export till
            länder som saknar egen tillverkningskapacitet. Detta bör riksdagen
            som sin mening ge regeringen till känna.
          </p>
          <p xml:id="i-Du5wTUWFFttQvX71PNXnuv">
            Slutligen bör Sverige i alla sammanhang verka för att nuvarande
            internationella regelverk och kommande revideringar av immateriella
            rättigheter av läkemedel säkerställer möjligheten för människor
            i fattiga länder att få tillgång till billiga livsnödvändiga läkemedel.
            Detta bör riksdagen som sin mening ge regeringen till känna.
          </p>
          <head type="h3" xml:id="i-GtdHCR6gpN4bQVPHizco2z">
            5.6.2 Flickors utsatta roll
          </head>
          <p xml:id="i-6qHHzQowHqXNdpMkvDquou">
            När det gäller kunskapen om hiv bland unga så är den fortfarande
            oacceptabelt låg i de flesta länder. Mindre än en tredjedel av
            unga män och mindre än en femtedel av unga kvinnor i utvecklingsländer
            har grundläggande kunskaper om hiv. De lägsta nivåerna (8 procent)
            står att finna bland unga kvinnor i norra Afrika. Gapet mellan
            kunskap om hiv och förebyggande åtgärder är gigantiskt.
          </p>
          <p xml:id="i-3PiWKCTXCDjn5jfov58tiR">
            Kulturella sedvänjor men även traditioner såsom barnäktenskap
            sätter flickor i riskzonen för hivsmitta. Undersökningar har visat
            att fickor som hade sin sexuella debut före 15 års ålder löper
            större risk att vara hivpositiv. Tyst social acceptans av våld
            mot kvinnor och flickor är ett annat problem. I en undersökning
            gjord i fyra afrikanska länder rapporterade nästan en av fyra
            unga kvinnor att deras första erfarenhet av samlag tvingades fram.
            Även detta ökar bevisligen risken att få hiv. Faktum är att allt
            fler belägg länkar könsrelaterat våld med spridningen av hiv.
            Det pekar inte minst på den stora vikten av social förändring,
            så att våld mot kvinnor och flickor i alla former behandlas med
            nolltolerans. Det faktum att flickor har mindre kontroll över
            sitt sexualliv har bl.a. resulterat i att två tredjedelar av alla
            som drabbas av hiv i Afrika söder om Sahara är flickor. Sammantaget
            kan man konstatera att om millenniemål 6, om att stoppa spridningen
            av hiv/aids, ska kunna nås så måste arbetet inkludera ett tydligt
            jämställdhetsperspektiv. Även i detta fall har Unifem bedrivit
            ett viktigt arbete (se även avsnitt 5.3).
          </p>
          <p xml:id="i-TNFw383pmgpuoPyVWZf68X">
            En annan utsatt grupp är män som har sex med män. I alltför stora
            delar av världen har denna grupp ignorerats och inte inkluderats
            i samhällets insatser mot hiv/aids. Ett framgångsrikt arbete för
            att förhindra spridning av hiv/aids måste inkludera strategier
            hur man möter och arbetar med män som har sex med män.
          </p>
          <p xml:id="i-5eRVyePdc2UNE7hKcUWMpa">
            Avgörande i arbetet med hiv/aids är även att bekämpa den stigmatisering
            och diskriminering som många hivspositiva möter. Denna stigmatisering
            kan handla om samhällets attityder, men också om lagstiftning.
            Tyvärr ser vi att Sverige i detta sammanhang är ett av de länder
            som diskriminerar hivpositiva genom den nuvarande smittskyddslagstiftningens
            informationsplikt.
          </p>
          <head type="h2" xml:id="i-3zTRY1r5P5MrTnbmf8d5iN">
            5.7 Mål 7: En miljömässigt hållbar utveckling ska säkerställas
            till 2015
          </head>
          <head type="h3" xml:id="i-WvznVCzwSYbTb7u68RHgGe">
            5.7.1 Klimatförändringarna
          </head>
          <p xml:id="i-BZKbgUXyBYVTM2Pu2hNZ8T">
            Klimatförändringarna är ett stort och växande hot inte minst
            mot utvecklingsländer och ett enormt hinder för fattigdomsbekämpning.
            Klimatförändringarna hotar alla målens genomförande. Det sjunde
            målet omfattar därför miljö- och klimatfrågor. Till år 2015 ska
            principerna om hållbar utveckling ha integrerats i länders politik
            och trenden med minskande naturresurser vänts.
          </p>
          <p xml:id="i-3Jn8fJ8NQWpJqQskNc2Xit">
            Enligt FN:s klimatpanel är det redan fattiga länder i syd som
            kommer att drabbas värst när effekterna av klimatpåverkan blir
            allt tydligare. I Afrika riskerar t.ex. produktionen av livsmedel
            att halveras fram till 2020. När den odlingsbara marken och sötvattensresurserna
            minskar kommer detta att skapa flyktingströmmar och ökad konkurrens,
            vilket i sin tur ökar riskerna för konflikter. Om inte nord tar
            sitt ansvar kommer konsekvenserna för syd att bli enorma.
          </p>
          <p xml:id="i-VMgB4UokEDDBxQuSMZTezD">
            Som ett rikt land har vi både ett ansvar att stödja utvecklingsländerna
            i att utveckla förnybar energi och att bidra med resurser för
            anpassning till de konsekvenser av klimatförändringarna som vi
            vet kommer att ske. Biståndet till fattiga länder måste därför
            klimatsäkras. De rödgröna partierna har lämnat tydliga besked
            på detta område, för oss är det otänkbart att finansiering av
            klimatåtgärder i fattiga länder går ut över fattigdomsbekämpning.
          </p>
          <p xml:id="i-FKHrWCdFvvsYJgpSUYhPwK">
            Biståndet behövs mer än någonsin för att bekämpa fattigdom och
            skapa positiv utveckling i en värld som drabbas allt hårdare av
            ett förändrat klimat. Detta är ett avgörande ställningstagande
            för att skapa förtroende från de fattiga länderna i klimatförhandlingarna.
            Sverige behöver därför verka internationellt för att få till stånd
            nya medel och finansieringsformer för internationella klimatåtgärder.
            Resurser kan exempelvis komma från en global handel med utsläppsrätter
            och/eller internationella avgifter på utsläpp från flyg och sjöfart.
            Vi vill att Sverige verkar för att sådana lösningar kommer till
            stånd. För att stärka finansieringen av klimatåtgärder har de
            tre rödgröna partierna som reformambition att 2012 avsätta 250
            miljoner kronor för detta ändamål.
          </p>
          <head type="h3" xml:id="i-Fzf4bDczoyQS9oUHa5Xw1g">
            5.7.2 Vatten och sanitet
          </head>
          <p xml:id="i-GsU5MgK7eUsNqjZzFJEL8A">
            Ett av delmålen under millenniemål 7 är att halvera antalet människor
            som saknar tillgång till vatten och sanitet.
          </p>
          <p xml:id="i-Dy3PvdFMQLytGJRPRHNeUy">
            När det gäller delmålet att halvera andelen människor som saknar
            tillgång till rent dricksvatten så kommer troligen målet att nås
            eller till och med överträffas. År 2015 kommer uppskattningsvis
            86 procent av befolkningen i utvecklingsländerna att ha tillgång
            till dricksvatten. Fyra regioner Nordafrika, Latinamerika och
            Karibien, Ostasien och Sydostasien har redan nått målet. Precis
            som för de övriga målen är det även denna gång framför allt Afrika
            söder om Sahara som halkar efter.
          </p>
          <p xml:id="i-KibavRzZjAqjE7YjSyHfHz">
            Delmålet att halvera antalet personer utan tillgång till grundläggande
            sanitet, dvs. någon form av toalett och möjligheter att tvätta
            händerna, kommer med nuvarande takt inte att uppnås. Om man hade
            lyckats ta itu med denna ojämlikhet skulle det att ha haft stor
            inverkan på flera av millenniemålen.
          </p>
          <p xml:id="i-91TjjiFjY36UJsnasZwHXk">
            År 2008 var det uppskattningsvis 2,6 miljarder människor som
            saknade sådan grundläggande sanitet, eller 48 procent av befolkningen
            i utvecklingsländerna. Om trenden håller i sig kommer siffran
            öka till 2,7 miljarder till år 2015. Utöver södra Afrika är det
            Sydasien som har störst problem. I dessa båda regioner saknar
            mellan 65 och 70 procent av befolkningen dessa basala nödvändigheter.
            Skillnaderna mellan stad och landsbygd är dock fortfarande stora.
          </p>
          <head type="h3" xml:id="i-Eszcm6tXo6WH7EbGNYgZvL">
            5.7.3 Växande städer växande slum
          </head>
          <p xml:id="i-LD6MY6nikZLwoN7J4MAa2U">
            Ett annat delmål under millenniemål 7 är att till år 2020 förbättra
            förhållandena för minst 100 miljoner människor som bor i städernas
            slum. Framstegen som har gjorts är inte tillräckliga för att uppväga
            tillväxten av nya slumbostäder. I absoluta tal ökar antalet människor
            som bor i slum i utvecklingsländerna och kommer att fortsätta
            öka under den närmaste framtiden.
          </p>
          <p xml:id="i-LQ3rC5bTNpYqNKRcSbW6em">
            I många länder har befolkningstillväxten på landsbygden helt
            avstannat medan städerna växer med en svindlande hastighet. Majoriteten
            av tillväxten sker i utvecklingsländerna. Uppskattningsvis kommer
            hela 95 procent av befolkningsökningen i utvecklingsländer de
            närmaste 30 åren att ske just i urbana områden.
          </p>
          <p xml:id="i-Q3UtoYj1fFAwo3A743s8PL">
            Antalet människor som bor i slum har redan idag passerat 1 miljard
            och beräknas år 2020 uppgå till 1,4 miljarder. Hälften av alla
            människor i städer och de s.k. megastäderna (med fler än 10 miljoner
            invånare) blir allt fler. Om några år förväntas det finnas 20
            megastäder, de flesta i utvecklingsländerna.
          </p>
          <p xml:id="i-2dPANZykYfoNGDDwh1Ydus">
            Denna stora och exceptionellt snabba omfördelning av befolkningen
            från landsbygd till städer sker framför allt i Afrika, Asien och
            Latinamerika och innebär självklart en stor omställning för de
            respektive länderna, vilket ger effekter på bl.a. miljön, ekonomin
            och den sociala välfärden.
          </p>
          <p xml:id="i-z6oS6cJVRdgFh3uvjCmKm">
            Men växande städer behöver inte nödvändigtvis vara negativt.
            Det finns nämligen ett tydligt samband mellan hög urbaniseringsgrad
            och god ekonomi. Om urbaniseringens potential tillvaratas kan
            den innebära förbättrade möjligheter både för städer och för landsbygd.
            Myten som säger att städerna parasiterar på landsbygden är helt
            enkelt bara just en myt. I själva verket finns det ett samband
            mellan hög urbaniseringsgrad och hög ekonomisk tillväxt. Problemen
            uppstår när städerna växer så snabbt att infrastrukturen inte
            hinner med att tillgodose de nyinflyttade med nödvändigheter som
            vatten, sanitet, transporter etc.
          </p>
          <p xml:id="i-TVUoN8ozJNugK7jhEBpemg">
            I biståndssammanhang är det viktigaste att vara medveten om att
            fattigdomen i städerna ser annorlunda ut än den på landsbygden.
            En avgörande skillnad är att en fattig stadsbo är helt beroende
            av pengar för sin överlevnad. Andra utmärkande drag för urban
            fattigdom är dyra och långa resor samt större otrygghet. Med så
            uppenbara skillnader kan man omöjligen tillämpa samma strategier
            för biståndsinsatserna i staden som på landsbygden.
          </p>
          <p xml:id="i-JKgHj9rXT77VDGNDAkNzbR">
            I en del länder har betydande offentliga satsningar på slumområden
            lett till förbättrade levnadsvillkor och förhindrat att nya slumområden
            växt fram. I flera andra länder är ansvaret för förhållandena
            i städerna splittrat på lokala, regionala och centrala myndigheter,
            med helt olika lösningar för fattigdomsminskning, utbildning,
            hälsovård etc.
          </p>
          <p xml:id="i-XKGqpxgGcnm1Q1njJ3XzDY">
            Fortfarande är det få stora biståndsgivare som uppmärksammar
            denna problematik och Sverige är, genom Sida, i sammanhanget en
            föregångare inom området. Avgörande för att en hållbar utveckling,
            med en i första hand minskning av antalet sluminvånare i världen
            med 100 miljoner, ska kunna komma att nås är införandet av integrerade
            strategier för minskad fattigdom. Förbättring och förebyggande
            av slumområden måste införlivas i nationella utvecklingsplaner
            och i biståndsstrategier. Sverige bör i alla landstrategier inkludera
            strategier för fattigdomsbekämpning för såväl landbygd som urbana
            områden. Detta bör riksdagen som sin mening ge regeringen till
            känna.
          </p>
          <head type="h2" xml:id="i-2ibJBPpmSspAPUBAhkxrt6">
            5.8 Mål 8: Globalt samarbete genom ökat bistånd, rättvisa handelsregler
            och lättade skuldbördor i utvecklingsländerna
          </head>
          <head type="h3" xml:id="i-SkToyQfvFaXEcza4ijnbND">
            5.8.1 Uppfyll löftena öka biståndet
          </head>
          <p xml:id="i-2eNbQEkemTddoLC7gpWfz5">
            En viktig orsak till att svälten i världen fortsätter att öka
            är att det åttonde millenniemålet, som gäller den rika världens
            åtaganden, tycks vara utom räckhåll. Främst handlar det om att
            världens givarländer inte har ökat biståndet till utlovade nivåer.
            Den rika världen måste alltså se till att man når upp till de
            nivåer som man redan förbundit sig till.
          </p>
          <p xml:id="i-PVcorNUwEaJGhBquUxrSgu">
            Det var inför FN:s världstoppmöte 2005 som 15 EU-medlemmar lovade
            att öka sitt statliga bistånd till 0,7 procent av BNI före 2010,
            allt i enligt med millenniemål 8. Under G 8-gruppens toppmöte
            2005 lovade dess medlemmar även en fördubbling av sitt bistånd
            till Afrika före 2015. Löftena är i dagsläget långt ifrån uppfyllda.
            I själva verket råder ett underskott på 29 miljarder USD, jämfört
            med gjorda utfästelser. Förutom Sverige når idag fortfarande bara
            fyra länder upp till FN:s mål för statligt bistånd, 0,7 procent
            av BNI.
          </p>
          <p xml:id="i-4WoPeXpGuwN53VDuP3Xnfh">
            De EU-länder som är medlemmar i OECD:s biståndskommitté Dac kom
            år 2005 överens om att kollektivt uppnå en biståndsnivå motsvarande
            0,56 procent av EU:s sammanlagda BNI, med en miniminivå om 0,51
            procent för det enskilda landet. Men inte heller dessa mål har
            hållits. Frankrike bidrar med 0,45 procent av BNI, Tyskland med
            0,4 och Grekland och Italien med 0,2 procent av sina BNI. För
            att nämna några av de andra länderna.
          </p>
          <p xml:id="i-7BwJDKFw9NmaFKjH6okik3">
            Mellan 2000 och 2005 ökade världens officiella utvecklingsbistånd
            (Official development assistance, ODA) från 0,22 procent av BNI
            till 0,3 procent, vilket främst berodde på stora skuldavskrivningar
            till framför allt Irak och Nigeria samt humanitärt bistånd efter
            tsunamin. För nästan 60 procent av världens fattigaste länder
            antingen minskade biståndet eller låg det på ungefär samma nivå
            mellan 2001 och 2005 (UNDP). Under 2009 uppgick nettoutbetalningar
            av utvecklingsbiståndet till 119,6 miljarder USD, eller 0,31 procent
            av de utvecklade ländernas BNI. Summan kan exempelvis jämföras
            med de 144 miljarder USD som enligt Wall Street Journal kommer
            att betalas ut i bonusar på Wall Street i år.
          </p>
          <p xml:id="i-STDcwLCJgH3VKMvNbrtLeL">
            Enligt OECD är det högst tveksamt om de länder som tog på sig
            att fördubbla biståndet till Afrika samt höja biståndet till 0,7
            procent av BNI kommer att infria sina löften till utsatt tid.
            Om detta ska ske måste stora ökningar göras i reda pengar. Det
            räcker inte att några enstaka länder ökar sina insatser.
          </p>
          <p xml:id="i-VCPuNbmFE8LfyUypdMxKFe">
            Vänsterpartiet anser att det är Sveriges skyldighet att trycka
            på de rika länder som inte lever upp till de gemensamt satta målsättningarna.
            Inte minst gäller detta för länderna inom EU. Sverige bör inom
            EU och andra internationella forum aktivt verka för att de mål
            som satts upp för det internationella biståndet inom ramen för
            millenniemålens uppfyllande blir verklighet. Detta bör riksdagen
            som sin mening ge regeringen till känna.
          </p>
          <head type="h3" xml:id="i-MpXatfVX2AQyqugzAsk6Bk">
            5.8.2 Bistånd och avskrivningar
          </head>
          <p xml:id="i-SAoPEmxc9J8pfDYWwHYz7d">
            En annan viktig orsak till att mål 8 tycks utom räckhåll är att
            den rika världen, inklusive Sveriges regering, fortsätter att
            årligen göra oskäliga avskrivningar på det faktiska biståndet.
            Det innebär att pengar som borde ha kommit världens fattiga till
            godo inte gör det. För Sveriges del handlade det i år om avskrivningar
            på så mycket som 4,7 miljarder kronor. På pappret uppfyller Sverige
            i dag enprocentsmålet men i själva verket går alltså en stor del
            av pengarna till skuldavskrivningar, internt flyktingmottagande
            och annat istället för till fattigdomsbekämpning.
          </p>
          <p xml:id="i-EAGYHv5HMhEydaJSquB7rD">
            Ett huvudsakligt problem är att Dac, samordnare av de internationella
            biståndsgivarnas rapportering, tillåter denna typ av avskrivningar,
            något som den svenska regeringens företrädare gärna och ofta låter
            påminna om. Vänsterpartiet anser dock att Sverige ska ta kampen
            mot fattigdom på allvar och se till att biståndspengar går till
            rätt ändamål. Om man trixar med redovisningarna är det i slutändan
            ändå bara de fattiga som drabbas.
          </p>
          <p xml:id="i-H388fHmsWpy44PGk2eY4t4">
            Vänsterpartiet anser att dåliga bestämmelser bör ändras på. Vi
            har därför vid flera tillfällen motionerat om att Sverige ska
            arbeta för att stärka skrivningar i Dacs regelverk som tillåter
            att biståndspengar kan användas för skuldavskrivningar och flyktingmottagande.
          </p>
          <p xml:id="i-CuDTCEdYyW1Y7E7Jjkq5sX">
            Tillsammans med Socialdemokraterna och Miljöpartiet har vi sagt
            att Sverige måste verka för att Dacs regelverk blir så klart och
            tydligt att ett överutnyttjande omöjliggörs. Detta bör riksdagen
            som sin mening ge regeringen till känna.
          </p>
          <head type="h3" xml:id="i-DbwNTrwtC7EWCqAG44r7z1">
            5.8.3 Rättvis handel
          </head>
          <p xml:id="i-JZDUXCN9AuVx3vKoBSDDik">
            Se även avsnitt 5.3.2 En handelspolitik för jämställdhet.
          </p>
          <p xml:id="i-9JyrbXHxNgzt83RxPgbtSX">
            För fattigdomsbekämpning är en rättvis handel viktigare än bistånd.
            Idag existerar dock varken fri eller rättvis handel. När de rika
            länderna har utformat regler för internationell handel har de
            sett till att skydda och prioritera sina egna och storföretagens
            ekonomiska intressen. Om internationell handel ska kunna ske på
            rättvisa villkor måste man erkänna att olika parter är olika starka
            och man måste ge de svagare parterna fördelar. Utvecklingsländer
            måste helt enkelt få större utrymme att själva utforma sin handelspolitik
            och själva avgöra när och i vilken grad deras marknader ska öppnas
            upp mot transnationella bolag.
          </p>
          <p xml:id="i-Qnkj3sDRhzy4zrdvQucTsW">
            Vänsterpartiet anser att Sverige måste driva på reformeringsarbetet
            inom EU och Världshandelsorganisationen (WTO) så att fattiga länder
            får större möjligheter att utforma en handelspolitik som stödjer
            landets egen utvecklingsstrategi. Handelspolitiken får inte motverka
            uppfyllandet av millenniemålen, varför det är av avgörande betydelse
            att handelsavtal beaktar hur väl de når FN:s mål om halverad fattigdom
            till år 2015.
          </p>
          <p xml:id="i-9BUANFCsDJqUfpfVLk5A6Q">
            Vänsterpartiet har tillsammans med Socialdemokraterna och Miljöpartiet
            sagt att Sveriges handelspolitik behöver samverka med alla andra
            politikområden och att handel behöver bidra till att minska klyftorna
            i världen och främja jämställdhet och en hållbar utveckling i
            linje med Sveriges politik för global utveckling. Detta bör riksdagen
            som sin mening ge regeringen till känna.
          </p>
          <p xml:id="i-XtYPnvsmTmcTeZGzD5hydu">
            Så länge WTO styrs av de rika länderna kommer reglerna att fortsätta
            gynna västs ekonomiska intressen och motverka de förändringar
            som krävs för att millenniemålen ska uppfyllas. Om de rika länderna
            på allvar vill stötta de fattiga måste en långt större välvilja
            visas än vad som gjorts hittills. Vänsterpartiet anser att Sverige
            ska verka för att WTO:s handelsavtal ersätts av handelsavtal som
            tar sin utgångspunkt i fattigdomsbekämpning, utveckling och jämställdhet.
          </p>
          <p xml:id="i-YF8czreDd3NUG2VMmDmkge">
            Vidare vill Vänsterpartiet, Socialdemokraterna och Miljöpartiet
            att Sverige ska verka för att EU genomför sitt löfte vad gäller
            att ge utvecklingsländerna tull- och kvotafritt tillträde till
            EU:s inre marknad och att EU:s jordbrukssubventioner fasas ut.
            Detta bör riksdagen som sin mening ge regeringen till känna.
          </p>
          <head type="h3" xml:id="i-Pztp2P5zdXSn3BNjy1VeoA">
            5.8.4 Skuldavskrivningar
          </head>
          <p xml:id="i-WaixmakRRbZKngQ3wEM9oV">
            Ytterligare en viktig orsak till att det ser förhållandevis mörkt
            ut för fattigdomsbekämpningen är många fattiga länders höga skuldsättning.
            Flera länder tvingas spendera mer resurser på räntor och amorteringar
            än på utbildning, sjukvård och infrastruktur, vilket kraftigt
            begränsar möjligheten för dessa länder att själva göra satsningar
            för att nå millenniemålen.
          </p>
          <p xml:id="i-FHzCL3a8VyFxBtYBWvwfbY">
            Vänsterpartiet menar att en förutsättning för att vända denna
            utveckling är att genomföra omfattande skuldavskrivningar. Vi
            förespråkar bland annat att skulderna för världens 50 fattigaste
            länder skrivs av. Skuldavskrivningar handlar inte om att vara
            snäll mot fattiga länder. På grund av höga räntor har utvecklingsländerna
            i många fall betalat tillbaka sina lån flera gånger om och i många
            fall är skulderna dessutom att betrakta som illegitima. Vi menar
            därför att skuldavskrivning snarast handlar om att bryta överföringen
            av pengar från syd till nord.
          </p>
          <p xml:id="i-Qg83HztuDt764ysnCNzSD1">
            Vänsterpartiet har tillsammans med Socialdemokraterna och Miljöpartiet
            sagt att Sverige behöver verka för ytterligare skuldavskrivningar
            för de fattigaste länderna. Detta bör riksdagen som sin mening
            ge regeringen till känna.
          </p>
        </div>
        <div type="motSignatures">
          <list>
            <item xml:id="i-HBsPgvnmtGNUdZXExe7ZYb" who="i-K3yJ7rruozYUK99nj91ffc">
              Hans Linde (V)
            </item>
            <item xml:id="i-2HWawsTJpBytNHbuRuok4J" who="i-Beux79YM43dDCxrVuBqfWw">
              Torbjörn Björlund (V)
            </item>
            <item xml:id="i-Xcf4CgvF4vCGFuTVZhz8Lq" who="i-HNw1w34Sd2tGfFnWtdrzZb">
              Jens Holm (V)
            </item>
            <item xml:id="i-P2TjeXoWGE7HHA32YEpmtz" who="i-5CH7vHLGXLfDB5Tn7xx95V">
              Siv Holma (V)
            </item>
            <item xml:id="i-QVznPnTH8uQxV9DZbHT8Z2" who="i-FAhoYDeAxVXRZmnF5LnHgv">
              Kent Persson (V)
            </item>
            <item xml:id="i-LztnF1nzbNxjNxxvAFM9ec" who="i-PPZKpwNr5kqkWArvESGC5X">
              Jonas Sjöstedt (V)
            </item>
          </list>
        </div>
      </div>
    </body>
  </text>
</TEI>
