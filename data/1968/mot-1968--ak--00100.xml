<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1968/mot_1968__ak__100/mot_1968__ak__100-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            14 Motioner i Andra kammaren, nr 100 år 1968
          </p>
          <p>
            Nr 100
          </p>
          <p>
            Av herr Westberg m. fl. om avveckling av dyrortsgrupperingen
            av de statsanställdas löner.
          </p>
          <p>
            (Lika lydande med motion nr 68 i Första kammaren)
          </p>
          <p>
            I det statliga lönesystemet ingår en lönedifferentiering efter
            ortsgrade- ring. På grundval av prisgeografiska undersökningar
            har landet delats upp i olika ortsgrupper (tidigare benämnda dyrortsgrupper).
            Avsikten är att ortsgrupperingen skall ge kompensation för differenser
            i levnadskostna- derna mellan olika orter och åstadkomma en geografisk
            standardutjämning för statstjänstemännens del. Ortsgrupperingen
            ligger också till grund för avtalsuppgörelserna för kommunaltjänstemännen
            m. fl. kategorier arbets- tagare. Den statliga lönegrupperingen
            har därigenom blivit normbildande för stora löntagarområden. F.n.
            finns tre olika ortsgrupper. Ortsgrupperingsutredningen föreslog
            redan 1957 (SOU 1957:42) i prin- cip ortsgrupperingens slopande.
            I samband därmed kunde man tänka sig att för vissa områden, såsom
            Norrland och Stockholm, genom förhand- lingar mellan arbetsmarknadens
            parter bestämma eventuellt behövligt till- lägg. Frågan behandlades
            i anledning av väckta motioner vid 1958 års B-riks- dag. Riksdagen
            begärde då en prisgeografisk undersökning som grund för nya överväganden
            rörande lönegrupperingen. 1963 års riksdag förelades proposition
            i ämnet. Riksdagen beslöt därvid att bevilja ett anslag för utfö-
            rande av den begärda undersökningen. Den 1958 begärda undersökningen
            blev klar först i december 1965. Ett antal motioner angående revidering
            av ortsgrupperingen till 1964 och 1965 års riksdagar avslogs huvudsakligen
            med hänvisning till den pågående dyrortsundersökningen. Den prisgeografiska
            undersökningen finns redovisad i Statistiska medde- landen, H
            1965: 93. Av denna framgår med all önskvärd tydlighet att nuva-
            rande ortsgruppering är behäftad med stora brister. En betydande
            utjäm- ning i dyrortshänseende har ägt rum under tiden mellan
            den föregående prisundersökningen av 1951 och den nu företagna.
            Undersökningen visar bl. a. att kommunblockens dyrhetstal nu ligger
            närmare Stockholms än vid tidigare undersökningar. Vidare framgår
            att tio kommunblock i ortsgrupp 3 och tjugosex kommunblock i ortsgrupp
            4 uppvisar dyrhetstal som motsva- rar eller överstiger Stockholms.
            Stockholms dyrhetstal har satts till 1 000. En tredjedel av kommunblocken
            med hälften av landets befolkning har
          </p>
          <pb facs="riksdagen-motions-pdf/data/1968/mot_1968__ak__100/mot_1968__ak__100-002.pdf"/>
          <p>
            Motioner i Andra kammaren, nr 100 år 1968 15
          </p>
          <p>
            erhållit indextal 970—1 029. Drygt hälften av blocken med två
            tredjedelar av landets befolkning har erhållit indextal 960—1
            039. Drygt 90 &amp; av be- folkningen bor i kommunblock med dyrhetstal
            940—1 059. Som ytterligare exempel på det nuvarande systemets
            brister kan nämnas att Gotland enligt den ovan nämnda undersökningen
            uppvisar ett dyrhetstal som med 11 enheter överstiger Stockholms,
            vilket tyder på ca 1 Z högre levnadskostnader där än i Stockholm.
            Trots detta förhållande är Gotland i lönehänseende alltjämt placerat
            i ortsgrupp 3, medan Stockholm tillhör ortsgrupp 9. Kungl. Maj:t
            har i proposition 1963:54 uttalat att syftet med dyrortsun- dersökningen
            skulle vara att ge underlag för en revision av den gällande lönegrupperingen.
            En sådan revidering har också förutsatts av 1958 års B-riksdag.
            Mot bakgrund härav framstår det som egendomligt att just ingen
            revision alls företogs av gällande ortsgruppering vid de avtalsför-
            handlingar som 1966 ägt rum mellan företrädare för statstjänstemännens
            organisationer och statens avtalsverk. Den av riksdagen förutsatta
            revide- ringen av ortsgrupperingen har således ännu inte kommit
            till stånd. Enligt uppgift har emellertid parterna vid årets förhandlingar
            enligt anteckning till förhandlingsprotokollet varit överens om
            att gemensamt undersöka förut- sättningarna för att tillämpa sådana
            metoder för lönesättningen som närmar statstjänstemannasektorn
            till den allmänna arbetsmarknadens förhållanden, undersökningar
            som skall utföras med sikte på att vara klara år 1968. Par- terna
            har med andra ord kommit överens om att skjuta hela frågan till
            en senare tidpunkt. Avsikten är att ta upp problemet till behandling
            i nästa förhandlingsomgång. Genom olika riksdagsbeslut har ortsgruppsdifferentieringen
            avskaffats beträffande skatter, bostäder och hyror. Den statliga
            dyrortsgrupperingen omfattar därför numera endast en lönegruppering.
            Den strävan mot större enhetlighet som dessa tidigare reformer
            pekar mot bör enligt vår mening fortsätta beträffande lönegrupperingen.
            Antalet ortsgrupper, som en tid var nio till antalet, har reducerats
            till tre. Av det vi här anfört torde framgå att vi önskar en successiv
            reducering till en enda, d.v.s. i princip en total avveckling
            av ortsgrupperingen. Det nu rådande systemet bör i stället ersät-
            tas med någon form av marknadslönesättning. För en avveckling
            talar även den omständigheten att ortsgrupperingen inte gäller
            andra löneplaner på det statliga löneområdet än löneplan A och
            till sin huvuddel även löneplan U. För löneplanerna B och C finns
            ingen sådan lönegruppering. Vidare uppstår viss orättvisa då personal
            i samband med verksförflyttningar eller kommunsammanläggningar
            övergår från exempel- vis ortsgrupp 5 till ortsgrupp 3 men får
            behålla den högre ortsgruppslönen. Vid kommunblocksbildningar
            kan vidare kommuner, som tillhört ortsgrupp 3 eller 4, plötsligt
            bli överförda till annan högre ortsgrupp. Sådana problem
          </p>
          <pb facs="riksdagen-motions-pdf/data/1968/mot_1968__ak__100/mot_1968__ak__100-003.pdf"/>
          <p>
            16 Motioner i Andra kammaren, nr 100 år 1968
          </p>
          <p>
            kan väntas öka i omfattning i samband med att den nya kommunblocks-
            indelningen genomförs. Också av dessa skäl förefaller tiden nu
            vara mogen för en successiv avveckling av ortsgrupperingen. En
            successiv avveckling måste i första hand syfta till att med utgångs-
            punkt från det framkomna undersökningsmaterialet omgruppera kommun-
            block som nu befinner sig i för låg ortsgrupp. En total avveckling
            förutsätter vidare att större olägenheter undvikes. Därvid bör
            beaktas möjligheter att genom ett enkelt system med tillägg kompensera
            statstjänstemän bosatta i områden med särskilt höga levnadskostnader,
            företrädesvis Norrland. Lönegrupperingen, som utgör ett led i
            löneplanernas utformning, är en förhandlingsfråga. Vi finner det
            emellertid påkallat att riksdagen gör ett uttalande angående lönegrupperingens
            fortbestånd. Enligt vår mening måste det betecknas som anmärkningsvärt
            att den genomförda prisgeografiska undersökningen inte fullföljts
            med avseende på lönegrupperingen, trots att det föreliggande materialet
            måste anses styrka uppfattningen att nämnda gruppering bör avvecklas.
            Vi finner därför skäl föreligga för riksdagen att ge uttryck åt
            den uppfattningen att frågan om lönegrupperingens avveck- ling
            bör aktualiseras i samband med kommande löneförhandlingar avseende
            tiden efter den som innefattas i nu träffade uppgörelser.
          </p>
          <p>
            Med hänvisning till det ovan anförda hemställer vi,
          </p>
          <p>
            att riksdagen i skrivelse till Kungl. Maj:t måtte som sin mening
            ge till känna att frågan om en avveckling av nu gäl- lande lönegruppering
            bör aktualiseras senast i samband med kommande löneförhandlingar
            avseende tiden efter nu löpande avtalsperiod.
          </p>
          <p>
            Stockholm den 18 januari 1968
          </p>
          <p>
            Olle Westberg (fp) M. Berglund (fp) Gunnar Hyltander (fp)
          </p>
          <p>
            KL Beckmans Tryckerier AB » Stockholm
          </p>
        </div>
      </div>
    </body>
  </text>
</TEI>
