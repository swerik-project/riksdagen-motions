<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1951/mot_1951__ak__514/mot_1951__ak__514-001.pdf"/>
      <div type="motHeader" xml:id="i-9gYGezowVz4djKQBAzGbo6">
        <div type="motTitle" xml:id="i-SSFvknu6g74ACRdorX51Bh"/>
        <div type="motSubmissionInfo" xml:id="i-CymzkqkYq8bwP9AYGqpvFa"/>
      </div>
      <div type="motBody" xml:id="i-W2a5NpEnSkQhZWU8uNVEk5">
        <div xml:id="i-JS8bBSr9HkGdgT3dNPp8A1">
          <p xml:id="i-A1dswjfLmmfWnHb6sK7QRg">
            6 Motioner i Andra kammaren, nr 514
          </p>
          <p xml:id="i-Womr6axYaTbqfCeJmg73jy">
            Nr 514.
          </p>
          <p xml:id="i-ArpgsvT7bZuRWZVV9tmaJi">
            Av herr Hall, i anledning av Kungl. Maj:ts proposition, nr 144,
            med förslag till förordning om tillfällig automobilskatt.
          </p>
          <p xml:id="i-S28xsxWcAoRLXPrnSQCyZ9">
            I proposition nr 144 till årets riksdag har Kungl. Maj:t föreslagit
            uttagan- de av en tillfällig skatt å automobiler, lastbilar, släpvagnar
            och tyngre motorcyklar. Den tillfälliga skatten skall utgå med
            samma belopp som den ordinarie fordonsskatten och beräknas inbringa
            105 miljoner kronor för budgetåret 1951/52. Frågan om avvägning
            av bilbeskattningen mellan bränsleskatten och for- donsskatten
            har senast år 1948 varit föremål för riksdagens prövning. I
          </p>
          <p xml:id="i-6NchugE5tzZ8PW2B4h7d21">
            o
          </p>
          <p xml:id="i-5pvdnymWsXWuXq3AP9ZVh6">
            proposition nr 5/1948 föreslog Kungl. Maj:t en särskild skatt
            å person- automobiler med lägst 50 kronor och högst 2 090 kronor
            samt en höjning av bensinskatten med 20 öre per liter. I motion
            II: 104 hemställde under- tecknad jämte ett antal medmotionärer
            om avslag på Kungl. Maj:ts propo- sition, i vad den avsåg den
            tillfälliga fordonsskatten, och yrkade i stället, att den av Kungl.
            Maj:t föreslagna höjningen av bensinskatten med 20 öre per liter
            skulle skärpas till 27 öre per liter. Bevillningsutskottet anförde
            i sitt betänkande nr 8 bl. a.:
          </p>
          <p xml:id="i-LcH5nqRYoQ15UHsdXygWeR">
            » Såsom i flera motioner understrukits skulle en skärpt beskattning
            av personbilar kunna drabba stora grupper av yrkesutövare ganska
            hårt, och särskilt för de mera glest befolkade delarna av landet
            skulle en skärpning av fordonsskatten vålla olägenheter, vilkas
            återverkningar icke böra under- skattas. Vidare framgår av den
            för utskottet tillgängliga utredningen i ärendet, att den höjning
            av konsumentpriset på olika varor och förnöden- heter, som självfallet
            blir erforderlig, i viss utsträckning kommer att uppgå till samma
            belopp oavsett huruvida höjningen uppgår till 20 öre eller ligger
            något högre. Ytterligare en fördel med nu förevarande alternativ
            vill utskot- tet beröra. Med den knapphet på flytande drivmedel,
            som för närvarande råder här i landet, är det av vikt att de flytande
            drivmedlen icke onödigtvis bortslösas. Ju högre priset på dessa
            drivmedel kommer att bliva desto större intresse kan förväntas
            uppkomma hos biltrafikens utövare att köra eko- nomiskt och spara
            på drivmedlen. Utskottet, som sålunda ansett skiftande uppfattningar
            i avvägningsfrågan kunna med rätta försvaras, har funnit sig böra
            förorda den lösning som angivits i motionerna I: 73 och II: 104.
            I enlighet med det nu anförda förordar utskottet — med tillstyrkande
            av de förslag som framlagts i de likalydande motionerna I: 73
            och II: 104 — att den föreslagna extra beskattningen av drivmedlen
            till motorfordon höjes till 27 öre litern för bensin och 20 öre
            litern för brännoljor; däremot avstyrker utskottet att den nuvarande
            beskattningen av motorfordon skärpes.»
          </p>
          <pb facs="riksdagen-motions-pdf/data/1951/mot_1951__ak__514/mot_1951__ak__514-002.pdf"/>
          <p xml:id="i-FJ1ssnY9qjyc8YBiTHa9Uy">
            Motioner i Andra kammaren, nr 514. 7
          </p>
          <p xml:id="i-CwZCAwFerkdW6QM2835QYT">
            Riksdagen biföll bevillningsutskottets förslag. I proposition
            1951: 144 har Kungl. Maj:t berört frågan om automobilbe- skattningens
            avvägning på längre sikt och erinrat om att regeringen den 6 mars
            1951 uppdragit åt en särskild utredningsman att företaga en allmän
            översyn av denna fråga. I direktiven uttalas, att i fråga om fördelningen
            av beskattningen på motorfordon och på bensin flera skäl tala
            för att man gör en ny avvägning av dessa beskattningsformer med
            sikte på att överföra en större del av skattebördan till motorfordonen.
            Den uppfattning Kungl. Maj:t härmed givit uttryck åt går sålunda
            på en helt annan linje än den bevillningsutskottets av riksdagen
            godkända utta- lande angiver. Även om den nu föreslagna höjningen
            av fordonsskatten angives såsom tillfällig kan det knappast anses
            lämpligt, att denna höjning drives efter en helt annan linje än
            den riksdagen senast accepterat. Att utan föregående utredning
            helt omlägga principerna för automobilbeskattningen skulle säker-
            ligen framkalla så svåra rubbningar i automobiltrafiken, att nackdelarna
            av omläggningen vida överstege fördelarna av en statens inkomst
            på ca 100 miljoner kronor. Till frågan om hur en skärpt fordonsbeskattning
            ver- kar hänvisas till motionen II: 104 år 1948. De synpunkter,
            som där anföras, äga alltjämt sin giltighet. Det är sannolikt,
            att Kungl. Maj:ts i utredningens direktiv tillkännagivna uppfattning
            om fördelningen av bilbeskattningen på fordons- och bränsle- skatter
            i hög grad är påverkad av de svårigheter, som uppstå vid restitu-
            tion av bensinskatterna. Huruvida dessa svårigheter äro tillräckliga
            för att få påverka frågan om beskattningens anordnande skall här
            icke upptagas till närmare prövning. Det bör dock erinras om att
            de administrativa be- svären och kostnaderna med upptagande av
            fordonsskatter äro så stora, att icke ens det mest invecklade
            och svårhanterliga restitutionsförfarande kan draga tillnärmelsevis
            lika stora kostnader. Länsstyrelsernas automobilav- delningar
            äro redan nu till större delen sysselsatta med arbetsuppgifter,
            som kunna helt avvecklas, därest fordonsskatterna på personautomobiler
            och motorcyklar slopas och ersättas med skatter på de för fordonens
            drift begagnade bränslena. Vidare bör det ihågkommas, att polisväsendets
            be- svär med efterforskande av fordon, för vilka fordonsskatt
            icke erlagts, är en betydande börda. I fråga om avvägning av beskattningen
            mellan lättare och tyngre fordon kunna många synpunkter anföras.
            Något verkligt skäl att fördela dessa kostnader annat än i förhållande
            till deras krav på vägarna och vägslit- ning har aldrig kunnat
            anföras. Genom en beskattning enbart av bränslena torde också
            en rättvis avvägning ske mellan lättare och tyngre motorcyklar
            och personautomobiler. Vissa i utlandet, särskilt i Amerika, verkställda
            undersökningar ha visat, att de tyngre fordonen, lastautomobiler
            och omni-
          </p>
          <pb facs="riksdagen-motions-pdf/data/1951/mot_1951__ak__514/mot_1951__ak__514-003.pdf"/>
          <p xml:id="i-QQCdh6HaFxF4xcnNjfa3Rc">
            8 Motioner i Andra kammaren, nr 514.
          </p>
          <p xml:id="i-GbjVYtWzdTk9AJRfakWbrn">
            busar, ställa så stora krav på vägväsendet, att särskilda skatteformer
            för dem kunna vara motiverade. För svenska förhållanden ha emellertid
            så- dana undersökningar hittills icke verkställts i den omfattning,
            att de bilda någon säker grundval för en avvägning. Det bör därför
            också vara lämpligt att uppskjuta frågan om ett ställningstagande
            till dessa speciella problem till dess att den nu igångsatta utredningen
            föreligger. De skäl, som Kungl. Maj:t åberopat för behovet av
            de inkomster den till- fälliga fordonsskatten skulle inbringa,
            äro emellertid så starka, att en höj- ning av automobilbeskattningen
            icke utan vidare kan avvisas. 1948 års riks- dag, som hade att
            ta ställning till dessa avvägningsfrågor i ett läge, som företedde
            betydande likheter med det nuvarande, fattade också ett beslut,
            som innebar att det av Kungl. Maj:t äskade beloppet uttoges genom
            en höjning av skatterna på bensin och brännoljor. I nuvarande
            läge och i av- vaktan på den av Kungl. Maj:t tillsatta utredningen
            är denna utväg avgjort att föredraga framför den av Kungl. Maj:t
            föreslagna. För närvarande uttages bensinskatten med 25 öre per
            liter och bränn- oljeskatten med 20 öre per liter. Med hänsyn
            till att den tyngre trafiken för närvarande torde vara för lågt
            beskattad i förhållande till den lättare trafi- ken föreslås att
            tilläggsskatt av 10 öre per liter uttages såväl för bensin- som
            för brännoljor, vilket innebär en procentuellt sett något större
            skärp- ning av brännoljeskatten. Om förbrukningen av drivmedel
            för motorfordon trots skattehöjningen blir densamma som den som
            ligger till grund för inkomstberäkningarna i årets statsverksproposition
            kan det antagas, att statens inkomster av tilläggsskatten bli
            omkring 110 miljoner kronor per år. Under hänvisning till ovanstående
            hemställes, att riksdagen måtte, med avslag å Kungl. Maj:ts proposi-
            tion nr 144,
          </p>
          <p xml:id="i-SjugHWAW3N6txae3xLTWGM">
            1) antaga följande förslag till
          </p>
          <p xml:id="i-F7z1GKqmHPYMphfm36XBm4">
            Förordning om tilläggsskatt å bensin.
          </p>
          <p xml:id="i-L2BFeVoALNGS6q5SkhHZJT">
            Härigenom förordnas, att för bensin, som till riket införes eller
            här till- verkas, skall — utöver skatt varom förmäles i förordningen
            den 3 maj 1929 (nr 62)!) om särskild skatt å bensin och motorsprit
            — till staten erläggas tilläggsskatt med 10 öre för liter; och
            skola de i nämnda förordning medde- lade bestämmelserna rörande
            skatt å bensin jämväl tillämpas i fråga om sålunda utgående tilläggsskatt.
          </p>
          <p xml:id="i-JAA168U15BSYLUJkckZ3mo">
            Denna förordning träder i kraft den 1 juli 1951.
          </p>
          <p xml:id="i-SE3iRmQDpp2wiuXmozzrzX">
            1) Senaste lydelse se 1950: 414.
          </p>
          <pb facs="riksdagen-motions-pdf/data/1951/mot_1951__ak__514/mot_1951__ak__514-004.pdf"/>
          <p xml:id="i-UrWNERwMLsc4ykayzXpveS">
            Motioner i Andra kammaren, nr 514. 9
          </p>
          <p xml:id="i-NmKxmsJSsNFpq3fssGcJKv">
            2) besluta, att för bensin, som den 1 juli 1951 klockan 6 fm.
            finnes i riket, skall till staten erläggas skatt med 10 öre för
            liter, därvid, om bensin är blandad med annan vara, vid skattskyldighetens
            bestämmande hänsyn skulle tagas till den myckenhet, varmed bensin
            ingår i blandningen, samt bemyndiga Kungl. Maj:t att utfärda förordning
            i ämnet i huvudsaklig överensstämmelse med den lydelse, som åter-
            finnes i svensk författningssamling 1948 nr 82, 3) antaga följande
            förslag till
          </p>
          <p xml:id="i-7G7Ri181kWosNfpgcpGBag">
            Förordning om tilläggsskatt å vissa för drivande av automobil
            använda brännoljor.
          </p>
          <p xml:id="i-M87EeCt6X7e5tFNtHBw8Va">
            Härigenom förordnas, att för brännoljor, som avses i förordningen
            den 3 maj 1935 (nr 142) angående skatt å vissa för drivande av
            automobil an- vända brännoljor, skall — utöver skatt enligt nämnda
            förordning — till staten erläggas tilläggsskatt med 10 öre för
            liter; och skola de i nämnda förordning meddelade bestämmelserna
            tillämpas jämväl i fråga om sålunda utgående tilläggsskatt.
          </p>
          <p xml:id="i-4NogvUzRS4kGPFGuzfrgsb">
            Denna förordning träder i kraft den 1 juli 1951.
          </p>
          <p xml:id="i-RghyYEDnQakjUgVsoVYkPM">
            Stockholm den 7 april 1951.
          </p>
          <p xml:id="i-DfWirKsqmrXfEkJHNGyCbs">
            David Hall.
          </p>
        </div>
      </div>
    </body>
  </text>
</TEI>
