<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200809-SfU-00204">
  <teiHeader>
    <fileDesc>
      <titleStmt>
        <title>Ränta för stat, kommun, landsting eller region och arbetslöshetskassa</title>
        <author corresp="i-Nywj47pd422wBAiv8K2vPV">av Jan Ertsborn (fp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Ränta för stat, kommun, landsting eller region och arbetslöshetskassa</title>
          <idno type="rdwebb">GW02Sf204</idno>
          <rs type="number">Sf204</rs>
          <orgName type="comitteeAbbreviation">SfU</orgName>
          <ref type="dokument_url_text">http://data.riksdagen.se/dokument/GW02Sf204/text</ref>
          <ref type="dokument_url_html">http://data.riksdagen.se/dokument/GW02Sf204</ref>
          <ref type="dokumentstatus_url_xml">http://data.riksdagen.se/dokumentstatus/GW02Sf204</ref>
          <ref type="doc">http://data.riksdagen.se/fil/95C77E9C-16F3-4439-BAAF-6A0C0FD74BE8</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-Nywj47pd422wBAiv8K2vPV</idno>
            <name>Jan Ertsborn</name>
            <state type="partyAffiliation" ref="Q110857">
              <desc>FP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-FmAaBmwC3WsDw2GSr9PFRJ" type="signed"/>
        <correspContext corresp="i-FmAaBmwC3WsDw2GSr9PFRJ">
          <note type="signatory" corresp="i-Nywj47pd422wBAiv8K2vPV"/>
        </correspContext>
        <correspAction type="numbering" xml:id="i-5QqqTgiRmd7t1LTY2di27w">
          <date when="2008-09-24"/>
        </correspAction>
        <correspAction type="submission" xml:id="i-FTVkWpqhGUY4sGbfEhCNka">
          <date when="2008-09-23"/>
        </correspAction>
        <correspAction type="transfer" xml:id="i-Vix47e49keUMua5wCsQDWs">
          <date when="2008-09-23"/>
        </correspAction>
        <correspAction type="assigned" xml:id="i-DNqLzwBUDGTGiautMQGqHN"/>
        <correspContext corresp="i-DNqLzwBUDGTGiautMQGqHN">
          <ref type="assignedTo">Socialförsäkringsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader"/>
      <div type="motBody">
        <div type="motProposal" subtype="förslag">
          <head xml:id="i-9VvCx6qGMjafDxiEKeyRyk">
            Förslag till riksdagsbeslut
          </head>
          <p xml:id="i-6RvK15Cww9Z9CHcRWDnRC7">
            Riksdagen tillkännager för regeringen som sin mening vad som
            anförs i motionen om skyldighet för stat, kommun, landsting eller
            region och arbetslöshetskassa att utge ränta till enskild i de
            fall domstol ändrar ett avslagsbeslut till förmån för den enskilde.
          </p>
        </div>
        <div type="motContent">
          <head type="h1" xml:id="i-NXvk3DoCYCwWBN13PjPQJU">
            Motivering
          </head>
          <p xml:id="i-L27RsteRLLLTg73hQmndr2">
            Räntelagen (1975:635) stadgar uttryckligen att den bara omfattar
            fordringar på förmögenhetsrättens område. Med andra ord är räntelagen
            inte tillämplig på fordrings- och skuldförhållanden mellan en
            enskild medborgare å ena sidan och stat, kommun, landsting eller
            region och arbetslöshetskassa å den andra sidan. Detta har också
            fastslagits i domstol.
          </p>
          <p xml:id="i-9CWWtUpaHwG64vcL4JrQZL">
            Regeringsrätten har också i en dom från 2004 slagit fast att
            Försäkringskassan inte utan direkt lagstöd har rätt till ränta
            i samband med återkrav på för mycket utbetalad pension. Det domstolsavgörandet
            fick till följd att Försäkringskassan fick återbetala betydande
            räntebelopp, som fåtts felaktigt.
          </p>
          <p xml:id="i-5wKGfBk1Du8gTpCUshqJAG">
            I april 2007 biföll riksdagen regeringens proposition 2006/07:49
            Vissa regler om ränta i samband med återkrav. Därmed fick Försäkringskassan
            ett lagligt stöd för att kräva dröjsmålsränta, vilket i sig var
            välmotiverat.
          </p>
          <p xml:id="i-P2avm7Qx316ziKgG8yCX18">
            Just nu finns regeringens proposition 2008/09:3 Ränta vid återkrav
            inom arbetslöshetsförsäkringen på riksdagens bord. Här föreslås
            samma regler för uttagande av ränta i samband med återkrav som
            gäller enligt förstnämnda proposition för Försäkringskassan.
          </p>
          <p xml:id="i-3vtSMWc8nqHhYJKosCFbcL">
            Det är allmänt vedertaget och lagstadgat på förmögenhetsrättens
            område genom räntelagen att alla betalningar, som görs för sent,
            ska belastas med ränta. Så måste det rimligtvis också vara i de
            fall då den för sent betalande är stat, kommun, landsting eller
            region och arbetslöshetskassa.
          </p>
          <p xml:id="i-HQfVe36fBwZs6KW4N6sRpV">
            Det förekommer ständigt situationer där t.ex. Försäkringskassan
            är i dröjsmål med utbetalningar och där den enskilde rimligen
            bör ha rätt till ränta på den försenade utbetalningen. Detta framkommer
            tydligast i fall, där Försäkringskassan avslagit en ansökan men
            högre rätt ändrat Försäkringskassans beslut, oftast efter en mycket
            lång handläggningstid i våra förvaltningsdomstolar. Det förekommer
            också kommunalt i t.ex. situationer, där socialnämnden avslagit
            ansökan om socialhjälp men högre rätt ändrar socialnämndens beslut
            till förmån för den enskilde.
          </p>
          <p xml:id="i-WeFSJrgFUKutz16ALa1oun">
            Att avgöra när en offentlig myndighet är i dröjsmål med att fatta
            beslut torde inte vara möjligt, utan i stället bör utgångsläget
            vara den dag då ett beslut meddelas, som senare ändras. Övriga
            tänkta dröjsmålssituationer torde få regleras såsom skadestånd
            om förutsättningar för detta föreligger.
          </p>
          <p xml:id="i-KPcVhMARspVfdMRf8NpHsX">
            Socialförsäkringsutskottet har i sitt betänkande 2007/08:SfU1
            framfört möjligheten till skadestånd som ett alternativ till ersättning.
            Visserligen kan sådana krav vad gäller staten framföras till justitiekanslern,
            men vad gäller krav mot kommun, landsting eller region och arbetslöshetskassa
            torde den skadelidande få väcka talan vid domstol. Så länge räntelagen
            (1975:635) enligt ordalydelsen enbart är tillämplig inom förmögenhetsrättens
            område kan en skadelidande knappast vinna framgång.
          </p>
          <p xml:id="i-JzxnPEJGYsa52oLd7BaPtp">
            Det får anses i högsta grad rimligt och rättvist i ett väl fungerande
            samhälle att betalningar, som inte sker i rätt tid beläggs med
            dröjsmålsränta oavsett om det är fråga om betalningar till eller
            från staten, en kommun, ett landsting eller en region och en arbetslöshetskassa.
            Den nuvarande obalansen mellan den enskildes skyldighet att betala
            dröjsmålsränta och rättighet till dröjsmålsränta tas därmed bort.
          </p>
          <p xml:id="i-MZvPQsePuTXUmVYRUN6Md4">
            Regeringen snarast måste införa en rätt till dröjsmålsränta för
            enskilda medborgare avseende tiden från ett avslagsbeslut och
            till dess ärendet slutligt avgjorts och utbetalning verkställts
            i sådana fall där domstol ger den enskilde rätt. Detta bör riksdagen
            ge regeringen till känna som sin mening.
          </p>
        </div>
        <div type="motSignatures">
          <list>
            <item xml:id="i-2cW7oeRQtdnZv2ZNCwhXy8">
              Jan Ertsborn (fp)
            </item>
          </list>
        </div>
      </div>
    </body>
  </text>
</TEI>
