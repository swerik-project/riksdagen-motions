<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201516-UU-01996">
  <teiHeader>
    <fileDesc>
      <titleStmt>
        <title>Rwanda</title>
        <author corresp="i-BaBRFz7sgjhbuqYiz8u7vt">av Désirée Pethrus (KD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2015/16:1996 av Désirée Pethrus (KD)</title>
          <idno type="rdwebb">H3021996</idno>
          <rs type="number">1996</rs>
          <orgName type="comitteeAbbreviation">UU</orgName>
          <ref type="dokument_url_text">http://data.riksdagen.se/dokument/H3021996/text</ref>
          <ref type="dokument_url_html">http://data.riksdagen.se/dokument/H3021996</ref>
          <ref type="dokumentstatus_url_xml">http://data.riksdagen.se/dokumentstatus/H3021996</ref>
          <ref type="docx">http://data.riksdagen.se/fil/3A63DEBC-849D-4DB4-A72B-15F4E708BFEB</ref>
          <ref type="pdf">http://data.riksdagen.se/fil/289D256A-5F6C-4027-BCDB-6382E85C5B2F</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-BaBRFz7sgjhbuqYiz8u7vt</idno>
            <name>Désirée Pethrus</name>
            <state type="partyAffiliation" ref="Q213654">
              <desc>KD</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-NH7rWXnFo8e5yjphCzUUe2" type="signed"/>
        <correspContext corresp="i-NH7rWXnFo8e5yjphCzUUe2">
          <note type="signatory" corresp="i-BaBRFz7sgjhbuqYiz8u7vt"/>
        </correspContext>
        <correspAction xml:id="i-3gfzA9yPbQrAQAn6zV3hH1" type="submitted">
          <date when="2015-10-06"/>
          <time when="11:20:14"/>
        </correspAction>
        <correspAction xml:id="i-Bww7XHwK5V8tnTcGFK2STT" type="reviewed">
          <date when="2015-10-06"/>
          <time when="12:28:54"/>
        </correspAction>
        <correspAction xml:id="i-QVwtvD6CWKPRbbGG5Xj59Z" type="referred">
          <date when="2015-10-13"/>
        </correspAction>
        <correspAction xml:id="i-EsSmxKW6nLRmFwN3Bx6V1m" type="assigned">
          <date when="2018-06-05"/>
          <time when="10:31:03"/>
        </correspAction>
        <correspContext corresp="i-EsSmxKW6nLRmFwN3Bx6V1m">
          <ref type="assignedTo">Utrikesutskottet</ref>
        </correspContext>
        <correspAction xml:id="i-C6d5ih718MoAcwBbYSf3fT" type="behandlas_i"/>
        <correspContext corresp="i-C6d5ih718MoAcwBbYSf3fT">
          <ref type="uppgift">2015/16:UU15</ref>
          <ref type="ref_dok_id">H301UU15</ref>
          <ref type="ref_dok_typ">bet</ref>
          <ref type="ref_dok_rm">2015/16</ref>
          <ref type="ref_dok_bet">UU15</ref>
          <ref type="ref_dok_titel">Mänskliga rättigheter i svensk utrikespolitik</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-KpEjAHxn3Z1d6YGvjhwyvY" type="behandlas_i"/>
        <correspContext corresp="i-KpEjAHxn3Z1d6YGvjhwyvY">
          <ref type="uppgift">2015/16:JuU20</ref>
          <ref type="ref_dok_id">H301JuU20</ref>
          <ref type="ref_dok_typ">bet</ref>
          <ref type="ref_dok_rm">2015/16</ref>
          <ref type="ref_dok_bet">JuU20</ref>
          <ref type="ref_dok_titel">Polisfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-WC7yrCwiMimgjWsfNWcDv" type="motHeader">
        <div xml:id="i-JMx3CJTwjWYm9DsPu6ipUb" type="motTitle">
          Motion till riksdagen 2015/16:1996 av Désirée Pethrus (KD) Rwanda
        </div>
      </div>
      <div xml:id="i-BpHr8F5FmTztpERmjwtEs3" type="motBody">
        <div xml:id="i-YB7J146A3qmJZLpPUpnsu8" type="motProposal" subtype="förslag">
          <head xml:id="i-2vyPJSFNikFrZDbsYGLpct">
            Förslag till riksdagsbeslut
          </head>
          <list xml:id="i-8Jr2oSVochFGb5kL5xNGwm" style="ol">
            <item xml:id="i-QjQamZLfsobsa1PQjr8Ef">
              Riksdagen ställer sig bakom det som anförs i motionen om att
              Sverige bör verka för att stoppa våldet i Stora sjöregionen där
              Rwanda spelar en viktig roll för den negativa utvecklingen och
              tillkännager detta för regeringen.
            </item>
            <item xml:id="i-9S5QvKUtP8ogn9iy7uwYCp">
              Riksdagen ställer sig bakom det som anförs i motionen om att
              Sveriges bistånd till Rwanda bör ta sin utgångspunkt i att stödja
              utveckling av demokrati och mänskliga rättigheter i Rwanda och
              tillkännager detta för regeringen.
            </item>
            <item xml:id="i-HQW89J6e4AzocFhAFEoptU">
              Riksdagen ställer sig bakom det som anförs i motionen om att
              Sverige bör driva på för att fängslade journalister och politiska
              fångar i Rwanda frisläpps snarast och tillkännager detta för regeringen.
            </item>
            <item xml:id="i-C6jJb6VGrr6WZaQiAu8Yka">
              Riksdagen ställer sig bakom det som anförs i motionen om att
              Sverige i internationella sammanhang bör driva på för demokrati
              och mänskliga rättigheter i Rwanda och tillkännager detta för
              regeringen.
            </item>
            <item xml:id="i-XL1MPqs4gquFNXuNjz75Kn">
              Riksdagen ställer sig bakom det som anförs i motionen om att
              Sverige bör arbeta för att förhindra flyktingspionage i Sverige
              och tillkännager detta för regeringen.
            </item>
          </list>
        </div>
        <div xml:id="i-WABwtwDK6dXPonkAexBeYw" type="motContent">
          <head xml:id="i-3H1fsawdSxHh9DQi9PSHhG" type="h1">
            Motivering
          </head>
          <p xml:id="i-Q8kAX7Ut1sMShrTiZZuHP1">
            Det har nu gått över 20 år sedan folkmordet ägde rum i Rwanda,
            1994. Det tragiska folkmordet inbegrep en konflikt mellan hutu-
            och tutsibefolkningen och närmare en miljon människor mördades
            under tre månader. Majoriteten var tutsier men även moderata hutuer
            dödades. Hela det internationella samfundet, inklusive FN, ingrep
            inte i tid och förmådde inte stoppa mördandet. Efter det sa det
            internationella samfundet att det aldrig mer skulle få hända och
            FN tog fram den så kallade R2P, Responsibility to Protect, vilket
            innebär att FN ska ingripa om ett helt lands befolkning hotas
            utan att den egna ledningen agerar.
          </p>
          <p xml:id="i-BunVNiLkFCjmrJ4xd16vER">
            Sedan dess har Rwanda, under ledning av president Paul Kagame,
            försökt återuppbygga såväl infrastruktur som förtroende mellan
            folkgrupperna hutuer och tutsier. Tragiskt nog kommer nu rapporter
            om situationen i Rwanda som talar om mord, fängslanden och försvinnanden
            samt stöd till våldsverkare i östra Kongo.
          </p>
          <p xml:id="i-TXDBdPXTzPFdYJe73nsNMe">
            President Kagame blev tidigt något av västvärldens favorit tack
            vare sina omfattande satsningar på utveckling och fattigdomsbekämpning.
            Rwanda har trots de dåliga oddsen arbetat aktivt med FN:s millenniemål.
            Landet har varit en populär samarbetspartner för affärsmän, utvecklingsbanker
            och politiska profiler som Tony Blair och Bill Clinton. Att det
            rwandiska parlamentet har den högsta andelen kvinnor i världen
            brukar framhållas. Rwanda har också sänt truppbidrag till Afrikanska
            unionens insatser i krishärdar som Darfur.
          </p>
          <p xml:id="i-RxYZDjqqosGwUwUhGtcJaz">
            Under de senaste åren har dock bilden av Rwanda förändrats. I
            flera FN-rapporter anklagas landet för att vara delaktigt i våldsamheterna
            i östra Kongo där rebellgäng har terroriserat och begått sexuella
            övergrepp mot civilbefolkningen. Fängslanden och mord på oppositionspolitiker
            och journalister, även utomlands, väcker frågor om tillståndet
            i landet.
          </p>
          <p xml:id="i-TEXZ5pLTkwYcBQBZREDskA">
            Människorättsorganisationen Human Rights Watch pekar i en rapport
            på att människor har skjutits, torterats, hotats och försvunnit.
            Ett tydligt mönster framträder av attacker på oppositionella rwandier
            under de 20 senaste åren, enligt HRW. Farhågor finns också om
            att Paul Kagame vill klamra sig fast vid presidentämbetet genom
            att ändra i Rwandas konstitution. Enligt HRW:s senaste rapport
            från 2014 framhävs att den sista oberoende människorättsorganisationen
            Rwandan League for the Promotion and Defense of Human Rights (Liprodhor)
            tagits över av regimvänliga händer. Likaså har man tagit en ny
            lag som inskränker pressfriheten och journalister har fängslats.
            De anger vidare i sin rapport från 2014 att det regerande partiet
            Rwandian Patriotic Front (RPF) i valet 2013 fick 76 procent av
            rösterna men att de övriga partierna presenterat kandidater som
            stödjer RPF. Det gröna partiet som försökt registrera sig i över
            fyra år anger att man till slut fick det dagen före sista dag
            för att ange listor av kandidater till valet. De kunde därför
            inte delta i valet. Två oppositionspolitiker arresterades 2010,
            Victoire Ingabire från FDU-Inkingi (och som varit presidentkandidat)
            och Bernard Ntaganda från PS-Imberakuri är fortfarande fängslade.
            I presidentvalet 2010 fick presidenten 93 procent av rösterna.
            Men enligt MR-rapporten har internationell kritik framförts om
            att det varit svårt för oppositionspartier att registrera sig
            inför valet och bristande internationell och oberoende insyn i
            konsolidering av rösterna på distriktsnivå.
          </p>
          <p xml:id="i-VeL46VKF1HnP3WuAmHTAsR">
            Även svenska UD har tagit fram en rapport om situationen vad
            avser mänskliga rättigheter i Rwanda. Rapporten från 2010 anger
            att mötes-, förenings- och yttrandefriheterna är inskränkta och
            att rapporter vittnar om hård kontroll av det civila samhället
            och media.
          </p>
          <p xml:id="i-TPW8WsWG4s7tzAJhVv3Xaw">
            Rwanda klarade sig länge undan kritisk granskning tack vare omvärldens
            kollektiva dåliga samvete efter folkmordet. Den allt tydligare
            bilden av Kagames styre har dock fått flera länder att agera.
            Flera regeringar, bland annat den brittiska och den svenska, har
            frusit sitt biståndssamarbete sedan FN fastställde att rwandiska
            pengar finansierar rebellgruppen M23 i östra Kongo. Också FN:s
            säkerhetsråd har reagerat. USA har uttalat oro över politiskt
            motiverade mord och Kagames tal om ”konsekvenser” för den som
            förråder Rwanda.
          </p>
          <p xml:id="i-CoBdGX4bRauKKorGgwn2tb">
            Det är lätt att förblindas av de, till det yttre, framsteg som
            gjorts i Rwanda. I stället måste man signalera att yttrande- och
            pressfrihet liksom andra mänskliga rättigheter och demokrati inte
            kan åsidosättas. Därför är det av stor vikt att Sverige och andra
            länder fortsätter att hålla inne biståndspengar via den rwandiska
            staten (s.k. budgetstöd) tills man ser tydliga tecken på förbättring.
          </p>
          <p xml:id="i-V2JeagkrMi5dQfcRwAAmdA">
            Många av oss följer också situationen i Demokratiska Republiken
            Kongo, där många kvinnor utsätts för sexuellt våld och våldtäkter.
            Men få ger någon förklaring till vad som egentligen ligger bakom
            detta våld. Olika förklaringsmodeller ges. I DR Kongo har världens
            farligaste krig och konflikt skördat många offer. Inbördeskriget
            i DR Kongo mellan 1994–2003 skördade cirka fem miljoner människor
            i strid eller av umbäranden. Men fortfarande pågår våld och konflikter
            i landet, mellan olika rebellgrupper och som skördar liv och försätter
            människor på flykt. Rwanda har anklagats av bland annat FN för
            att blanda sig i konflikten och många anser att det är för att
            de behöver tillgång till mineraler och andra naturresurser som
            finns i DR Kongo. Det finns många kopplingar mellan regimerna
            i DR Kongo, Uganda, Burundi och Rwanda. Så en lösning av de ständiga
            konflikter som pågår i Stora Sjöregionen kräver att man tar ett
            helhetsgrepp och löser den regionalt.
          </p>
          <p xml:id="i-XKnGk3vkvDY6XbsJXP7gMn">
            Världens ledare har efter att det började läcka ut en FN-rapport
            2010 om Rwandas inblandning i Kongos våld, börjat att dra öronen
            åt sig. Men många hade länge blundat för verkligheten. Trots några
            länders motstånd offentliggjordes FN-rapporten och både USA och
            Storbritannien har därefter försökt att trycka på Rwanda att sluta
            delta i strider inne i Kongo. Men de intäkter som Rwanda får från
            mineralhanteringen i östra Kongo gör att Rwanda inte vill se en
            lösning på konflikten.
          </p>
          <p xml:id="i-NTfrEZ3Dam6QAKcRh5Anxy">
            De stora förlorarna är vanliga fattiga människor som ständigt
            tvingas på flykt, som dödas och våldtas i en konflikt som ingen
            riktigt vågat agera i. Många länder, inte bara Rwanda, har intressen
            i DR Kongo, som anses vara världens rikaste land vad gäller naturtillgångar,
            och samtidigt ett av världens fattigaste. Det betyder att resurser
            och tillgångar inte kommer den egna befolkningen till del. Här
            offras fattiga människor på ett altare varje dag för guld, diamanter
            och för coltan till våra mobiltelefoner osv.
          </p>
          <p xml:id="i-CyJkB9WZUPYiTCGQuUub3N">
            FN har sedan 1999 haft en fredsbevarande insats i Kongo, numera
            benämnd Monusco. Denna fredsbevarande styrka på cirka 20 000 man,
            har ett tydligt mandat att bland annat skydda kvinnor från våld.
            Detta har man dock inte lyckats med. Både interna rapporter från
            FN och Human Rights Group har fastslagit detta. Det är utan tvekan
            ett stort nederlag. FN-styrkorna har inte ansett sig kunna ingripa
            i alla lägen och folket har fått försvara sig själva medan de
            istället åsett FN-styrkor fly för sina liv. Detta har skapat motstånd
            mot FN bland befolkningen.
          </p>
          <p xml:id="i-E5Pqr39F7BqHVohkGe1mQn">
            FN tog därför ett beslut under 2014 i Säkerhetsrådet om en militär
            offensiv styrka inom ramen för den fredsbevarande operationen.
            Den syftar till att ”neutralisera och avväpna” rebellgrupper i
            det våldshärjade östra Kongo-Kinshasa. Den nya styrkan ska kunna
            operera på egen hand. Enligt resolutionen i säkerhetsrådet kommer
            den att bestå av 2 500 soldater och vara stationerad i Goma och
            i huvudsak bemannas av Sydafrika, Tanzania och Mocambique. Om
            denna fredsframtvingande styrka kommer att lyckas återstår att
            se.
          </p>
          <p xml:id="i-52moY6sTjsTanckx82ddrw">
            I februari 2014 slöts ett fredsavtal som tagits fram av FN. Det
            undertecknades av elva länder i Addis Abeba. De lovade att de
            inte skulle vara involverade i strider i Kongo. Men speciellt
            Uganda och Rwanda anser många bedömare, kommer att fortsätta sina
            attacker inne i Kongo, via olika rebellgrupper. Och trots det
            så kallade fredsavtalet har inte våldet tagit slut. I Burundi
            ser vi nu en allvarlig eskalering av en konflikt som är en del
            av våldsspiralen i regionen.
          </p>
          <p xml:id="i-Mdq5oGxmXvZAaPK2JSXv98">
            Nu behöver flera saker göras samtidigt för att stoppa våldet
            i området.
          </p>
          <p xml:id="i-GFVkTJwKdg3J6ioM8CfXe5">
            Avslutningsvis kan också frågan om Rwandas påverkan i Sverige
            lyftas. Säpo lyfte i sin årsrapport ”Säkerhetspolisen 2013” frågan
            om flyktingspionage och om aktuella fall där personer ”kartlade
            landsmän åt den rwandiska staten”. De beskriver ett fall där en
            44-årig man i Örebro hösten 2013 dömdes till åtta månaders fängelse
            för ”grov olovlig underrättelseverksamhet”. Vidare skriver man
            att ”mannen fälldes för att avsiktligt ha gått den rwandiska statens
            ärende genom att med hemliga och svekfulla medel aktivt skaffat
            sig uppgifter om personliga förhållanden om personer av rwandisk
            härkomst i Sverige”. Mannens uppdrag var vidare att ”hämta in
            upplysningar om regimkritiska personers politiska åsikter, deras
            telefonnummer och vistelseort i Sverige”. Det är oerhört viktigt
            att personer som sökt skydd i Sverige kan utöva sina rättigheter
            i Sverige utan att riskera att leva under hot om våld, eller att
            anhöriga i hemlandet inte ska drabbas av att de sökt skydd i Sverige.
            Det är oacceptabelt att Rwanda bedriver flyktingspionage i Sverige
            men även i andra länder.
          </p>
          <p xml:id="i-52bHT2BThk4enpUeCK249v">
            Vi har också via media fått rapporter om att rwandier som lever
            i exil hotats men också mördats. Rwanda har inte erkänt morden,
            men har uttalat sådana hårda ord om personerna att det inte kan
            uteslutas.
          </p>
          <p xml:id="i-GVR1KUNKs6qzwfS9SYSTqf">
            De som ansluter sig till partiet RNC, Rwanda National Congress,
            som befinner sig i exil och vill arbeta för en demokratisering
            i landet, har president Kagame anklagat för att vara terrorister
            och en militärdomstol i Rwanda har utfärdat domar i deras frånvaro
            på 20 till 24 års fängelse. Man har dragit in passen för personer
            och på olika sätt offentligt uttalat hot mot dessa personer.
          </p>
          <p xml:id="i-WDt3qPaE7RTbpE8sW9jhn2">
            Rwanda bör ställas till ansvar för det våld som FN anser att
            landet är orsak till i regionen.
          </p>
          <p xml:id="i-EZFXd4NvVNnQtjgTLoQqPL">
            I biståndet ska krav ställas på att mänskliga rättigheter och
            demokrati stärks i Rwanda och att politiska fångar frisläpps liksom
            journalister och andra som är fängslade av politiska skäl. Demokratisk
            utveckling i landet måste främjas.
          </p>
          <p xml:id="i-2h33nWHaD1MK1MmYz15ofW">
            Det är också viktigt att Sverige på olika sätt markerar mot det
            oacceptabla i att Rwanda hotar sina landsmän i exil och bedriver
            flyktingspionage på svensk mark.
          </p>
        </div>
        <div xml:id="i-SwEMQPC4FdX9sZLpQwSXym" type="signatureBlock">
          <list xml:id="i-YUmhhmQcCdEB4aXqo6Mct2">
            <item xml:id="i-B2k6E1of5Xtw66KZJAWVU4" who="i-BaBRFz7sgjhbuqYiz8u7vt" type="signature">
              Désirée Pethrus (KD)
            </item>
          </list>
        </div>
      </div>
    </body>
  </text>
</TEI>
