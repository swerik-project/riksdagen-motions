<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201213-MJU-00262">
  <teiHeader>
    <fileDesc>
      <titleStmt>
        <title>Artprojektet</title>
        <author corresp="i-XGshyFMh8wg9ExkBGYPjsr i-122QwSSpyGJQiTJjmrUJCM">av Désirée Liljevall och Krister Örnfjäder (S)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Artprojektet</title>
          <idno type="rdwebb">H002MJ262</idno>
          <rs type="number">MJ262</rs>
          <orgName type="comitteeAbbreviation">MJU</orgName>
          <ref type="dokument_url_text">http://data.riksdagen.se/dokument/H002MJ262/text</ref>
          <ref type="dokument_url_html">http://data.riksdagen.se/dokument/H002MJ262</ref>
          <ref type="dokumentstatus_url_xml">http://data.riksdagen.se/dokumentstatus/H002MJ262</ref>
          <ref type="doc">http://data.riksdagen.se/fil/80514CF6-D98A-40C4-BC43-073EC84EE9C2</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-XGshyFMh8wg9ExkBGYPjsr</idno>
            <name>Désirée Liljevall</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-122QwSSpyGJQiTJjmrUJCM</idno>
            <name>Krister Örnfjäder</name>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-UFAYEekVZKTXjPkFzP37C5" type="signed"/>
        <correspContext corresp="i-UFAYEekVZKTXjPkFzP37C5">
          <note type="signatory" corresp="i-XGshyFMh8wg9ExkBGYPjsr"/>
          <note type="signatory" corresp="i-122QwSSpyGJQiTJjmrUJCM"/>
        </correspContext>
        <correspAction xml:id="i-UfJvC1kD6bDGSdF7ZJjBgC" type="numbering">
          <date when="2012-10-04"/>
        </correspAction>
        <correspAction xml:id="i-K939qkcSuYSNVHBjipWruy" type="submission">
          <date when="2012-10-03"/>
        </correspAction>
        <correspAction xml:id="i-EkvszqM7HyXQRX8Vg2aGAA" type="transfer">
          <date when="2012-09-27"/>
        </correspAction>
        <correspAction xml:id="i-EWxyuq6jEkMJk5bWo16QQT" type="assigned"/>
        <correspContext corresp="i-EWxyuq6jEkMJk5bWo16QQT">
          <ref type="assignedTo">Miljö- och jordbruksutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-G6iP78MR7qgZZvJ1tHF8DL" type="motHeader"/>
      <div xml:id="i-QptmdHqmCauBZMe4pSNcBp" type="motBody">
        <div xml:id="i-UYMrYG9sszXJn4RCvxPC6" type="motProposal" subtype="förslag">
          <head xml:id="i-7tqdvv4QKDThiWZKEgQVaS">
            Förslag till riksdagsbeslut
          </head>
          <list xml:id="i-Tri4ZBMLxRA6hX6dDA3gfJ" style="ol">
            <item xml:id="i-8qA5GTNFzAhBGa9AY2oLZY">
              Riksdagen tillkännager för regeringen som sin mening vad som
              anförs i motionen om att upprätthålla målet att skyndsamt kartlägga
              hela vår mångfald.
            </item>
            <item xml:id="i-3e4pr4dpb3n4CFFBUxDQcp">
              Riksdagen tillkännager för regeringen som sin mening vad som
              anförs i motionen om att se över möjligheten att bibehålla budgeten
              för Artprojektet så att hela vår mångfald kan kartläggas till
              2025.
            </item>
            <item xml:id="i-JhbqdxYrMdkfaGgvR7YysC">
              Riksdagen tillkännager för regeringen som sin mening vad som
              anförs i motionen om att använda ny digital teknik för att effektivisera
              kunskapsspridningen i Artprojektet och samtidigt höja produktionstakten
              och ambitionsnivån, så att allmänheten och beslutsfattarna får
              lättillgänglig information om samtliga arter till 2025.
            </item>
            <item xml:id="i-Gkji9pA1A7XouiXyeJGUUR">
              Riksdagen tillkännager för regeringen som sin mening vad som
              anförs i motionen om att permanenta forskning, inventering och
              kunskapsspridning när det gäller dåligt kända organismer på tre
              till fyra fältstationer runt om i landet, enligt samma modell
              som i dag bedrivs på Station Linné på Öland.
            </item>
          </list>
        </div>
        <div xml:id="i-9yxAwxkPwWBX5zo57foE7W" type="motContent">
          <head xml:id="i-8grTdQNtarhJrMB5AMpp24" type="h1">
            Bakgrund
          </head>
          <p xml:id="i-PiBfSh2RuVsqN8hL6hu8pw">
            Trots att människans överlevnad är beroende av den biologiska
            mångfalden, och många arter och de ekosystemtjänster de utför
            nu hotas akut av miljöförstöring och klimatförändringar, är kunskapsbristen
            skriande. Forskare räknar med att det finns minst 10 miljoner
            arter på planeten, varav mindre än 2 miljoner är kända idag. Många
            av de okända arterna finns i tropikerna men inget land inte ens
            Linnés hemland Sverige har fullständigt utforskat sin mångfald.
          </p>
          <p xml:id="i-uxLpZ9RjM44hF2eUSCqKF">
            En i stort sett enig expertis menar att det finns ett akut behov
            av att inventera mångfalden på planeten, och att det är möjligt
            att göra det på 20 år om tillräckliga resurser avsätts. Konventionen
            om biologisk mångfald som ratificerades av 150 länder 1992, däribland
            Sverige, pekar på att biologisk mångfald inte bara handlar om
            växter, djur och mikroorganismer och deras ekosy-stem utan även
            om människors behov av säker mat, mediciner, frisk luft och vatten,
            skydd och en ren och hälsosam miljö att leva i. Konventionen är
            ett gemensamt försök från världssamfundet att komma till rätta
            med det oroande problem som förlust av ekosystem, arter och gener
            utgör.
          </p>
          <p xml:id="i-YKQWuozfyVbrz4yfw9yYZA">
            Konventionen ger medlemsländerna i uppgift att skydda, bevara
            och beskriva floran och faunan inom landets gränser. Med nuvarande
            arbetstakt kommer det dock att dröja hundratals år (600 till 2
            500 år enligt olika uppskattningar) innan alla länder kommer att
            ha en fullständig karta över sin mångfald. Alltfler experter menar
            att detta är oacceptabelt. Genom Svenska artprojektet, i vilket
            Station Linnés verksamhet ingår, bidrog Sverige till att etablera
            en ny ambitionsnivå när det gäller arbetet med den biologiska
            mångfalden. Projektet lanserades 2002 av Socialdemokraterna och
            Miljöpartiet, med bland annat miljöminister Kjell Larsson och
            Maria Wetterstrand som uppbackare. Målsättningen är att kartlägga
            hela den svenska mångfalden på 20 år. Initiativet har väckt stor
            uppmärksamhet internationellt och har följts av stora satsningar
            på kartläggningen av dåligt kända organismer i flera länder, däribland
            USA, Norge och Finland.
          </p>
          <head xml:id="i-2VXf1Bam2C1Qh4JZKQsBKa" type="h1">
            Artprojektets resultat hittills
          </head>
          <p xml:id="i-2fFh2dnWGiEnpLrJpUiy6d">
            Efter en uppbyggnadsfas på tre år, har Svenska artprojektet från
            2005 haft ett anslag om 65 miljoner kronor per år (i grova drag
            20 miljoner till museistöd, 15 miljoner till forskning och inventering,
            och 30 miljoner till produktion av Nationalnyckeln). Resultaten
            har varit spektakulära. Omkring 2 500 nya arter för landet har
            upptäckts, varav en tredjedel nya för vetenskapen. Uppgifter om
            miljontals insamlade föremål har datalagts och gjorts tillgängliga
            för forskning.
          </p>
          <p xml:id="i-FY89EZQ86wigBdowwKaDAV">
            De mest uppseendeväckande resultaten gäller vår insektsfauna.
            Vid starten av projektet var knappt 25 000 arter kända från Sverige.
            Nu har antalet ökat med nästan 2 000, och uppskattningar tyder
            på att det finns ytterligare 4 000 arter kvar att upptäcka. Till
            stor del bygger dessa resultat på svenska Malaisefälleprojektet,
            den första heltäckande inventeringen av vår insektsfauna. Under
            tre år (20032006) användes 75 Malaisefällor på 54 platser från
            Sandhammaren på den skånska sydkusten i söder upp till Nuoljas
            kalfjäll utanför Abisko i norr. Bland habitaten finns sådana som
            Naturvårdsverket (1994) har listat som särskilt artrika, medan
            andra platser har valts utifrån en unik eller särskilt intressant
            fauna, såsom alvar, strandängar, fjällbjörksskog och brandfält.
          </p>
          <p xml:id="i-GXk7cGKznYEevnVasjTyJL">
            Totalt samlades 80 miljoner insekter in; hälften av det materialet
            är nu sorterat på nästan 300 fraktioner. Materialet skickas kontinuerligt
            ut för forskning och bestämning. Hittills har 750 000 insekter
            skickats till 79 forskare i 21 länder och fyra världsdelar. En
            kvarts miljon insekter har bestämts till art. Totalt har mer än
            200 personer medverkat i projektet, de flesta på volontärsbasis.
          </p>
          <p xml:id="i-QDGpD2RAYcctLsB32kqg5E">
            Malaisefälleprojektet drivs sedan 2005 på Station Linné på Öland,
            där resultaten uppmärksammats genom ett stort antal medieinslag
            och aktiviteter riktade mot allmänheten. Den årliga budgeten för
            projektet har varit 12 miljoner kronor. Dessutom har Malaisefälleprojektet
            varit beroende av museistödet för databasläggning av materialet
            och av de bidrag som Artprojektet delat ut för forskning på insekter.
          </p>
          <p xml:id="i-3shY7KvLytinm3nsh9C7tc">
            Bokverket Nationalnyckeln, som produceras av Artdatabanken, har
            inte varit lika framgångsrikt. Det har publicerats fantastiska
            volymer om grupper som inte tidigare täckts av modern svensk litteratur,
            men hittills har bara 14 volymer (av planerade 60-130) tryckts
            till en nettokostnad av ca 10 miljoner kronor styck. Spridningen
            är otillfredsställande, verket finns inte på nätet, och text-
            och bildmaterialet släpps inte fria av Artdatabanken till andra
            privata eller offentliga aktörer.
          </p>
          <head xml:id="i-AwPGsL5ibaYHfV2VMhd3bs" type="h1">
            Politiskt nuläge
          </head>
          <p xml:id="i-3E87tUKc18wpTmQfPFEoZC">
            Landsbygdsdepartementet, som ansvarar för Artprojektet, initierade
            en översyn av verksamheten i samband med tioårsjubileet 2012.
            Av allt att döma har man letat efter möjligheter att spara pengar,
            enligt rykten på grund av misstag när det gäller EU-stöden till
            jordbruket. En första utredning av Artprojektet underkändes och
            man gav i uppdrag att göra en ny utredning, uppenbarligen med
            skarpa direktiv om att hitta besparingar. Denna presenterades
            för Landsbygdsdepartementet den 1 juni och offentliggjordes en
            dryg vecka senare.
          </p>
          <p xml:id="i-Mvg3XLo2gkiGmqmrfw7yxf">
            I utredningen föreslås att målet att skyndsamt kartlägga mångfalden
            överges. Artprojektet permanentas i stället med en budget på 45
            miljoner kr från 2013, som trappas ned till 35 miljoner kr över
            tre år; nästan en halvering. Museimedlen försvinner helt på sikt.
            Nationalnyckeln läggs ned som bok. I stället används digital produktion
            och kunskapsspridning, och budgeten för detta halveras. Huvudmannaskapet
            för projektet utreds vidare, med eventuell flytt av Artprojektet
            eller hela Artdatabanken till Naturhistoriska riksmuseet.
          </p>
          <p xml:id="i-NmBukUHe5yvvpW99LYsJk4">
            Utredningen har klara brister. Exempelvis bedöms överhuvudtaget
            inte resultaten av museistödet, men det förslås ändå att det ska
            tas bort. Forskning och inventering ska fortgå som tidigare med
            orörd budget, men det görs ingen koppling till att denna verksamhet
            är starkt beroende av museistödet. Det finns ingenting i översynen
            som styrker att man kan producera en digital Nationalnyckel med
            rimlig ambitionsnivå och utgivningstakt till halva kostnaden för
            det nuvarande bokprojektet.
          </p>
          <p xml:id="i-RGLVQs22iAeHjCdCz3WFKD">
            En hearing hölls av Landsbygdsdepartementet den 29 juni i år
            och skriftliga kommentarer begärdes in till 1 augusti. Kungliga
            Vetenskapsakademien begärde förlängd remisstid för att hinna svara
            men departementet sade nej. Tjänstemän från Miljödepartementet
            poängterade vid hearingen att deras departement ännu inte tillfrågats
            om förslagen i översynen. Målsättningen är uppenbarligen att få
            till en besparing för departementet i höstbudgeten.
          </p>
        </div>
        <div xml:id="i-ABjXSxdcpr8Cb8vsws1Xtw" type="signatureBlock">
          <list xml:id="i-37FAQaWtuNsyaanRht6RbL">
            <item xml:id="i-3WRmHFUh9s42DsbKmioFNV" who="unknown" type="signature">
              Désirée Liljevall (S)
            </item>
            <item xml:id="i-TKnfqTwMtMc4D5QoW2yRn6" who="i-122QwSSpyGJQiTJjmrUJCM" type="signature">
              Krister Örnfjäder (S)
            </item>
          </list>
        </div>
      </div>
    </body>
  </text>
</TEI>
