<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200910-CU-00022">
  <teiHeader>
    <fileDesc>
      <titleStmt>
        <title>med anledning av prop. 2009/10:185 Allmännyttiga kommunala bostadsaktiebolag och reformerade hyressättningsregler</title>
        <author corresp="i-VRHymVx7EsX48sg7b5qmpS">av Jan Lindholm (mp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>med anledning av prop. 2009/10:185 Allmännyttiga kommunala bostadsaktiebolag och reformerade hyressättningsregler</title>
          <idno type="rdwebb">GX02C22</idno>
          <rs type="number">C22</rs>
          <orgName type="comitteeAbbreviation">CU</orgName>
          <ref type="dokument_url_text">http://data.riksdagen.se/dokument/GX02C22/text</ref>
          <ref type="dokument_url_html">http://data.riksdagen.se/dokument/GX02C22</ref>
          <ref type="dokumentstatus_url_xml">http://data.riksdagen.se/dokumentstatus/GX02C22</ref>
          <ref type="doc">http://data.riksdagen.se/fil/2A1975DC-4DE6-4E00-ADDF-E5AC2C199AD2</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-VRHymVx7EsX48sg7b5qmpS</idno>
            <name>Jan Lindholm</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-CpzV5fvSc8bb2gyp8bkeGh" type="basedOn"/>
        <correspContext corresp="i-CpzV5fvSc8bb2gyp8bkeGh">
          <ref>Proposition 2009/10:185</ref>
        </correspContext>
        <correspAction xml:id="i-3WJkbN43N3Gy3ist8qhywN" type="signed"/>
        <correspContext corresp="i-3WJkbN43N3Gy3ist8qhywN">
          <note type="signatory" corresp="i-VRHymVx7EsX48sg7b5qmpS"/>
        </correspContext>
        <correspAction xml:id="i-CsdTA44xmUSqHaxqFnjKnL" type="referral">
          <date when="2010-04-23"/>
        </correspAction>
        <correspAction xml:id="i-Az8XJuXcLgU8KyPz1Da8Ux" type="dismissal">
          <date when="2010-04-22"/>
        </correspAction>
        <correspAction xml:id="i-JCp56pYtKkhZ1U6tmLsGK7" type="dismissal">
          <date when="2010-04-22"/>
        </correspAction>
        <correspAction xml:id="i-2d8QFcyDYdEHscYewjqsAG" type="transfer">
          <date when="2010-04-21"/>
        </correspAction>
        <correspAction xml:id="i-w3aBTQUwE3q3bxbTrqDrQ" type="submission">
          <date when="2010-04-21"/>
        </correspAction>
        <correspAction xml:id="i-DRg3dsZm6tBeLPGtnkUP19" type="assigned"/>
        <correspContext corresp="i-DRg3dsZm6tBeLPGtnkUP19">
          <ref type="assignedTo">Civilutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="motProposal" subtype="förslag">
          <head xml:id="i-HaeBQ6ouH6T6CUQpStcpc3">
            Förslag till riksdagsbeslut
          </head>
          <list style="ol">
            <item xml:id="i-JedufDEAmefBrPP3R4VFpe">
              Riksdagen tillkännager för regeringen som sin mening vad som
              anförs i motionen om behovet av en lagstiftning som underlättar
              ett ökat byggande av hyresrätter.
            </item>
            <item xml:id="i-3rfKVS7WwAC7PFB5RUr5mR">
              Riksdagen tillkännager för regeringen som sin mening vad som
              anförs i motionen om bristen på konsekvensanalys av förslagets
              effekter för hyresnivåerna.
            </item>
            <item xml:id="i-JdM54we4bVahaR19nGBGub">
              Riksdagen tillkännager för regeringen som sin mening vad som
              anförs i motionen om skyddsregelns giltighet.
            </item>
            <item xml:id="i-892pnMYGn8ozXJHm8EY5pf">
              Riksdagen tillkännager för regeringen som sin mening vad som
              anförs i motionen om det s.k. påtaglighetsrekvisitet.
            </item>
            <item xml:id="i-HNnmgnYm2fv3fEFvnLwsYN">
              Riksdagen tillkännager för regeringen som sin mening vad som
              anförs i motionen om begreppen värdeöverföring, social sammanhållning
              och integration.
            </item>
            <item xml:id="i-AgWmaZjkULMqbyaMypHoaN">
              Riksdagen tillkännager för regeringen som sin mening vad som
              anförs i motionen om svaga och vikande marknader.
            </item>
          </list>
        </div>
        <div type="motContent">
          <head xml:id="i-YMFDVYrH87FESH5EyQ9Dzb" type="h1">
            Inledning
          </head>
          <p xml:id="i-DHzh5iQifE1miyzWRHr4QF">
            I propositionen om allmännyttiga kommunala bostadsaktiebolag
            och reformerade hyressättningsregler föreslår regeringen en ny
            lagstiftning. I den nya lagen föreslår man att de kommunala fastighetsbolagen
            åläggs marknadsmässiga avkastningskrav samtidigt som det förutsätts
            att fastigheterna förvaltas i allmännyttigt syfte. Det innebär
            att man föreslår ett avsteg från kommunallagens förbud mot att
            bedriva företag i vinstsyfte. Därav följer att självkostnadsprincipen
            inte längre gäller för de allmännyttiga fastighetsbolagen.
          </p>
          <p xml:id="i-8fFRxwTGaVnvsvtFxc7Vpz">
            Regeringen föreslår vidare en begränsning av de värden som får
            överföras från allmännyttiga kommunala bostadsaktiebolag. Förslaget
            innebär att kommunens utdelning ska ses som ersättning för det
            tillskjutna kapitalet i bolaget. Det samlade värde som överförs
            får enligt förslaget inte överstiga hälften av det föregående
            verksamhetsårets vinst. Begränsningen av dessa överföringar av
            värden gäller dock inte för åtgärder inom ramen för kommunens
            bostadsförsörjningsansvar som främjar integration och social sammanhållning
            eller tillgodoser bostadsbehovet för personer för vilka kommunen
            har ett särskilt ansvar. Begränsningsregeln detaljstyr även överföring
            av överskott som uppstår vid försäljning av fastigheter. Högst
            hälften av ett sådant överskott får delas ut under förutsättning
            att överföringen föregåtts av ett beslut i kommunfullmäktige.
            Begränsningen gäller inte heller för överföringar mellan allmännyttiga
            kommunala bostadsaktiebolag inom samma koncern.
          </p>
          <p xml:id="i-RSJhiDDkYVy7JswdjQBe4F">
            Regeringen föreslår vidare att de allmännyttiga kommunala bostadsföretagens
            hyresnormerande roll ersätts med en ny modell med kollektivt förhandlade
            hyror som regeringen hävdar inte innebär renodlade marknadshyror.
            Den skyddsregel man inför mot alltför kraftiga hyreshöjningar,
            vilket man uppenbarligen ändå ser som en naturlig konsekvens av
            den nya modellen, innebär att de nya hyrorna inte tillåts få genomslag
            omedelbart. Efter s.k. skälig tid kommer dock den nya högre hyresnivån
            att fullt ut slå igenom. Det är upp till Hyresnämnden att avgöra
            vad skälig tid är.
          </p>
          <p xml:id="i-7uyLYG6Gqfroe9hgnDy775">
            Hyresgästerna har under lång tid känt stor oro för den förändring
            som länge har aviserats. Såväl hyresgästerna som fastighetsägarna
            och deras organisationer har arbetat med frågan och lagt fram
            egna förslag. Sveriges kommuner och landsting SKL har även de
            lagt fram egna förslag i dessa frågor. Diskussionerna har stundtals
            varit heta och rädslan för kraftigt höjda hyror i kombination
            med den pågående ombildningen av hyresrätter till bostadsrätter
            har av många hyresgäster uppfattats som ett hot mot möjligheten
            att bo kvar i centrala lägen i våra större städer som hyresrättsinnehavare.
          </p>
          <p xml:id="i-63SJik6XvvE1NBAbWnJiq6">
            För Miljöpartiet de gröna är det en självklarhet att slå vakt
            om en prisvärd hyresrätt. Ett brett utbud av hyresrätter är en
            förutsättning för den rörlighet som såväl vårt utbildningssystem
            som vår arbetsmarknad är så beroende av. Hyresgästernas rättigheter
            till ett tryggt boende innebär att vi säger nej till kraftiga
            hyreshöjningar. Oönskade och onödiga renoveringar ska hyresrättsinnehavaren
            kunna avsäga sig. Standardhöjningar som inte efterfrågas ska inte
            påtvingas och får inte utgöra grund för hyreshöjningar. Förädling
            av lägenheter sker lämpligen när hyresgästen själv valt att flytta.
            För Miljöpartiet de gröna är det en självklarhet att likvärdiga
            lägenheter ska hålla samma hyresnivå.
          </p>
          <p xml:id="i-TTNcPb3a7rSjVJLtoFk8st">
            Mot bakgrund av att regeringens förslag till stora delar bygger
            på den kompromiss som förhandlats fram mellan de berörda parterna
            på hyresmarknaden, Hyresgäst­föreningen, Sabo och Fastighetsägarna,
            ser Miljöpartiet de gröna inte att det finns någon grund för att
            avslå regeringens proposition. Däremot är vi allvarligt oroade
            över att de föreslagna förändringarna kommer att leda till kraftigt
            höjda hyror. Vi är även oroade över att kommunerna kommer att
            få betydande svårigheter att ta sin del av det bostadspolitiska
            ansvaret samt oroade över att många hyresbestånd i landet kommer
            att bli än mer eftersatta än i dag. Vi ser klara risker för att
            regeringens förslag kommer att påskynda den segregering som regeringen
            även med andra politiska styrmedel aktivt skyndar på.
          </p>
          <head xml:id="i-5CJjPNqrYWJqD9dPEr5BAu" type="h1">
            Motivering till förslagen
          </head>
          <head xml:id="i-G8XzeaHRbVCuBbh2LMyAzs" type="h2">
            Bakgrund
          </head>
          <p xml:id="i-HRKEma9T9KywrvUKRLtxwa">
            Miljöpartiet delar, i likhet med många andra bedömare, inte regeringens
            utgångspunkt för denna lagstiftning vad gäller antagandet att
            den svenska modellen inte skulle överleva en prövning i EU-domstolen.
            Vi menar med detta att hela grunden för förslaget vilar på lösa
            antaganden och att Sverige borde ha tagit strid för de principer
            som gett vårt land en av de bästa lösningarna för bra bostäder
            inom Europa. Att regeringen tydligt signalerat att man själv gör
            bedömningen att den svenska modellen bryter mot EU:s statsstödsregler
            innebär att Sverige därmed själv valt att avgöra frågan och ogiltigförklara
            vår svenska modell för hur ett offentligt uppdrag kan hanteras.
          </p>
          <p xml:id="i-JCZ8Uuw84JQSxVpqCouRZn">
            Det är självklart omöjligt att backa en sådan signal hur felaktig
            den än är. Vi beklagar naturligtvis detta men konstaterar att
            regeringen därmed har skapat ett problem som egentligen inte existerade
            och därmed gjort en systemförändring nödvändig.
          </p>
          <head xml:id="i-XdgzSNChwSC4uSnbgAhp1E" type="h2">
            Byggandet måste öka
          </head>
          <p xml:id="i-QGQvG6Q7g7vgxWCMxejrcs">
            Miljöpartiet anser att bostadsbyggandet 2016 ska uppgå till 40
            000 bostäder om året för att en balans i efterfrågan och tillgång
            ska kunna upprätthållas. Så länge vi har en produktion som är
            lägre än den nivån är det i princip omöjligt att tala om en marknad.
          </p>
          <p xml:id="i-PgXFWMiVkfwUFps34UoeYc">
            Dagens regering har avskaffat bostadspolitiken som politiskt
            område och avskaffat alla former av bostadspolitiska mål. Man
            har i stället ersatt bostadspolitiken med en hänvisning till att
            marknaden ska se till att den som efterfrågar ska finna det hon
            eller han efterfrågar. Det är en ren hänvisning till marknadslösningar.
            Vi menar att bostäder är en mänsklig rättighet och att det måste
            finnas politik som gör det möjligt för alla att bo. Det finns
            därför ett stort behov av en lagstiftning som underlättar ett
            ökat bostadsbyggande och då främst en ökad andel hyresrätter.
            Detta menar vi att riksdagen bör ge regeringen till känna.
          </p>
          <head xml:id="i-Hu94dqGrN1BJvDee44xnfY" type="h2">
            Orättvisor mellan upplåtelseformerna
          </head>
          <p xml:id="i-7cL5iwD8kdyecykgAuRjw5">
            Skattetekniskt behandlas de olika upplåtelseformerna olika. Miljöpartiet
            de gröna anser att det är klarlagt att denna olikhet utgör en
            viktig orsak till att byggandet av hyresrätter försvåras. Vi anser
            att det inte är rimligt att denna orättvisa beskattning fortsätter.
            Några exempel på regler som slår orättvist är möjligheten att
            göra avdrag för räntekostnader liksom möjligheten till skattebefriade
            underhålls- och reparationsfonder. Miljöpartiet de gröna anser
            att det är viktigt att frågan om den orättvisa skattebelastningen
            mellan olika upplåtelseformer snarast hanteras. Detta bör riksdagen
            ge regeringen till känna.
          </p>
          <head xml:id="i-W6Urvue5f4pN4cwbwAs4Nk" type="h2">
            Allmännyttans roll för bostadsförsörjningen
          </head>
          <p xml:id="i-TKMTCNBXajywSukyQSCBrn">
            För Miljöpartiet de gröna är god tillgång till ett brett utbud
            av bostäder med olika upplåtelseformer och kostnadsnivåer i blandad
            bebyggelse ett centralt mål. Vi ser nu en utveckling mot en allt
            större segregering av boendet med många negativa konsekvenser.
          </p>
          <p xml:id="i-Tew3YMqDAWXgmLbXm8U8EL">
            Hyresrätten är ett viktigt inslag på den svenska bostadsmarknaden.
            Den ger möjlighet till den rörlighet för medborgarna som är en
            förutsättning för samhällets dynamik och utveckling. Vi vill därför
            utveckla de allmännyttiga kommunala bostadsföretagen så att de
            än bättre än i dag kan möta bostadskonsumenternas önskemål. En
            stark allmännytta är avgörande för att klara bostadsförsörjningen.
          </p>
          <p xml:id="i-JAh1BLi3rMqn3siKtYBJbf">
            Boendet handlar om livskvalitet mer än om pengar, men den ökade
            fokuseringen på bostadsspekulation har tyvärr flyttat fokus i
            boendefrågor från just boendekvalitet till spekulation. Det tenderar
            att utarma de boendekvaliteter som är så centrala för ett välfärdssamhälle.
            De allmännyttiga bostadsföretagen drabbas genom sin konstruktion
            inte av den smittan och erbjuder därigenom en oas i samhället
            där genuin boendekvalitet kan utvecklas. Den demokratiska förankringen
            är troligtvis en förutsättning för att behålla synen att boendekvalitet
            inte innebär största möjliga avkastning på bostaden.
          </p>
          <p xml:id="i-3NTDR35VMvwa2Qon3ftEgQ">
            De villkor regeringen genom sin proposition ger de allmännyttiga
            kommunala fastighetsbolagen innebär att kombinera en verksamhet
            i allmännyttigt syfte med en marknadsmässig avkastning. Den kravkombinationen
            är självklart omöjlig att leva upp till om begreppen ska uppfattas
            renodlade. I praktiken blir det ett osäkert rättsläge för ägarna.
          </p>
          <p xml:id="i-AUyZzgz5dZesJjyXyxAFVn">
            Att utöver en marknadsmässig avkastning leverera dessa allmännyttiga
            tjänster kommer utan tvekan innebära att hyresgästerna tvingas
            bära kostnader som slår igenom i form av höjda hyror. Vi kan inte
            se att regeringen bemödat sig om att analysera konsekvenserna
            av sitt förslag vad gäller hur det påverkar hyresnivåerna.
          </p>
          <p xml:id="i-DH6x61sJf2CGn75Ppt3Ju9">
            Riksdagen bör ge regeringen till känna som sin uppfattning att
            en konsekvensanalys vad avser hyresnivåer måste föregå de föreslagna
            lagändringarna.
          </p>
          <head xml:id="i-7y7iAFBQztbxQedGK77b7v" type="h2">
            Förstärkt skydd vid ombyggnad och renovering
          </head>
          <p xml:id="i-STpu3AiqVoFNnhd4ySgbvr">
            Hyresgästernas skydd mot kraftiga och snabba hyreshöjningar är
            väsentligt för ett reellt besittningsskydd. Vi välkomnar därför
            att en s.k. skyddsregel införs, vars innebörd gör det möjligt
            för hyresnämnden att fastställa att en hyra ska betalas med lägre
            belopp under en skälig tid.
          </p>
          <p xml:id="i-2gPaK7KaLPK5wjtj2CuR9k">
            Vi anser dock att det finns en avgörande brist i regeringens
            förslag vad gäller hyres­höjningar till följd av ombyggnad och
            upprustning. Regeringens förslag innebär att undantag från skyddsregeln
            vid ombyggnad ges i de fall hyresgästen gett sitt tillstånd eller
            hyresnämnden lämnat sitt godkännande. Detta innebär i praktiken
            att hyresgästen står utan skydd för en snabb och kraftig hyreshöjning
            i de fall fastighetsvärden vill bygga om, renovera eller genomföra
            standardhöjande åtgärder i en lägenhet utan hyresgästens godkännande.
            Regeringens förslag riskerar därmed det reella besittnings­skyddet.
          </p>
          <p xml:id="i-EtijopV2kgYNRotdYq53Ys">
            Vi anser att det bör införas ett mer robust regelverk som vid
            ombyggnad ger hyresgästerna ett avgörande inflytande. En viktig
            del i detta är att undantaget från skyddsregeln vid ombyggnad
            då hyresnämnden lämnat sitt tillstånd tas bort. Vi menar att det
            är viktigt att stärka hyresgästernas inflytande över det egna
            boendet och den egna närmiljön. Ökade möjligheter till hyresgäststyrt
            lägenhetsunderhåll och boinflytande­avtal på områdesnivå är andra
            exempel. Vi anser att riksdagen bör ge regeringen detta till känna.
          </p>
          <head xml:id="i-BnGFaRvEKNjPCu1NnhteAo" type="h2">
            Påtaglighetsrekvisitet
          </head>
          <p xml:id="i-GWb2L3D6oTHHPF3mN91owZ">
            Trots att allmännyttans hyresnormerande roll ersätts med en normerande
            roll för kollektivt förhandlade hyror finns det s.k. påtaglighetsrekvisitet
            kvar i jordabalkens 12 kap 55 §. Trots löften från det ansvariga
            statsrådet om att detta rekvisit skulle tas bort finns det kvar
            i regeringens förslag till ny lagstiftning. Detta är mycket allvarligt
            och riskerar att driva upp hyresnivåerna. Vi menar att detta rekvisit
            är en rest från tidigare ordning och därför bör tas bort.
          </p>
          <head xml:id="i-3e3S8NuciyBxbqNxrdrTKb" type="h2">
            Värdeöverföring och social integration
          </head>
          <p xml:id="i-JGi2NiujVEAwCcrLn2fpdX">
            Regeringen föreslår en begränsning av hur stora värden som får
            överföras från ett allmännyttigt kommunalt bolag till ägaren.
            Den föreslagna begränsningen innebär exempelvis att maximalt hälften
            av nettoöverskottet som uppkommit vid avyttring av fastigheter
            under föregående räkenskapsår får överföras. Detta under förutsättning
            att frågan beslutats av kommunfullmäktige. Vi vill i samband med
            detta understryka den betydelse en lokal debatt har inför såväl
            beslut om omfattande utförsäljningar av allmännyttiga hyreslägenheter
            som överföring av värden genererade i allmännyttiga bolag till
            kommunkassan. Inte minst i Stockholm har den omfattande ombildningen
            av hyresrätter till bostadsrätter minskat mångfalden i boendet,
            vilket understryker att dessa frågor behöver ges utrymme i debatten
            i samband med att den lokala politiken läggs fast.
          </p>
          <p xml:id="i-FNLJVmSkVonyWX4J6FDXAv">
            Vidare gör regeringens i sin proposition det möjligt att utan
            begränsning föra över överskott från de kommunala bostadsföretagen
            som uppkommit under föregående räkenskapsår förutsatt att överskottet
            används för åtgärder inom ramen för kommunernas bostadsförsörjningsansvar
            som främjar integration och social sammanhållning.
          </p>
          <p xml:id="i-N1ZmaNezPriDHqF4PKcKEF">
            Vi saknar en mer djuplodande beskrivning av vad som avses med
            åtgärder som främjar integration och social sammanhållning. Det
            faktum att dessa begrepp kan tolkas såväl snävt som brett innebär
            att olika praxis kan komma att växa fram i olika kommuner. Risken
            finns därmed att de intentioner regeringen och riksdagen har med
            den föreslagna lagstiftningen i praktiken inte kommer att realiseras.
            Många hyresgäster kan även uppfatta att de genom uppdraget tvingas
            betala kommunalskatt indirekt via sin hyra.
          </p>
          <p xml:id="i-BV93h4ZPtoNSsXUGM6CQGi">
            Miljöpartiet de gröna anser att riksdagen bör ge regeringen till
            känna som sin uppfattning att det är angeläget att utveckla innebörden
            av det uppdrag regeringen avser att ge kommunerna inom ramen för
            den värdeöverföring man reglerar.
          </p>
          <head xml:id="i-JJTYdA5AegTabJ3P4dQfrb" type="h2">
            Vikande bostadsmarknader
          </head>
          <p xml:id="i-HpYAAKKeTt64a9WzPp9C6o">
            Vi kan konstatera att regeringen inte lyckats presentera ett
            heltäckande förslag vad gäller förutsättningar för de allmännyttiga
            kommunala bolagen. Den demografiska utvecklingen innebär att bostadsbristen
            ökar, inte minst i våra större städer och högskolekommuner. Samtidigt
            innebär utvecklingen att bostadsöverskottet växer i många andra
            kommuner.
          </p>
          <p xml:id="i-LiuM5CcsVtbYWZMA45bSpg">
            På flera orter i landet är frågan om svaga och vikande bostadsmarknader
            ett faktum. Befolkningsunderlaget minskar samtidigt som bostadsbeståndet
            på dessa orter kan vara i behov av såväl modernisering, upprustning
            och tillgänglighetsanpassning. Bostäder kan stå outhyrda under
            längre tid och därmed orsaka en stor ekonomisk belastning för
            bostadsbolaget samtidigt som trivseln bostadsområdet påverkas
            negativt. Det lokala bostadsbehovet kan dessutom förändras över
            tid, vilket ställer nya krav på de befintliga bostäderna, och
            behov av nybyggnation kan finnas trots att bostadsmarknaden som
            helhet anses svag. Även på vikande bostadsmarknader finns det
            således behov av en livskraftig och ekonomiskt stark allmännytta.
          </p>
          <p xml:id="i-PcfYgMPqXpJajYox8xpKVA">
            Regeringen kommer inte med några förslag för hur de allmännyttiga
            bostadsaktie­bolagen på svaga och vikande bostadsmarknader ska
            ges långsiktiga förutsättningar att erbjuda bra boende. I stället
            nöjer sig regeringen med att konstatera att allmännyttan på dessa
            marknader kan behöva rekonstrueras för strukturella överskott
            på bostäder, effektivisera sin verksamhet och minska sina drift-
            och underhållskostnader och att det i särskilda fall även fortsättningsvis
            kan bli aktuellt med statliga insatser för att sådan omstrukturering
            ska kunna genomföras. Slutligen hänvisar regeringen till att man
            avser att se över frågan om hur en stödordning för bostadsföretag
            i kris på svaga bostads­marknader som uppfyller EU-rättens krav
            kan genomföras.
          </p>
          <p xml:id="i-DFDuvFJWDB8pESCraXSMpG">
            Vi menar att det är en stor brist att regeringen inte lyckats
            presentera förslag i denna del. En reformerad politik för de allmännyttiga
            bostadsaktiebolagen kan inte anses fullgod förrän förslag finns
            för att säkra en fullgod bostadsförsörjningen även på svaga och
            vikande bostadsmarknader. Detta menar vi att riksdagen bör ge
            regeringen till känna.
          </p>
        </div>
        <div type="motSignatures">
          <list>
            <item xml:id="i-X4ZcKapZFFBkBvKAmFDqYt" who="i-VRHymVx7EsX48sg7b5qmpS">
              Jan Lindholm (mp)
            </item>
          </list>
        </div>
      </div>
    </body>
  </text>
</TEI>
