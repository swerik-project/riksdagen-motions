<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202223-SoU-02301">
  <teiHeader>
    <fileDesc>
      <titleStmt>
        <title>med anledning av skr. 2022/23:27 Vissa frågor inom hälso- och sjukvårdsområdet</title>
        <author corresp="i-XQAzCv28W16uuk7HhQLdZZ">av Anders W Jonsson m.fl. (C)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2022/23:2301 av Anders W Jonsson m.fl. (C)</title>
          <idno type="rdwebb">HA022301</idno>
          <rs type="number">2301</rs>
          <orgName type="comitteeAbbreviation">SoU</orgName>
          <ref type="dokument_url_text">https://data.riksdagen.se/dokument/HA022301/text</ref>
          <ref type="dokument_url_html">https://data.riksdagen.se/dokument/HA022301</ref>
          <ref type="dokumentstatus_url_xml">https://data.riksdagen.se/dokumentstatus/HA022301</ref>
          <ref type="pdf">https://data.riksdagen.se/fil/EBDCCAF3-A7BF-40AC-BA60-87A15883A1FB</ref>
          <ref type="docx">https://data.riksdagen.se/fil/07D8CE75-0A93-4F83-9149-0FE313E7E23F</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-XQAzCv28W16uuk7HhQLdZZ</idno>
            <name>Anders W Jonsson</name>
            <state type="partyAffiliation" ref="Q110832">
              <desc>C</desc>
            </state>
          </person>
          <person gender="man">
            <idno>i-546v5KE6tdv62FjUQAxwTc</idno>
            <name>Christofer Bergenblock</name>
            <state type="partyAffiliation" ref="Q110832">
              <desc>C</desc>
            </state>
          </person>
          <person gender="woman">
            <idno>i-TqkCALix3mzcE3yNqV7Nee</idno>
            <name>Martina Johansson</name>
            <state type="partyAffiliation" ref="Q110832">
              <desc>C</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-JYdWNPyg8DyXGKVAez3rz6" type="basedOn"/>
        <correspContext corresp="i-JYdWNPyg8DyXGKVAez3rz6">
          <ref>Skrivelse 2022/23:27</ref>
        </correspContext>
        <correspAction xml:id="i-RVxeBGPew6fT3qdjHFsdLX" type="signed"/>
        <correspContext corresp="i-RVxeBGPew6fT3qdjHFsdLX">
          <note type="signatory" corresp="i-XQAzCv28W16uuk7HhQLdZZ"/>
          <note type="signatory" corresp="i-546v5KE6tdv62FjUQAxwTc"/>
          <note type="signatory" corresp="i-TqkCALix3mzcE3yNqV7Nee"/>
        </correspContext>
        <correspAction xml:id="i-R5xnVfMgR3RNzrJ3ooCygp" type="submitted">
          <date when="2022-12-14"/>
          <time when="12:30:34"/>
        </correspAction>
        <correspAction xml:id="i-FSBGyfardv4iXLubPGycMG" type="dismissed">
          <date when="2022-12-19"/>
        </correspAction>
        <correspAction xml:id="i-G8ViyhDUYd1K915vFvtBNq" type="reviewed">
          <date when="2022-12-19"/>
          <time when="15:55:53"/>
        </correspAction>
        <correspAction xml:id="i-4Wz1K7U498HTZnxV4PiTuq" type="referred">
          <date when="2022-12-20"/>
        </correspAction>
        <correspAction xml:id="i-2GiQge7qD2QY4dpwEouCEg" type="assigned">
          <date when="2023-03-08"/>
          <time when="16:48:12"/>
        </correspAction>
        <correspContext corresp="i-2GiQge7qD2QY4dpwEouCEg">
          <ref type="assignedTo">Socialutskottet</ref>
        </correspContext>
        <correspAction xml:id="i-THHhJgLSrs4ZhC5WFm3bxm" type="behandlas_i"/>
        <correspContext corresp="i-THHhJgLSrs4ZhC5WFm3bxm">
          <ref type="uppgift">2022/23:SoU8</ref>
          <ref type="ref_dok_id">HA01SoU8</ref>
          <ref type="ref_dok_typ">bet</ref>
          <ref type="ref_dok_rm">2022/23</ref>
          <ref type="ref_dok_bet">SoU8</ref>
          <ref type="ref_dok_titel">Vissa frågor inom hälso- och sjukvårdsområdet</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">
          Motion till riksdagen 2022/23:2301 av Anders W Jonsson m.fl.
          (C) med anledning av skr. 2022/23:27 Vissa frågor inom hälso-
          och sjukvårdsområdet
        </div>
      </div>
      <div type="motBody">
        <div type="motProposal" subtype="förslag">
          <head xml:id="i-A7uJsrEY6LhFYMJYsYj1Sk">
            Förslag till riksdagsbeslut
          </head>
          <list style="ol">
            <item xml:id="i-KB1iusvBXAsnXLBdq9G4hm">
              Riksdagen ställer sig bakom det som anförs i motionen om att
              regeringen senast den 31 maj 2023 bör återkomma till riksdagen
              med en ny skrivelse om hur arbetet bedrivs med att genomföra de
              åtgärder som beskrivs i betänkande 2021/22:SoU36 och tillkännager
              detta för regeringen.
            </item>
            <item xml:id="i-KVv3A8oyawvLDSXwHpFA2L">
              Riksdagen ställer sig bakom det som anförs i motionen om att
              regeringen bör se över hur information om väntetider och kvalitet
              inom specialistsjukvården skyndsamt kan bli lätt tillgänglig för
              allmänheten och tillkännager detta för regeringen.
            </item>
            <item xml:id="i-osRU6xfpn8tcrbq8W8AXD">
              Riksdagen ställer sig bakom det som anförs i motionen om att
              regeringen bör överväga åtgärder som på både kortare och längre
              sikt kan förbättra tillgången på specialistsjuksköterskor, biomedicinska
              analytiker, röntgensjuksköterskor och specialistläkare i allmänmedicin
              och tillkännager detta för regeringen.
            </item>
            <item xml:id="i-SqQ5Sayq1TuJryrDYQQR2">
              Riksdagen ställer sig bakom det som anförs i motionen om att
              regeringen skyndsamt bör påbörja en bred översyn av arbetsmiljön
              inom sjukvården och en översyn av frågan om stärkt företagshälsovård
              och tillkännager detta för regeringen.
            </item>
          </list>
        </div>
        <div type="motContent">
          <head xml:id="i-UiZE8Uy4tzjVHPMC2qAuPp" type="h1">
            Motivering
          </head>
          <p xml:id="i-RbftckgQuVN77r3nFeV3Ed">
            Riksdagen har tillkännagett för regeringen det som utskottet
            anför om vårdfrågor (bet. 2021/22:SoU36, rskr. 2021/22:200). Enligt
            tillkännagivandet ska regeringen skyndsamt vidta åtgärder inom
            ett antal områden och återkomma till riksdagen med skrivelser
            som innehåller återrapporter. I skrivelse 2022/23:27 redogör regeringen
            för den tredje och sista återrapporteringen.
          </p>
          <p xml:id="i-JUzUwJhYB8E1VcmCu7Q4R4">
            Den tredje skrivelsen är den första som kommer från den nya regeringen.
            Det finns anledning att påminna om att de nuvarande regeringspartierna
            ställde sig bakom de ovanligt tydliga krav på regeringen som riksdagen
            tillkännagav våren 2022. Skrivelsen innehåller dock inga nyheter
            som inte redan presenterats av den förra regeringen eller i det
            s.k. Tidöavtalet eller i budgetpropositionen (prop. 2022/23:1).
          </p>
          <p xml:id="i-Zfv2r5PSd2tCWDv4RNW2U">
            Det finns ett antal lovande sjukvårdspolitiska skrivningar och
            förslag i Tidöavtalet men dessa är tyvärr mycket allmänt hållna.
            Regeringen verkar ha lagt kraften på symbol­politik som inte bidrar
            till kortare köer. En stor centraliseringsreform som flyttar makt
            från patienter, professionerna och regionala folkvalda till byråkrater
            i huvudstaden är enligt Centerpartiet fel väg att gå.
          </p>
          <p xml:id="i-VmsWgGspHqAFzZZo21bBpe">
            Andra förslag hotar patientsäkerheten och försvårar arbetssituationen
            för personalen, såsom begränsningarna i tillgången till tolk eller
            den s.k. informationsplikten. En förut­sättning för kortare vårdköer
            är att det finns tillräckligt med kompetent personal. Det är svårt
            att förstå varför regeringen går fram med förslag som kan innebära
            både nya byråkratiska arbetsuppgifter för de anställda i vården,
            försvårad kommunikation med patienten och att onödiga vårdskador
            uppstår.
          </p>
          <p xml:id="i-8fu45ZFeQJFTSxKidY1sPd">
            Regeringens budgetförslag präglas till Centerpartiets förvåning
            av klassisk social­demokratisk politik med ett stort antal befintliga
            och nya riktade statsbidrag. Riktade statsbidrag ger ofta mindre
            vård för pengarna och genererar mer byråkrati än resurser till
            vårdens huvudmän och utförare. Tyvärr bidrar inte regeringens
            budgetförslag till att kommuner och regioner har muskler att värna
            sjukvården mot den ekonomiska krisen och ge vårdpersonalen förbättrade
            arbetsvillkor. Den som hoppades på ett borgerligt paradigmskifte
            lär vara besviken.
          </p>
          <p xml:id="i-WFLDwPRMqMRkTggrZ6KY5o">
            Regeringen anser att tillkännagivandet genom ”vidtagna åtgärder”
            och slutförd återrapportering är slutbehandlat. Centerpartiet
            delar inte denna uppfattning. Det behövs betydligt mer kraftfulla
            åtgärder och därför också ytterligare återrapportering till riksdagen.
          </p>
          <head xml:id="i-WtykGUf4F9EJ6d1E95KxMg" type="h2">
            Vårdplatser
          </head>
          <p xml:id="i-W5tBMpeDzckgrBkUxvzFSg">
            Enligt riksdagens tillkännagivande ska regeringen ta fram en
            nationell plan för hur bristen på vårdplatser ska åtgärdas.
          </p>
          <p xml:id="i-F9MAy64DsDYTdc46xgjCDU">
            Enligt redogörelsen ser regeringen behov av att införa en prestationsbaserad
            er­sättning till regionerna och hänvisar till budgetsatsningar.
            Regeringen aviserar även en kartläggning och en nationell strategi
            för att öka antalet vårdplatser och pekar även på Socialstyrelsens
            uppdrag att ansvara för en långsiktig insamling, uppföljning och
            dialog kring data om vårdköer och disponibla vårdplatser.
          </p>
          <p xml:id="i-4EZiPoiVpCZh76pGNmFXhy">
            Det finns redan prestationsbaserade ersättningar till regionerna
            i form av den s.k. kömiljarden och det framgår inte tydligt av
            regeringens skrivelse eller av budget­propositionen huruvida man
            avser att stärka befintliga ersättningar eller inrätta ett nytt
            och parallellt system. Någon närmare beskrivning av den nya strategins
            utformning och implementering finns inte och inte heller någon
            tidsram. Riksdagens tillkännagivande om att regeringen ska ta
            fram en nationell plan för hur bristen på vårdplatser ska åtgärdas
            är således ej uppfyllt.
          </p>
          <p xml:id="i-8omWxPdEie963fo7d2iUKm">
            Det är viktigt att prestationsbaserade ersättningar fokuserar
            på utfall, inte antalet nya vårdplatser i sig. Det är självklart
            av stor vikt att så snabbt som möjligt återställa vård­platser
            som försvunnit på grund av personalbrist. Samtidigt är de lokala
            förutsätt­ningarna olika, och viss personalbrist kommer sannolikt
            kvarstå under lång tid fram­över. En hållbar utveckling av den
            regionala sjukvården kommer därför att kräva inte bara återställning
            av ett antal vårdplatser utan även att fler patienter får rätt
            behandling hos sin fasta läkarkontakt i primärvården, i hemsjukvården
            eller genom vård på distans. Satsningar på utbildning, fortbildning,
            karriärmöjligheter och bättre arbetsvillkor så att fler rekryteras
            och stannar inom vården är också en del av lösningen.
          </p>
          <p xml:id="i-Wjn94i2ac1dXYoJbarx33h">
            Granskningar från Riksrevisionen och Myndigheten för vård- och
            omsorgsanalys visar att riktade statsbidrag, även de som baseras
            på överenskommelser med SKR, ofta har en oklar effekt eller att
            det är svårt att hitta träffsäkra indikatorer och mäta utfall.
            En nationell plan för att åtgärda bristen på vårdplatser kommer
            att kräva ett omtag och paradigmskifte som inte går att utläsa
            av regeringens skrivelse eller av budget­propositionen.
          </p>
          <p xml:id="i-3pZpBhCXASG4UgVzwFyYFi">
            Mot bakgrund av detta anser Centerpartiet att tillkännagivandet
            inte kan anses slutbehandlat. Regeringen bör återkomma till riksdagen
            med en fjärde rapport senast den 31 maj 2023.
          </p>
          <head xml:id="i-NV2VFkQh9HJY8gSUYjXNav" type="h2">
            Samordning av vårdköer
          </head>
          <p xml:id="i-KKGLQzeQS3ZVaCWsx12ho8">
            Enligt riksdagens tillkännagivande ska regeringen se över frågan
            om samordning av vårdköerna. I detta arbete ska enkel och lättillgänglig
            information till patienter och deras anhöriga prioriteras i syfte
            att utnyttja ledig kapacitet i vården. Regeringen ska även se
            över frågan om att i hälso- och sjukvårdslagen (2017:30) och patientlagen
            (2014:821) införa en rätt för patienten att fritt söka såväl öppen
            som sluten specialistvård i hela landet.
          </p>
          <p xml:id="i-SiWMy1urotbgyZTmm1RrDc">
            Enligt redogörelsen har regeringen avsatt pengar i budgetpropositionen
            för 2023 till en nationell statlig vårdförmedling. Socialstyrelsen
            har ett uppdrag att stödja och stärka regionernas produktions-
            och kapacitetsplanering samt lämna förslag på målvärden för antalet
            vårdplatser. Uppdraget har delredovisats men pågår fortfarande.
          </p>
          <p xml:id="i-N8io2Tc2hhd1KQqMcFhocD">
            Inga konkreta uppdrag har getts till andra aktörer och regeringen
            har inte aviserat vare sig en översyn eller ett konkret förslag
            om att införa fritt vårdval även i specialist­vården. Ett sådant
            skarpt förslag har lämnats av Centerpartiet i vår motion 2022/23:905
            En utvecklad sjukvård i hela landet.
          </p>
          <p xml:id="i-26afYaZKn1G1PUCsfuHgcB">
            För att korta köerna anser Centerpartiet att hela landets sjukvårdsresurser
            behöver mobiliseras. Flera av de större privata vårdgivarna har
            sagt sig ha möjlighet att med kort varsel öka sin kapacitet för
            planerad vård. Det handlar både om medicinsk bedömning, utredning
            och behandling. Fritt val av vårdgivare i slutenvården skulle
            även bidra till en mer patientcentrerad och individuellt anpassad
            vård. Vi är förvånade över att en regeringen med tre borgerliga
            partier inte verkar prioritera detta eller visar vilja att vända
            på alla stenar för att korta köerna. Förslaget om ett statligt
            kontor präglas av ett socialdemokratiskt tankesätt och riktar
            sig mer mot symtomen än de strukturella brister som skapar problemen.
          </p>
          <p xml:id="i-TBtKRyckdBZ174Eqfpi6WZ">
            Information om väntetider och om kvalitet är i dag mycket svår
            för patienten att ta del av. Det pågår ett arbete inom ramen för
            1177 Vårdguiden där informationen ska bli lättillgänglig. Med
            tanke på den akuta situationen måste det arbetet påskyndas. Det
            är positivt om man kan använda en befintlig informationsportal
            och informationsstruktur som patienter i hela landet redan känner
            till.
          </p>
          <p xml:id="i-4Xcog24pZS9n2NJmefiFPw">
            Mot bakgrund av detta anser Centerpartiet att tillkännagivandet
            inte heller i detta avseende kan anses slutbehandlat. Förutom
            att återkomma till riksdagen med en fjärde rapport senast den
            31 maj 2023 bör regeringen, i samråd med SKR, skyndsamt se över
            hur information om väntetider och kvalitet inom specialistsjukvården
            så snart som möjligt kan bli lättillgänglig för allmänheten via
            1177 Vårdguiden.
          </p>
          <head xml:id="i-V71gHnj5uiRRzVW9BiHqar" type="h2">
            Kompetensförsörjning
          </head>
          <p xml:id="i-4J2Hk97M91N1r7ebQfo6sn">
            Enligt riksdagens tillkännagivande ska regeringen ge det nationella
            vårdkompetensrådet i uppdrag att ta fram en plan med förslag på
            åtgärder för att dimensionera antalet utbild­ningsplatser till
            behovet av personal. Ett antal professioner ska beaktas särskilt.
            Reger­ingen bör även besluta om planens genomförande. Vidare ska
            regeringen införa fler möjligheter för vårdens medarbetare att
            arbeta för olika huvudmän samt förbättra möjligheterna för privata
            vårdgivare att använda ledig kapacitet vid sjukhus och andra vårdinrättningar.
          </p>
          <p xml:id="i-SS52obLDgSDLQAqz3BhiW9">
            Enligt skrivelsen avser regeringen att ta fram en plan för att
            förbättra kompetensför­sörjningen och som ett led i arbetet även
            kartlägga kompetensbehoven. I skrivelsen pekar regeringen på ett
            antal befintliga satsningar som får fortsatt finansiering enligt
            budgetpropositionen. Förutom en mindre budgetsatsning på utbildning
            av fler sjukhus­fysiker aviseras inga nya konkreta åtgärder.
          </p>
          <p xml:id="i-8oNhux3rzAvDgG5dJWFtKU">
            Personalsituationen i svensk sjukvård är akut. Behovet av kompetent
            och välutbildad vård- och omsorgspersonal kommer bli allt viktigare
            de kommande åren. Centerpartiet har i motion 2022/23:905 En utvecklad
            sjukvård i hela landet lyft ett antal konkreta förslag för att
            underlätta utbildning och rekrytering av personal i sjukvården.
          </p>
          <p xml:id="i-FhiCXA7ccBQZ7nNn5Y6mwt">
            Det är svårt att se hur riksdagens tillkännagivande kan anses
            vara uppfyllt med de mycket begränsade åtgärder och initiativ
            som regeringen beskriver. Förutom att åter­komma till riksdagen
            med en fjärde rapport senast den 31 maj 2023 bör regeringen i
            enlighet med tillkännagivandet skyndsamt vidta ett antal kortsiktiga
            åtgärder som förbättrar den redan mycket väldokumenterade bristen
            på specialistsjuksköterskor, biomedicinska analytiker, röntgensjuksköterskor
            och specialistläkare i allmänmedicin.
          </p>
          <head xml:id="i-3YczEHijZyVGhuXD4JzTBZ" type="h2">
            Arbetsmiljön inom vården
          </head>
          <p xml:id="i-43dVomNCDcAN4i31HdMJrx">
            Regeringen ska enligt riksdagens tillkännagivande se över frågan
            om arbetsmiljön inom vården. En lämplig myndighet bör få i uppdrag
            att genomföra en tillsyn över arbets­miljön i vården och regeringen
            bör därefter vidta åtgärder. Även skyddet vid arbets­skador ska
            stärkas. Regeringen ska även se över frågan om att stärka företagshälso­vården
            i syfte att förebygga och åtgärda fysisk och psykisk ohälsa.
          </p>
          <p xml:id="i-C7y7wLpgLe54uJrLyAhXU">
            Enligt skrivelsen har inte den sittande regeringen vidtagit några
            som helst initiativ. Det beskrivs att Arbetsmiljöverket i september
            2022 inledde ett arbete med 1 500 inspektioner inom vården för
            att bedöma förekomst av belastningsskador vid tunga lyft. Arbetsmiljöverket
            har självt beslutat om att från oktober 2022 särskilt inspektera
            landets akutsjukhus för att bedöma arbetsmiljön kopplad till hög
            arbetsbelastning.
          </p>
          <p xml:id="i-TxUa4gezMTJMaN586LLX85">
            Centerpartiet har i motion 2022/23:905 En utvecklad sjukvård
            i hela landet lyft ett antal konkreta förslag för att förbättra
            arbetsmiljön för sjukvårdens personal.
          </p>
          <p xml:id="i-3mf76PduTpzUZCqsz1hKq7">
            Det är uppenbart att riksdagens tillkännagivande inte kan anses
            vara uppfyllt vad gäller de åtgärder kring arbetsmiljön som beskrivs
            i tillkännagivandets punkt 6 och 7. Förutom att återkomma till
            riksdagen med en fjärde rapport senast den 31 maj 2023 bör regeringen
            i enlighet med tillkännagivandet skyndsamt påbörja en bredare
            översyn av arbetsmiljön inom sjukvården samt en översyn av frågan
            om stärkt företagshälsovård.
          </p>
        </div>
        <div type="motSignatures">
          <list>
            <item xml:id="i-RCPn8UujFSQZEigR9w5TN9" who="i-XQAzCv28W16uuk7HhQLdZZ">
              Anders W Jonsson (C)
            </item>
            <item xml:id="i-Vu2TWuf786pXmDWvnN7TLm" who="i-546v5KE6tdv62FjUQAxwTc">
              Christofer Bergenblock (C)
            </item>
            <item xml:id="i-FnHBsG9PBCWiN63yjeyXkK" who="i-TqkCALix3mzcE3yNqV7Nee">
              Martina Johansson (C)
            </item>
          </list>
        </div>
      </div>
    </body>
  </text>
</TEI>
