<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201415-MJU-01683">
  <teiHeader>
    <fileDesc>
      <titleStmt>
        <title>Skrotningspremie för gamla kylskåp</title>
        <author corresp="i-VRHymVx7EsX48sg7b5qmpS">av Jan Lindholm (MP)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2014/15:1683 av Jan Lindholm (MP)</title>
          <idno type="rdwebb">H2021683</idno>
          <rs type="number">1683</rs>
          <orgName type="comitteeAbbreviation">MJU</orgName>
          <ref type="dokument_url_text">http://data.riksdagen.se/dokument/H2021683/text</ref>
          <ref type="dokument_url_html">http://data.riksdagen.se/dokument/H2021683</ref>
          <ref type="dokumentstatus_url_xml">http://data.riksdagen.se/dokumentstatus/H2021683</ref>
          <ref type="docx">http://data.riksdagen.se/fil/64162207-97CF-47A6-A32D-95A9D361F234</ref>
          <ref type="pdf">http://data.riksdagen.se/fil/235808F9-21E5-4B6A-B33F-8E4EDFC38A5F</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-VRHymVx7EsX48sg7b5qmpS</idno>
            <name>Jan Lindholm</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-HUB6DvBXkNtAwSPSnsGNDp" type="signed"/>
        <correspContext corresp="i-HUB6DvBXkNtAwSPSnsGNDp">
          <note type="signatory" corresp="i-VRHymVx7EsX48sg7b5qmpS"/>
        </correspContext>
        <correspAction type="submitted" xml:id="i-6fVP2K29agYjEo4ZWDVutq">
          <date when="2014-11-07"/>
          <time when="16:04:17"/>
        </correspAction>
        <correspAction type="referred" xml:id="i-S2dqBRitxtQWq5G6QgVDkL">
          <date when="2014-11-12"/>
        </correspAction>
        <correspAction type="assigned" xml:id="i-N9wbuJZyotwd9BUwC4NBV">
          <date when="2016-05-04"/>
          <time when="15:31:49"/>
        </correspAction>
        <correspContext corresp="i-N9wbuJZyotwd9BUwC4NBV">
          <ref type="assignedTo">Miljö- och jordbruksutskottet</ref>
        </correspContext>
        <correspAction type="behandlas_i" xml:id="i-SyWgSXafwFQ2jzthxskeee"/>
        <correspContext corresp="i-SyWgSXafwFQ2jzthxskeee">
          <ref type="uppgift">2014/15:MJU13</ref>
          <ref type="ref_dok_id">H201MJU13</ref>
          <ref type="ref_dok_typ">bet</ref>
          <ref type="ref_dok_rm">2014/15</ref>
          <ref type="ref_dok_bet">MJU13</ref>
          <ref type="ref_dok_titel">Klimatpolitik m.m.</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">Motion till riksdagen 2014/15:1683 av Jan Lindholm (MP) Skrotningspremie för gamla kylskåp</div>
      </div>
      <div type="motBody">
        <div type="motProposal" subtype="förslag">
          <head xml:id="i-PWxniPMU1XbY7F2BeBe18m">
            Förslag till riksdagsbeslut
          </head>
          <list style="ol">
            <item xml:id="i-SfsoeVjvXj9bvwChsb25WL">
              Riksdagen tillkännager för regeringen som sin mening vad som
              anförs i motionen om nyttan med att införa en skrotningspremie
              för kylskåp.
            </item>
          </list>
        </div>
        <div type="motContent">
          <head type="h1" xml:id="i-Nk14ZDsrdGw1ELTdZudbyf">
            Bakgrund
          </head>
          <p xml:id="i-X9kLsDxu74TKzHAp1enTbX">
            De åtgärder som föreslås för att Sverige ska nå de uppsatta målen
            i klimatarbetet är till stor del fokuserade på transportområdet.
            Det är inte så konstigt eftersom trafiken är en av de stora källorna
            till utsläpp av klimatpåverkande gaser tillika det område som
            erbjuder de största utmaningarna att lösa. Åtgärder behövs emellertid
            på många olika områden. Många konsumentprodukter är också utsläppskällor,
            och andra medför onödig energiförbrukning och riskerar därför
            indirekt att bidra till svårigheterna att nå de uppsatta målen.
          </p>
          <p xml:id="i-UQz8hfGHVpGg96d4L1FvVc">
            Ekonomiska styrmedel för att nå miljö- och klimatmål är något
            som Miljöpartiet genom åren medverkat till att utveckla. Skatter
            och avgifter på sådant som förorenar har nu fått stor acceptans
            och totalförbud på källor som är oacceptabla finns det förståelse
            för. Nivåer som justeras över tid på väg mot målet är något som
            näringslivet ofta föredrar; förutsägbarhet är omtyckt från det
            hållet. Subventioner är å andra sidan mer populära hos slutkonsumenten
            än hos producenten.
          </p>
          <p xml:id="i-C1UCexuc1PLd6WNMPMi5TA">
            I tider av låg sysselsättning kan det även finnas rent sysselsättningsmässiga
            fördelar med att genom ekonomiska styrmedel påskynda omställningar
            och nyinvesteringar som över tid ändå bör genomföras. I IPSS rapport
            i dagarna påpekas med stor emfas återigen det faktum att åtgärder
            för anpassning idag är avsevärt mer kostnadseffektiva än att när
            problemen blivit ohanterliga vidta desperata åtgärder. Det är
            lönsamt att tänka efter före.
          </p>
          <head type="h1" xml:id="i-DbzTvYmv1YqNtSi9ywD7t7">
            Förslag till åtgärd
          </head>
          <p xml:id="i-7EvUwP626NGg6Q3mARA4TE">
            Miljöpartister skriver gärna motioner om generella åtgärder men
            ibland kan det vara bra med konkreta exempel. Jag har därför tidigare
            skrivit motioner om skrotningspremie för bilar, om pantsystemets
            potential att utvecklas exempelvis till ett nordiskt system liksom
            om pant på något så udda som cigarettfimpar.
          </p>
          <p xml:id="i-71FsEhD1Vb7KcHnxaSbiDF">
            Ibland går den tekniska utvecklingen väldigt fort, ja ibland
            kan man tala om tekniska språng. Produkters ekonomiska livslängd
            rimmar inte alltid med deras tekniska och för konsumenten är det
            ibland svårt att se värdet av kraftigt sänkta driftkostnader i
            förhållande till en avskrivning av en gammal investering. Energisparåtgärder
            kan ofta försvåras av oklarheterna av det totala ekonomiska och
            miljömässiga resultatet av en investering. När är det bäst att
            byta bilen är en sådan klassisk fråga liksom lönar det sig att
            byta till energisnålare fönster?
          </p>
          <p xml:id="i-3amEt5Nf1vxitUwXU1Y1Eq">
            Konsultföretaget Miljögiraff har på uppdrag av Naturskyddsföreningen
            undersökt miljöpåverkan av kylar och frysar ur ett livscykelperspektiv.
            I undersökningen innefattas allt från tillverkning via bruket
            till återvinningen.
          </p>
          <p xml:id="i-8iQn7oKUUPBuQVYYDZbu9U">
            Slutsatsen är att även ett kylskåp som enbart är ett år gammalt
            blir lönsamt att byta för såväl miljön som klimatet. Det hela
            låter naturligtvis helt vansinnigt men här kan man uppenbarligen
            tala om stora framsteg när det gäller produktutveckling.
          </p>
          <p xml:id="i-5AjxtVX2T7hkxGc6dTf3UQ">
            I ett kort perspektiv är klimat- och miljönyttan inte så tydlig
            i privatekonomin så för det enskilda hushållet skulle en skrotningspremie
            på äldre kylskåp förmodligen ha betydelse för benägenheten att
            göra en nyanskaffning innan det gamla helt slutar att fungera.
          </p>
          <p xml:id="i-6NHi89K3PWNoUYd7dfwpx6">
            Regelverket för en sådan premie borde snabbt kunna arbetas fram
            av en liten arbetsgrupp med kompetens från Energimyndigheten och
            Naturvårdsverket, samt varför inte med konsultstöd från SNF liksom
            medverkan från branschen.
          </p>
          <p xml:id="i-B7wvrqVphohjm96p7Vfngk">
            Mot bakgrund av det anförda borde riksdagen ge regeringen till
            känna att man ser fram emot ett förslag om en skrotningspremie
            för äldre kylskåp.
          </p>
        </div>
        <div type="motSignatures">
          <list>
            <item xml:id="i-AmRB3XFbFmNRNmUk4VTVn4" who="i-VRHymVx7EsX48sg7b5qmpS">
              Jan Lindholm (MP)
            </item>
          </list>
        </div>
      </div>
    </body>
  </text>
</TEI>
