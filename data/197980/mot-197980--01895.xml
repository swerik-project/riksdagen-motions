<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-197980--01895">
  <teiHeader>
    <fileDesc>
      <titleStmt>
        <title>om skydd mot oljeutsläpp</title>
        <author>av Göthe Knutson m. fl. </author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>om skydd mot oljeutsläpp</title>
          <idno type="rdwebb">G3021895</idno>
          <rs type="number">1895</rs>
          <ref type="dokument_url_text">http://data.riksdagen.se/dokument/G3021895/text</ref>
          <ref type="dokument_url_html">http://data.riksdagen.se/dokument/G3021895</ref>
          <ref type="dokumentstatus_url_xml">http://data.riksdagen.se/dokumentstatus/G3021895</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-V193Sbzem4fs1MBp32cuww</idno>
            <name>GÖTHE KNUTSON</name>
            <state type="partyAffiliation" ref="Q110843">
              <desc>m</desc>
            </state>
          </person>
          <person gender="man">
            <idno>i-PdNdkuiqA1fGthPC1hasfD</idno>
            <name>JENS ERIKSSON</name>
            <state type="partyAffiliation" ref="Q110843">
              <desc>m</desc>
            </state>
          </person>
          <person gender="man">
            <idno>i-9D97X6fo9to7QoKCna8LuM</idno>
            <name>BO SIEGBAHN</name>
            <state type="partyAffiliation" ref="Q110843">
              <desc>m</desc>
            </state>
          </person>
          <person gender="woman">
            <idno>i-TRhFqW81mc6ziiCGTSe6zp</idno>
            <name>MARGARETHA AF UGGLAS</name>
            <state type="partyAffiliation" ref="Q110843">
              <desc>m</desc>
            </state>
          </person>
          <person gender="woman">
            <idno>i-6yqy4MT1VQVAce5QKVqtmE</idno>
            <name>SIRI HÄGGMARK</name>
            <state type="partyAffiliation" ref="Q110843">
              <desc>m</desc>
            </state>
          </person>
          <person gender="man">
            <idno>i-VvqVwyrQgUiYjtEt3CpQcM</idno>
            <name>KNUT BILLING</name>
            <state type="partyAffiliation" ref="Q110843">
              <desc>m</desc>
            </state>
          </person>
          <person gender="man">
            <idno>i-RjE5jg43ZfM6bqGrbohzFR</idno>
            <name>JAN PRYTZ</name>
            <state type="partyAffiliation" ref="Q110843">
              <desc>m</desc>
            </state>
          </person>
          <person gender="man">
            <idno>i-PkMeDucNdB3kVzpzFtsEgG</idno>
            <name>BERTIL DANIELSSON</name>
            <state type="partyAffiliation" ref="Q110843">
              <desc>m</desc>
            </state>
          </person>
          <person gender="woman">
            <idno>i-BkQoi6KA1EKK9EEJhT16Cz</idno>
            <name>INGEGERD TROEDSSON</name>
            <state type="partyAffiliation" ref="Q110843">
              <desc>m</desc>
            </state>
          </person>
          <person gender="woman">
            <idno>i-5sxzSZSUx9KLqvREcwz58f</idno>
            <name>GULLAN LINDBLAD</name>
            <state type="partyAffiliation" ref="Q110843">
              <desc>m</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-DQyUTFmFZJuDmvb9x1cym9" type="signed"/>
        <correspContext corresp="i-DQyUTFmFZJuDmvb9x1cym9">
          <note type="signatory" corresp="i-V193Sbzem4fs1MBp32cuww"/>
          <note type="signatory" corresp="i-PdNdkuiqA1fGthPC1hasfD"/>
          <note type="signatory" corresp="i-9D97X6fo9to7QoKCna8LuM"/>
          <note type="signatory" corresp="i-TRhFqW81mc6ziiCGTSe6zp"/>
          <note type="signatory" corresp="i-6yqy4MT1VQVAce5QKVqtmE"/>
          <note type="signatory" corresp="i-VvqVwyrQgUiYjtEt3CpQcM"/>
          <note type="signatory" corresp="i-RjE5jg43ZfM6bqGrbohzFR"/>
          <note type="signatory" corresp="i-PkMeDucNdB3kVzpzFtsEgG"/>
          <note type="signatory" corresp="i-BkQoi6KA1EKK9EEJhT16Cz"/>
          <note type="signatory" corresp="i-5sxzSZSUx9KLqvREcwz58f"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/197980/mot_197980__1895/mot_197980__1895-001.pdf"/>
      <fw xml:id="i-TPQMm8tiKvEFVaMsfWPXa9">
        Mot. 1979/80:1895 2
      </fw>
      <div type="motHeader" xml:id="i-5n3FLm9MVDFUApEemGUXzQ">
        <div type="motTitle" xml:id="i-Jex8ow5G2TvHVsU58qyrCk"/>
        <div type="motSubmissionInfo" xml:id="i-GhFjWotWaohXCBBENf8SD7"/>
      </div>
      <div type="motBody" xml:id="i-4ZnRccJLnGVHkxykcWbzQv">
        <div xml:id="i-L288cmbrUdJrcis2Fy4ELD">
          <p xml:id="i-K34um4JDbRKdX4yiMpR3N5">
            Mot. 1979/80
          </p>
          <p xml:id="i-8m7mFa3g24ET7bwToyL5Fj">
            1895-1897 Motion
          </p>
          <p xml:id="i-ViuUf2tkvTRzybR45EVrJ2">
            1979/80:1895
          </p>
          <p xml:id="i-3PXFwfH9BJfkPWWxdddpc8">
            av Göthe Knutson m. fl. om skydd mot oljeutsläpp
          </p>
          <p xml:id="i-Uz1TtzFjSaxTHGJqwBWmPk">
            —- Vi står maktlösa! Vi bävar för nästa oljekatastrof. —- Ge
            oss en oljepolis! Det måste bli mycket hårdare straff och stora
            skadestånd för oljemarodörerna. Detta är några av de uttalanden
            som återgetts i pressen under det senaste året. Det handlar om
            oljeutsläpp och de skador dessa åstadkommer. I denna motion lägger
            vi fram synpunkter och förslag till åtgärder i syfte att verkligt
            effektivt förebygga och motverka oljeutsläpp från fartyg. Vi går
            inte in på bekämpningen av redan gjorda utsläpp. Vi går heller
            inte närmare in på förebyggande åtgärder i vad gäller sjötransporter
            av kemikalier. Vi har valt att i denna motion koncentrera uppmärksamheten
            på det område som åtgärdsmässigt framstår som mest eftersatt,
            nämligen att förhindra oljeutsläpp och olyckor som medför utsläpp
            av olja. Vi anser att det måste bli ett slut på den maktlöshet
            som kustbefolkning och kustbevakning upplevt inför oljeutsläppen.
            För den skull krävs det mera kraftfulla åtgärder än hittills.
            Vi har några förslag:
          </p>
          <p xml:id="i-QXQwSWVv6MJGkWf5R7F2oU">
            1) Ökade ansträngningar att få med alla nationer i oljeskyddskonventioner
            som totalförbjuder utsläpp av olja även på internationellt vatten.
            2) Strängare påföljder för dem som bryter mot förbud och säkerhetsregler.
            Den ansvariges rederi görs ersättningsskyldigt för alla skade-
            och bekämpningskostnader vid oljeutsläpp. 3) Effektiva kontrollanordningar
            i fartygen som möjliggör effektiv övervak- ning. 4) Försöken med
            partikelmärkning av olja intensifieras och utvidgas. 5) Särskilda
            miljöombud i internationell tjänst övervakar fartygs efterlevnad
            av gällande oljeskydd. 6) Ökat lotstvång. Obligatoriskt i större
            utsträckning än nu. 7) Förbättrad utprickning i starkt trafikerade
            farleder.
          </p>
          <p xml:id="i-UEQymJN91XLATYvmo4M4fW">
            Oljeutsläppen i havet har blivit ett av jordens allvarligaste
            miljöproblem. Problemet är visserligen inte nytt, men det har
            vuxit i omfattning under senare år, och en rad större olyckor
            på skilda håll i världen har fått katastrofala följder för miljön.
            Vi minns supertankern Torrey Canyons förlisning vid södra Englands
            kust. Ca 100 000 ton olja rann ut i havet. Vi minns Amoco Cadiz,
            vars haveri förstörde en stor del av den franska atlantkusten.
            220 000 ton olja vräktes då ut i havet och sköljdes upp på stränderna.
          </p>
          <p xml:id="i-6FiHS5LHixJd3nKGaMuc3L">
            1 Riksdagen 1979/80. 3 saml. Nr 1895-1897
          </p>
          <pb facs="riksdagen-motions-pdf/data/197980/mot_197980__1895/mot_197980__1895-002.pdf"/>
          <p xml:id="i-M2eq7ybUhuQPiKr8HGZ9u8">
            Vid dessa båda tillfällen rörde det sig om olyckor — de värsta
            i sitt slag som inträffat i Europas farvatten. Men också på andra
            håll i världen har oljekatastrofer inträffat och vållat enorma
            skador. Och det rör sig inte bara om fartyg — även oljeborrningarna
            i havsdjupet har drabbats av svåra olyckor med stora oljeutsläpp.
            Den mexikanska golfen är fortfarande en katastrofplats där havets
            organismer dör, där fisket för åratal framåt är förstört, och
            där kustbefolkningen hamnat i en ytterst svår ekonomisk situation.
          </p>
          <p xml:id="i-D6abLjYcsHGAuB9Vmjqrmz">
            Svenska oljekatastrofer
          </p>
          <p xml:id="i-Ur9k3h1nREPiYUCaR37vbb">
            Även Sverige har drabbats av oljekatastrofer vid kusterna. I
            november 1978 kom ett stort oljebälte drivande in mot Bohuskusten
            och vållade stora skador på miljön — både på badstränder och klippor,
            på livet i vattnet och på sjöfågeln. Denna olja kom inte från
            något havererat fartyg. Sannolikt var det ett fartyg som rengjort
            sina oljetankar till sjöss och släppt ut oljeresterna — avsiktligt!
            Knappt hade man lyckats sanera och nödtorftigt rensa upp efter
            all den olja som då lagt sig utmed ett stort kustavsnitt förrän
            nästa stora oljekatastrof drabbade vårt land, denna gång i Stockholms
            skärgård. Det var i april 1979. Stora naturvärden hotades, och
            ett tungt och dyrbart bekämpningsarbete pågick under lång tid.
            Men inte ens stränder och klippor kan helt återställas genom sanerings-
            arbetet. Det tar år innan skadorna läkts i den synliga naturen.
            Ännu längre tid torde det ta innan livet i havet är någorlunda
            återställt — om det över huvud taget låter sig ske. Oljekomponenter
            tas upp i organismer, genetiska förändringar kan inträffa, artrikedomen
            och fiskproduktionen kanske aldrig blir vad den varit. Till det
            känsliga i den marina miljön hör också sälar och sjöfågel. Olje-
            och kemikalieutsläpp har sedan länge plågat faunan kring våra
            kuster. Av den en gång så stora sälstammen i Östersjön finns endast
            ett fåtal djur kvar. Även vissa sjöfåglar är praktiskt taget utrotade.
          </p>
          <p xml:id="i-FVDe6HopdwtC2M5QLniz2q">
            Ekonomiska följder
          </p>
          <p xml:id="i-46ixpM5qZUrWMcHaG2CEC4">
            Oljeskador har givetvis också ekonomiska följder. Fisket försämras,
            turistnäringen kan lida svåra avbräck. Efter oljekatastrofen i
            Bohuslän 1978 — som på intet sätt kan jämföras med de nämnda katastroferna
            i England och Frankrike — blev det en sämre turistsäsong 1979
            för badorterna i den del av landskapet där oljan flutit i land.
            En sanering och tvättning (!) av stränderna hade visserligen skett
            — till dryga kostnader — men många turister skrämdes av det som
            skett. Så sent som i början av januari detta år kom ett nytt hotfullt
            larm om
          </p>
          <pb facs="riksdagen-motions-pdf/data/197980/mot_197980__1895/mot_197980__1895-003.pdf"/>
          <fw xml:id="i-UpvJ9BtYic5bUWnN3GViB9">
            Mot. 1979/80:1895 s
          </fw>
          <p xml:id="i-2YCgCCXTLN2fEAtyWdxoX1">
            oljeutsläpp inpå kusten i mellersta Bohuslän. Tack vare ett snabbt
            och effektivt arbete av de enheter som ingår i oljeskyddsberedskapen
            lyckades man bekämpa den kringflytande oljan och avvärja en ny
            miljökatastrof utmed stränderna. Oljebekämpningen med kemikalier
            kan dock i sin tur medföra negativa effekter på havets miljö.
            Men det förhållandet att även bekämpningen i sig har negativa
            följder bör ytterligare skärpa kraven på verkliga kraftansträng-
            ningar och helt igenom effektiva åtgärder mot oljeutsläpp av alla
            de slag, liksom på åtgärder som eliminerar fartygsolyckor som
            leder till oljeut- släpp.
          </p>
          <p xml:id="i-AVKNARyQDimWbBoKqDVqMi">
            Debatter och förslag
          </p>
          <p xml:id="i-q8RPynHoAD1BZazhj5rAg">
            Vid varje ny oljekatastrof väcks debatten om motåtgärder. Och
            över nästan hela världen är man i dag uppmärksam på den marina
            miljöns sårbarhet. Det talas också mycket om åtgärder mot oljeutsläpp
            och tankerolyckor. Det väcks också många förslag. Men vart har
            allt talet och uppmärksamheten lett till i handling och verkligt
            effektiva åtgärder? Oljeutsläppen fortsätter. Sjöfarten är som
            bekant internationell, och över alla världshav pågår en ständig
            skeppning av olja. Följaktligen måste oljehotet angripas med internationella
            konventioner — överenskommelser mellan all världens sjöfarts-
            och kustnationer om en gemensam lagstiftning som skall skydda
            havet, stränderna, fisket, faunan och hela den marina miljön.
            Det är helt enkelt en stor global räddningsaktion av förebyggande
            slag som är nödvändig. En del har skett i detta syfte under de
            senaste åren, men allför litet och snarast bara en början. Visserligen
            är det ett sedan länge känt faktum att internationella konventioner
            oftast är mycket svåra att åstadkomma. Deltagande länder skall
            först blir överens, därefter ratificera ingångna avtal. Det kan
            ta decennier — och inte ens då leda till effektiva åtgärder. Utfiskningen
            av en gång rika fiskevatten och utrotningen av valarna är dystra
            erfarenheter av svårigheterna med internationell lagstiftning.
          </p>
          <p xml:id="i-YDjwZCTmv4cvdEmp6Uf56J">
            Förutsättningar finns
          </p>
          <p xml:id="i-JNt8ZQYqGGaVk2tRzcYgeN">
            Oljehotet mot varje kustnation är dock så allvarligt och drastiskt
            exemplifierat att förutsättningarna för långtgående konventioner
            på detta område torde vara goda i förhållande till vad som gällt
            på exempelvis fiskets område. Det bör således finnas en önskan
            från varje land som har egna kuster att vilja eliminera riskerna
            för oljeskador. Detta framgår också av de internationella överenskommelser
            som hittills träffats och där Sverige givetvis är aktiv deltagare.
            Ett problem kan dock de stater utgöra som förser fartyg över hela
            världen
          </p>
          <pb facs="riksdagen-motions-pdf/data/197980/mot_197980__1895/mot_197980__1895-004.pdf"/>
          <fw xml:id="i-AK9tqUW5PpNnQLjuB2UKRg">
            Mot. 1979/80:1895 4
          </fw>
          <p xml:id="i-GWLCAX2qjefgy5Yh4LEy7D">
            med s.k. bekvämlighetsflagg. Även dessa nationer måste ingå i
            den internationella lagstiftning som är nödvändig för att uppnå
            ett tillfredsstäl- lande skydd mot framför allt oljeutsläpp från
            fartyg. Det står nämligen helt klart att effektiva åtgärder medför
            kostnader för transportörerna av olja — en kostnad som visserligen
            måste tas ut i konsumtionsledet men som också ger möjlighet till
            konkurrensfördelar för en fartygsnation som inte vill inordna
            sig i en internationell lagstiftning av detta slag. Orsaken till
            sådana oljeutsläpp som inte beror på haverier eller andra olyckor
            är att fartygen emellanåt måste rengöra och tömma sina oljetankar.
            När detta sker på öppet vatten, i stället för i en mottagningsanläggning
            i en hamn, är det som regel avsiktligt. Det är bekvämast och billigast
            för fartyget!
          </p>
          <p xml:id="i-25fwsUjjSMvEGuyKn24nHM">
            Mängder av utsläpp
          </p>
          <p xml:id="i-VwPdAuRUhoLpJjQPvEniS3">
            Gjorda beräkningar anger att ca sex miljoner ton olja varje år
            rinner ut i haven. En tredjedel av denna stora kvantitet kommer
            från sjötransporter — till en del i samband med haverier men mestadels
            genom utsläpp från fartyg. Utsläppen i svenska farvatten uppskattas
            till 40-70 000 ton årligen. Här svarar sjöfarten för ungefär en
            fjärdedel. Utsläppen från land är således betydligt större än
            fartygsutsläppen i svenska vatten, men utsläppen från fartyg får
            sammantaget betydligt större skadeverkningar genom den marina
            miljöns känslighet. Av utsläppen från fartyg upptäcks endast en
            mindre del. Oftast finns oljan under vattenytan för att sedan
            sjunka och helt undgå upptäckt. Av de oljeutsläpp som upptäcks
            är det emellertid svårt och i de flesta fall omöjligt — ännu så
            länge — att spåra och avslöja den ansvarige. Man räknar med att
            endast en tiondel av de upptäckta fallen leder till att den ansvarige
            avslöjas.
          </p>
          <p xml:id="i-Dzp1AnV5Dh4i7s3z9t88gG">
            Syndare som går fria
          </p>
          <p xml:id="i-59wd98bdivQ7Ass52uFxv6">
            Ibland har emellertid groteska situationer inträffat, när man
            avslöjat ett fartyg som gjort sig skyldigt till oljeutsläpp. Så
            var exempelvis fallet med det grekiska fartyg som härom året fotograferades
            från flyg, medan det släppte ut olja i Östersjön, inte långt från
            svenska skärgården. Men fartyget tog ingen notis om upptäckandet
            och de svenska protesterna. Det befann sig på internationellt
            vatten, oåtkomligt för svensk lagstiftning och rättskipning. Av
            detta exempel framgår hur nödvändigt det är att åstadkomma en
            lagstiftning mot oljeutsläpp gällande alla länder och alla fartyg.
            Det står fullt klart att en större del av utsläppen från fartyg
            är medvetna och att en mindre del beror på slarv och olyckor.
            De medvetna, avsiktliga, oljeutsläppen görs sålunda till havs
            i stället för i mottagningsanläggningar i hamnar. I Sverige tar
            man ingen avgift när fartygen rengör sina oljetankar vid sådana
            anläggning-
          </p>
          <pb facs="riksdagen-motions-pdf/data/197980/mot_197980__1895/mot_197980__1895-005.pdf"/>
          <fw xml:id="i-W6PE2t4fV9NCpYmjzgn2qc">
            Mot. 1979/80:1895 5
          </fw>
          <p xml:id="i-C9bpvma3Svdmo2zW16Gnki">
            ar, men för fartygen innebär det en viss liggetid och således
            en kostnad. Det är alltså av krasst ekonomiska skäl som de avsiktliga
            oljeutsläppen sker. Och oftast torde endast ett fåtal, kanske
            bara ett par man ur besättningen vara ansvariga för dessa tankrengöringar
            med utsläpp till sjöss. Oljan blir synlig för ögat först långt
            akteröver i fartygets kölvatten. Dessa omständigheter anger hur
            svårt det är att komma till rätta med de avsiktliga tankrengöringarna
            till sjöss. Det räcker med att ett par tre man ombord får uppdraget
            att tömma spilloljan till havs. Besättningen i övrigt kan hållas
            utanför handlingen. Därför räcker det inte med förbud mot oljeutsläpp
            i havet. Flera åtgärder, som innebär effektiv kontroll, måste
            sättas in för att göra en förbudslagstiftning meningsfylld.
          </p>
          <p xml:id="i-UT2TjNdfGzjvyk4GAcaHiv">
            Globala åtgärder
          </p>
          <p xml:id="i-RXX1C71QfhQRaRKVZLbfGW">
            En del åtgärder måste genomföras omgående i avvaktan på att nationella
            oljeskyddskonventioner och internationell övervakning av verkligt
            effektivt och heltäckande slag kommit till stånd. Vi motionärer
            har nämligen den uppfattningen att de miljöfarliga sjötransporterna,
            som förutom olja också består av kemikalier av olika slag, utgör
            ett så allvarligt problem att det krävs en kombination av både
            snabba åtgärder och långtgående målsättningar på sikt för att
            motverka föroreningarna i haven. Problemens omfattning borde man
            ha tagit fasta på för åtskilliga år sedan — om inte förr så vid
            det tillfälle då den välkände författaren Tor Heyerdahl efter
            en atlantsegling slog larm om de omfattande föroreningar han mötte
            även långt ute på Sydatlanten. Målsättningen måste bli att skapa
            rena världshav, rena farleder och rena kuster över hela vår jord.
            Och sätter man inte upp detta mål i nuet — och anstränger sig
            för att förverkliga det — kommer det snart att vara för sent.
          </p>
          <p xml:id="i-8txknUuHs6nNCTbK5XKKy">
            Sveriges roll
          </p>
          <p xml:id="i-59tMbiwsXBuWP3bq9UsTDH">
            Varje nation som bedriver sjöfart, och/eller har egna kuster,
            måste självfallet manas till att medverka i ansträngningarna —
            och med eget ansvar eftersträva målsättningen om rena hav etc.
            Att Sverige kan och bör gå i bräschen för detta ser vi motionärer
            som naturligt. Dels har vi redan hunnit långt på miljöteknikens
            område och ställer stora krav på miljön i vårt eget land, dels
            har vi i detta avseende våra långa kuststräckor att skydda. Allt
            talar för att lejonparten av de oljeutsläpp från fartyg som skett
            utmed svenska vatten gjorts av utländska sådana. Det gäller således
            att upprätta ett åtgärdsprogram som dels tar sikte på de miljöfarliga
            sjötransporterna och de landbaserade utsläppen i det egna territoriet,
            dels gör tankers och andra fartyg som seglar under svensk flagg
          </p>
          <pb facs="riksdagen-motions-pdf/data/197980/mot_197980__1895/mot_197980__1895-006.pdf"/>
          <fw xml:id="i-NcWPf2iwihmzuP6248GKit">
            Mot. 1979/80:1895 6
          </fw>
          <p xml:id="i-GMF3QyffGH9yJqGxzSf2Sb">
            eller har svenska ägare till föredömen för andra nationer. Vi
            vinner själva på detta.
          </p>
          <p xml:id="i-NsR5h9iaD9RJni7UdqVwv2">
            Oljeborrning till havs
          </p>
          <p xml:id="i-TiGFHuvGiVyrEGasPJHGMh">
            I sammanhanget skall man också observera den riskfaktor som oljeborr-
            ningar till havs utgör. Den nämnda oljeborrkatastrofen i mexikanska
            golfen är den värsta av vad som hittills inträffat. Men även i
            Nordsjön inträffar olyckshändelser med varierande följder. Man
            kan räkna med att åtskilligt av den olja som runnit ut från dessa
            oljeborrton flutit in på svenskt vatten och åstadkommit skador.
            Där finns en hotbild som kräver ständig vaksamhet från vårt lands
            sida.
          </p>
          <p xml:id="i-141ynzT4vfzE7s7msx93E1">
            Kraftfullt och långtgående
          </p>
          <p xml:id="i-4H97drhJsEBPrguVZL5Cey">
            I betänkandet från den statliga kommittén för miljörisker vid
            sjötranspor- ter (SOU 1979:43) framläggs ett relativt omfattande
            program. I det välskrivna betänkandet redovisas en mängd fakta
            om bl.a. oljeutsläppen, gällande regler och lagstiftning, internationella
            konventioner, fartygens konstruktioner och förslag till tekniska
            förbättringar m.m. Framlagda förslag synes i stort sett vara välmotiverade
            och mestadels förnuftigt utformade. Utredningen har gett ett gott
            underlag för ett fortsatt arbete i syfte att åstadkomma effektiva
            åtgärder. Men i några viktiga avseenden måste det till kraftfullare
            grepp och mera långtgående målsättningar än vad utredningen föreslår
            i sitt femårspro- gram. Vi motionärer anser det nödvändigt att
            Förenta nationerna ges omfattande och mer konkreta uppgifter på
            detta område. Ett totalförbud mot oljeutsläpp — utan fria zoner
            — måste förverkligas för samtliga nationer, gällande både internationella
            och nationella vatten, världshav och innanhav. Redan befintliga
            oljeskyddskonventioner — exempelvis Östersjökonventionen och Nordsjökonventionen
            — måste ytterligare förstärkas. De globala konventio- nerna måste
            tillämpas av fler stater i snabbare takt. En övervakning av efterlevnaden
            bör också snabbt komma till stånd. För den skull behövs en kontroll
            både ombord på tankfartygen och i hamnar som fartygen anlöper.
          </p>
          <p xml:id="i-RGnY7QQBD82Cea6NrPbEJN">
            Internationella miljöombud
          </p>
          <p xml:id="i-NbZjLgBsHwAYANnhDyT1bg">
            För att övervaka att fartygen inte släpper ut spillolja i havet
            behövs miljöombud på fartygen, ett slags samhällskontrollanter.
            Men till skillnad från utredningsförslaget från den nämnda kommittén
            anser vi att dessa miljöombud icke skall tillhöra den rederianställda
            besättningen och ha annan huvudsaklig befattning ombord.
          </p>
          <pb facs="riksdagen-motions-pdf/data/197980/mot_197980__1895/mot_197980__1895-007.pdf"/>
          <fw xml:id="i-XtZoEkRJG6PZzt2ymfuori">
            Mot. 1979/80:1895 fd
          </fw>
          <p xml:id="i-SkaNN2qDReBw3rSCtGqr1z">
            För att övervakningen skall bli effektiv måste ändå en kombination
            av kontrollåtgärder sättas in, och därför kan miljöombuden arbeta
            med ett slags ”flygande besiktning”, som inte nödvändiggör att
            vederbörande ständigt befinner sig ombord på ett och samma fartyg.
            Tekniska möjligheter bör finnas för att åstadkomma en plombering
            av kranarna i det system som används för tanksköljning och utsläpp
            från fartygens oljetankar. När ett fartyg lämnar en hamn kan de
            särskilda miljöombuden i samarbete med exempelvis tullmyndigheten
            låta plombera sådan kranar. Några utsläppsmöjligheter skall då
            inte finnas utan att plomberingen bryts. Kontrollen av detta kan
            då ske antingen under fartygets gång eller vid ankomsten till
            en ny hamn. En internationell lag skall samtidigt ange att all
            tankrengöring och tömning av oljerester måste ske i särskilda
            mottagnings- anläggningar som skall finnas i hamnar. Även innan
            en sådan lagstiftning blir internationell, bör Sverige tillsammans
            med Danmark och Finland kunna besluta om tillämpning därav i Östersjön
            och Bottenhavet.
          </p>
          <p xml:id="i-5R3orxaVbt5hBWuDzqauPR">
            Vidgade möjligheter
          </p>
          <p xml:id="i-XX4ea1v1oe1QM7TWeDFuVS">
            Det borde vara möjligt att inom ramen för den havsrättsliga uppdelningen
            i ekonomiska zoner och territorialhav medge kontroll av fartyg
            till sjöss i vad gäller oljeskyddet. Den målsättning vi framför
            beträffande bl. a. miljöom- bud i internationell tjänst förutsätter
            sådana kontrollmöjligheter, exempelvis i inloppen till Östersjön.
            Det är emellertid angeläget att möjligheter ges snarast till övervakning,
            även på internationellt vatten, av redan nu gällande oljeskyddskonventioner.
            En översikt av internationella överenskommelser och svensk lagstiftning
            rörande vattenförorening från fartyg har lämnats i bilaga 12 till
            betänkandet (SOU 1977:43—45) från kommittén för miljörisker vid
            sjötransporter. Där lämnas redogörelser för bl.a. Östersjökonventionen
            från år 1974 och Nordsjööverenskommelsen från år 1969. Vidare
            finns en överenskommelse från år 1967 mellan de nordiska länderna
            (den s. k. Köpenhamnsöverens- kommelsen) om samarbete i fråga
            om kontrollen av efterlevnaden av bestämmelser till förhindrande
            av havsvattnets förorening genom olja. Gällande svenska bestämmelser
            om åtgärder mot vattenförorening från fartyg finns i två skilda
            lagar, lagen (1976:6) om åtgärder mot vattenförore- ning från
            fartyg inom Östersjöområdet och lagen (1972:275, ändrad 1976:7)
            om åtgärder mot vattenförorening från fartyg. Dessa lagar bygger
            på Östersjökonventionen resp. oljeskyddskonventionen (London 1954).
          </p>
          <p xml:id="i-XytAfJ74MeHshPsbBBHbZ6">
            Fartygens ”tumavtryck””
          </p>
          <p xml:id="i-AnuUySJdbX86BdfpQggzFk">
            En metod för att avslöja den ansvarige vid ett oljeutsläpp är
            den s. k. partikelmärkningen av olja. Ett metallpartikelpulver
            hälls i fartygens tankar.
          </p>
          <pb facs="riksdagen-motions-pdf/data/197980/mot_197980__1895/mot_197980__1895-008.pdf"/>
          <fw xml:id="i-3fwrX76notntcYsXk1X3gE">
            Mot. 1979/80:1895 8
          </fw>
          <p xml:id="i-Wh97SfBMebHef5wanFvjum">
            Försök genomfördes och utvärderades i Sverige redan 1975 och
            gällde då lastoljerester. Om sådan märkt olja upptäcks i havet,
            skall fartygets identitet kunna spåras efter en omedelbar analys
            av oljans partikelmärkning. Det blir så att säga fartygets tumavtryck.
            Det är angeläget att de fortsatta försöken intensifieras och även
            omfattar brännolja. Ännu så länge har det visat sig svårt att
            åstadkomma juridiskt bindande bevisning, men förhoppningsvis kan
            större ansträngningar i försöksverksamheten leda till goda resultat
            — allt i syfte att åstadkomma en världsomspännande kontrollmöjlighet
            som leder till snabb identifikation av fartyg som gjort sig skyldiga
            till oljeutsläpp.
          </p>
          <p xml:id="i-5ufUokmGoYTd3gnxD7SLiA">
            Skärpta påföljder
          </p>
          <p xml:id="i-FFCB95csVcAgFr7xrkS6Dc">
            Vi har tidigare i denna motion framhållit de stora skadeverkningarna
            vid oljeutsläpp. En lagstiftning om påföljder för den ansvarige
            finns. Vi förordar dock att påföljderna blir mera kännbara, både
            i vad gäller bötesstraff, frihetsberövande och skadestånd. När
            det gäller ersättningsanspråken är det visserligen svårt att exakt
            ange de ekonomiska konsekvenserna för bl. a. fisket och turistnäringen,
            men även grova uppskattningar måste kunna ligga till grund för
            ersättningskrav på det ansvariga fartyget och dess rederi. Givetvis
            skall den ansvarige även ådömas att svara för sanerings- och bekämpningskostnaderna
            för ett oljeutsläpp. När det gäller förebyggandet av olyckor,
            främst grundstötningar och kollisioner, som leder till oljeutsläpp,
            krävs av allt att döma ett utökat lotstvång. I princip bör alla
            större tankfartyg ha skyldighet att ta lots ombord vid färd på
            svenskt vatten. Även farledsutprickningen har visat sig vara en
            svag länk i skyddet mot oljeolyckor. I starkt trafikerade liksom
            i svårnavi- gerade farleder bör en avsevärd förbättring av utprickningen
            komma till stånd. Samtidigt föreligger en rad möjligheter att
            bättre tillvarata tekniska navigeringshjälpmedel. Långt gående
            krav måste härvidlag ställas på tankfartygens utrustning.
          </p>
          <p xml:id="i-VLukTvsmjoZAqqG41d1Emg">
            Hemställan
          </p>
          <p xml:id="i-4NUGy2ceQi9tsZWES7vVhv">
            Med hänvisning till vad som här anförts hemställs” att riksdagen
            beslutar att hos regeringen hemställa om ett program för fortsatt
            svenskt arbete i syfte att skyndsamt nå fram till oljeskyddskonventioner
            som innebär totalförbud mot oljeut- släpp och bl.a. innebär internationella
            kontrollåtgärder och
          </p>
          <p xml:id="i-YHiLb5YbG3NeLjVqL9tLf9">
            "Se även motion 1979/80:1896.
          </p>
          <pb facs="riksdagen-motions-pdf/data/197980/mot_197980__1895/mot_197980__1895-009.pdf"/>
          <fw xml:id="i-12jgk741nZo3vqx42Ewu1t">
            Mot. 1979/80:1895 9
          </fw>
          <p xml:id="i-Xpkr3SKCvP8o6PyahBfNxp">
            övervakning av efterföljden, samt ett åtgärdsprogram innebä-
            rande bl. a. att den svenska lagstiftningen om påföljder vid oljeskador
            skärps.
          </p>
          <p xml:id="i-VgREdEZGw5S97dXVPLkfwt" type="date">
            Stockholm den 25 januari 1980
          </p>
          <p xml:id="i-6a1MczzBeSGczk4ua7zhNj">
            GÖTHE KNUTSON (m)
          </p>
          <p xml:id="i-NccLosoK245wfXgUZ65u2t">
            JENS ERIKSSON (m) BO SIEGBAHN (m) MARGARETHA AF UGGLAS (m) SIRI
            HÄGGMARK (m) KNUT BILLING (m) JAN PRYTZ (m) BERTIL DANIELSSON
            (m) INGEGERD TROEDSSON (m)
          </p>
          <p xml:id="i-RWau6XeYU63zED7an3nsGD">
            GULLAN LINDBLAD (m)
          </p>
        </div>
      </div>
    </body>
  </text>
</TEI>
