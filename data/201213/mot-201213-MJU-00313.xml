<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201213-MJU-00313">
  <teiHeader>
    <fileDesc>
      <titleStmt>
        <title>En långsiktigt hållbar skogspolitik</title>
        <author corresp="i-HNw1w34Sd2tGfFnWtdrzZb">av Jens Holm m.fl. (V)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>En långsiktigt hållbar skogspolitik</title>
          <idno type="rdwebb">H002MJ313</idno>
          <rs type="number">MJ313</rs>
          <orgName type="comitteeAbbreviation">MJU</orgName>
          <ref type="dokument_url_text">http://data.riksdagen.se/dokument/H002MJ313/text</ref>
          <ref type="dokument_url_html">http://data.riksdagen.se/dokument/H002MJ313</ref>
          <ref type="dokumentstatus_url_xml">http://data.riksdagen.se/dokumentstatus/H002MJ313</ref>
          <ref type="doc">http://data.riksdagen.se/fil/9FB00846-109A-4E02-A219-3FF58875D99E</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-FAhoYDeAxVXRZmnF5LnHgv</idno>
            <name>Kent Persson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-HNw1w34Sd2tGfFnWtdrzZb</idno>
            <name>Jens Holm</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-Beux79YM43dDCxrVuBqfWw</idno>
            <name>Torbjörn Björlund</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-5CH7vHLGXLfDB5Tn7xx95V</idno>
            <name>Siv Holma</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-K3yJ7rruozYUK99nj91ffc</idno>
            <name>Hans Linde</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-3DiZ8Umisr4cWaX678vuCD" type="signed"/>
        <correspContext corresp="i-3DiZ8Umisr4cWaX678vuCD">
          <note type="signatory" corresp="i-FAhoYDeAxVXRZmnF5LnHgv"/>
          <note type="signatory" corresp="i-HNw1w34Sd2tGfFnWtdrzZb"/>
          <note type="signatory" corresp="i-Beux79YM43dDCxrVuBqfWw"/>
          <note type="signatory" corresp="i-5CH7vHLGXLfDB5Tn7xx95V"/>
          <note type="signatory" corresp="i-K3yJ7rruozYUK99nj91ffc"/>
        </correspContext>
        <correspAction xml:id="i-MNVCQK3HNaUwnLFdBpvrZU" type="numbering">
          <date when="2012-10-05"/>
        </correspAction>
        <correspAction xml:id="i-KjbEr4pBHvWd8P2uyTacLQ" type="submission">
          <date when="2012-10-04"/>
        </correspAction>
        <correspAction xml:id="i-6SLizMeyTgDZBt2UPvFoAA" type="transfer">
          <date when="2012-10-04"/>
        </correspAction>
        <correspAction xml:id="i-DyFTt7wtBwA3cM4nzRJVBL" type="assigned"/>
        <correspContext corresp="i-DyFTt7wtBwA3cM4nzRJVBL">
          <ref type="assignedTo">Miljö- och jordbruksutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-6zUQqaA4jYNKF2hTgHK3iZ" type="motHeader"/>
      <div xml:id="i-RmuK28XUzwXA4UMy2KpzhS" type="motBody">
        <div xml:id="i-Q26YQ6piM7SUqLKm5cjvGh" type="TOC">
          <head xml:id="i-XMsa7jpjMuk92e8X9z5vrj">
            1 Innehållsförteckning
          </head>
          <list xml:id="i-6HFJXdQsq26k7UhmV4LF14">
            <item xml:id="i-7oY8UuMVpcJEJJgKAUh4Bi">
              2 Förslag till riksdagsbeslut 2
            </item>
            <item xml:id="i-WK2gTSBuvBHzkiruBU6eXU">
              3 Bakgrund 4
            </item>
            <item xml:id="i-Y99SkUak6UQc7eMztArBgG">
              4 Öka arealen skyddad skog och anta ett nytt mål 4
            </item>
            <item xml:id="i-6MsbEtGCeFYagr8bysa3Ye">
              5 Förbättra kvaliteten på de frivilliga avsättningarna 5
            </item>
            <item xml:id="i-HmYEf6vHSUygDK5iVmC2Tu">
              6 Inför naturvårdsavgift 5
            </item>
            <item xml:id="i-NDKCmMdnSEyVVGuXf7KU2c">
              7 Stärk lagstiftningen för ökad miljöhänsyn och rekreation 6
            </item>
            <item xml:id="i-EVNKnGj4cXHGPyVaTLSzNq">
              8 Stärk alternativa skötselmetoder och främja rekreation och
              turism 7
            </item>
            <item xml:id="i-5vnNAxewn6twzdHbgTGuQ9">
              9 En nationell biobränslestrategi 8
            </item>
            <item xml:id="i-NY1VFozfyoXoLe2yZsQ3X9">
              10 Stärk landskapsperspektiv och restaurering i skogsbruket 8
            </item>
            <item xml:id="i-EefXz94iTN5Eo53Bbz4ixZ">
              11 All statlig skog ska drivas hållbart 9
            </item>
            <item xml:id="i-NvZSi3Asj2KrqhMsvnrR8M">
              12 Stärk miljöhänsyn vid vatten och våtmarker 9
            </item>
            <item xml:id="i-X8cBcFLpAd7vSpumj5fGaM">
              13 Gröna jobb i skogen 9
            </item>
          </list>
        </div>
        <div xml:id="i-N8rkGW6RzhE8aJ4m999Y1S" type="motProposal" subtype="förslag">
          <head xml:id="i-VHCNs6reqg6r6vhAYBY1Cv">
            2 Förslag till riksdagsbeslut
          </head>
          <list xml:id="i-WNW5k2DJhMQxMorBva8UUg" style="ol">
            <item xml:id="i-XhykWKLbb2noPEeEakvhMK">
              Riksdagen tillkännager för regeringen som sin mening vad som
              anförs i motionen om att Sverige bör anta ett nytt etappmål för
              areal skyddad skog i miljökvalitetsmålet Levande skogar som är
              i enlighet med Nagoyaöverenskommelsen.
            </item>
            <item xml:id="i-DuSWYh7VXS8qesBCNoNK8R">
              Riksdagen tillkännager för regeringen som sin mening vad som
              anförs i motionen om att frivilliga avsättningar ska vara långsiktiga
              och ska dokumenteras och kvalitetssäkras för att ingå i det nationella
              miljökvalitetsmålet Levande skogar.
            </item>
            <item xml:id="i-3GQFF4mw8pkjkBzFXXb3Hj">
              Riksdagen tillkännager för regeringen som sin mening vad som
              anförs i motionen om att införa en naturvårdsavgift.
            </item>
            <item xml:id="i-X2xgCWHsyHAsRHUHiGmxGZ">
              Riksdagen tillkännager för regeringen som sin mening vad som
              anförs i motionen om att effektiva sanktionsmöjligheter ska införas
              för brott mot hänsynsreglerna i skogsvårdslagen.
            </item>
            <item xml:id="i-8Ri5mpqZmbbQj4DkN1Dk5R">
              Riksdagen tillkännager för regeringen som sin mening vad som
              anförs i motionen om att stubbrytning ska förbjudas och främmande
              trädslag, produktionshöjande gödsling, dikning och kemiska bekämpningsmedel
              i skogsbruket tydligare ska begränsas i miljöbalken.
            </item>
            <item xml:id="i-8wSv13YcQvqwNWqchfE4Xg">
              Riksdagen tillkännager för regeringen som sin mening vad som
              anförs i motionen om att berörd lagstiftning bör ändras så att
              skogar med höga värden för rekreation och friluftsliv undantas
              från åtgärder och exploatering som inte främjar dessa värden eller
              biologiska värden.
            </item>
            <item xml:id="i-VFiMaKsTDMvSSWsAegdB6Q">
              Riksdagen tillkännager för regeringen som sin mening vad som
              anförs i motionen om att regeringen ska återkomma med direktiv
              för översyn av miljöbalken.
            </item>
            <item xml:id="i-AP6RXAoeThH9Gzumeu98oU">
              Riksdagen tillkännager för regeringen som sin mening vad som
              anförs i motionen om att regeringen omedelbart ska få i uppdrag
              att ta fram lagstiftning och ägardirektiv för offentligt ägd skogsmark
              så att avverkning av skogar med höga naturvärden stoppas.
            </item>
            <item xml:id="i-PoW3LuvMJMSc6DkQUHpwhf">
              Riksdagen tillkännager för regeringen som sin mening vad som
              anförs i motionen om att en rekreationsinriktad skogsskötsel ska
              bedrivas i de tätortsnära områden som inte helt undantas från
              skogsbruk.
            </item>
            <item xml:id="i-BfY942mCuNr5dff8iM4Upr">
              Riksdagen tillkännager för regeringen som sin mening vad som
              anförs i motionen om att en nationell målsättning för areal kalhyggesfritt
              skogsbruk bör anges i miljökvalitetsmålet Levande skogar.
            </item>
            <item xml:id="i-NP6NK3JLXgW6CtRXeXU7Cc">
              Riksdagen tillkännager för regeringen som sin mening vad som
              anförs i motionen om att en nationell biobränslestrategi ska tas
              fram som kombinerar ett effektivt biobränsleuttag med stärkt naturvårdshänsyn.
            </item>
            <item xml:id="i-CYVtozS6dSfLUgCxGhdrbc">
              Riksdagen tillkännager för regeringen som sin mening vad som
              anförs i motionen om att berörda myndigheter bör få resurser och
              uppdrag att landskapsplanera i samverkan med markägare.
            </item>
            <item xml:id="i-QGpatLfguPPkehD36vAqBm">
              Riksdagen tillkännager för regeringen som sin mening vad som
              anförs i motionen om att berörda myndigheter bör få i uppdrag
              att utarbeta en nationell plan för restaurering och återskapande
              av skogstyper för de mest hotade arterna.
            </item>
            <item xml:id="i-BUqaBNJANykLJUvXErDfNh">
              Riksdagen tillkännager för regeringen som sin mening vad som
              anförs i motionen om statligt ägd skog. 1
            </item>
            <item xml:id="i-XNgXQHHFCAE5JXdm5Ve3VT">
              Riksdagen tillkännager för regeringen som sin mening vad som
              anförs i motionen om att ett lagstadgat skydd bör införas för
              bredd och omfattning av kantzon mot vatten och våtmarker.
            </item>
          </list>
          <p xml:id="i-RsMTfPSCyJQz5PczHFmDgZ">
            1 Yrkande 14 hänvisat till NU.
          </p>
        </div>
        <div xml:id="i-EfSiTGi4xwcTh5kzrf49TK" type="motContent">
          <head xml:id="i-AH2EJxxwcm9UFRdoRcYnNw" type="h1">
            3 Bakgrund
          </head>
          <p xml:id="i-KsYw47VtqubW2ATeoyAo58">
            Sveriges landareal består av cirka 56 procent produktiv skogsmark.
            På över 90 procent av den produktiva delen av skogsmarken bedrivs
            skogsbruk. Skogen förser oss med en rad ekosystemtjänster som
            vatten- och luftrening och produktion av råvaror. En rik biologisk
            mångfald ökar skogens produktionsförmåga och ger större motståndskraft
            mot klimatförändringar. Skogsmarken binder stora mängder kol och
            påverkar vattenbalansen och har därmed en stor betydelse för det
            lokala och globala klimatet.
          </p>
          <p xml:id="i-TkeXfqDXGDSLhKuHG8d7Mp">
            Skogen har även stora sociala och kulturella värden. Dess betydelse
            för rekreation, turism, friluftsliv och undervisning är omfattande.
            En långsiktigt hållbar skogspolitik som värnar de ekologiska,
            ekonomiska, sociala och kulturella värdena förutsätter att bärkraften
            för skogen som ekosystem bevaras.
          </p>
          <head xml:id="i-KpjBV4YAVRnupUDrkP322p" type="h1">
            4 Öka arealen skyddad skog och anta ett nytt mål
          </head>
          <p xml:id="i-Vr5rr2eL9ubJjaF1fguzK">
            Idag är mindre än 2 procent av skogsmarken nedanför fjällen skyddad.
            Samtidigt är över 1 800 skogslevande växt- och djurarter upptagna
            på rödlistan över hotade och missgynnade arter i landet. Ungefär
            4 procent av den produktiva skogsmarken i Sverige är formellt
            skyddad och ojämnt fördelad över landet. Cirka 5 procent av all
            skogsmark i Sverige har idag formellt skydd. Sverige ligger på
            en internationell nivå långt ifrån en topposition när det gäller
            skydd av skogen.
          </p>
          <p xml:id="i-RhLyysWMuVwuN3RQEBA1d9">
            Dagens anslag för skydd av skog räcker bara till drygt hälften
            så mycket skydd som det gjorde 2006. Dels har markpriserna ökat,
            dels har ersättningen till markägare för skydd av mark höjts och
            är nu 25 procent högre än marknadsvärdet. Även det faktum att
            naturvårdsavtalen har blivit kortare ökar kostnaden på grund av
            dyrare administration. Sammantaget leder regeringens redan låga
            anslagsnivå för naturskydd i kombination med generös ersättning
            till markägare till att bevarandet av skyddsvärda skogar kraftigt
            tappat i tempo när behovet är det motsatta.
          </p>
          <p xml:id="i-DTNu9pFfKHrFF3HDx29waQ">
            Miljömålsrådet har på grundval av ett omfattande vetenskapligt
            underlag uppskattat att mellan 9 och 16 procent av all produktiv
            mark behöver skydd. Dessutom har Sverige genom avtalet i Nagoya
            förbundit sig att skydda 17 procent av sin landareal till 2020.
            De skyddade områdena ska vara ekologiskt representativa miljöer,
            det vill säga områden med höga värden av biologisk mångfald. Sverige
            bör anta ett nytt etappmål för areal skyddad skog i miljökvalitetsmålet
            Levande skogar, som är i enlighet med Nagoya-över­ens­kommel­sen.
            Detta bör riksdagen som sin mening ge regeringen till känna.
          </p>
          <p xml:id="i-8QJ1Fn7HSyvEBbzWvmv4Va">
            För att bevara den biologiska mångfalden och leva upp till våra
            internationella åtaganden krävs högre anslag för det formella
            skyddet. Vänsterpartiet avsätter därför ökade medel för åtgärder
            och skydd av värdefull natur. Se vidare i våra motioner för utgiftsområde
            20 (2012/13:MJ457) och utgiftsområde 23 (2012/13:MJ456).
          </p>
          <head xml:id="i-3vD9AB5GsGWs8WnEfcfAge" type="h1">
            5 Förbättra kvaliteten på de frivilliga avsättningarna
          </head>
          <p xml:id="i-CEGujWFJ4TaoL2mRrkRXqY">
            I riksdagens antagna miljökvalitetsmål Levande skogar ingick
            ett delmål till 2010 där 400 000 hektar skulle ges formellt skydd
            (naturreservat, naturvårdsavtal och biotopskydd) och ytterligare
            500 000 hektar skulle avsättas frivilligt av markägarna själva.
            De frivilliga avsättningarna har dock i många fall visat sig vara
            av begränsat värde för biologisk mångfald. Idag finns varken statlig
            kontroll av kvalitet eller långsiktighet, och dokumentation saknas
            över många av de områden som anses skyddade. Dessutom kan arealen
            frivilligt avsatta skogar flyttas omkring i landskapet. Sammantaget
            är detta mycket problematiskt då frivilliga avsättningar ingår
            i ett nationellt långsiktigt mål för samhällets gemensamma bästa.
            Frivilliga avsättningar ska vara långsiktiga, dokumenteras och
            kvalitetssäkras ur naturvärdessynpunkt för att ingå i det nationella
            miljökvalitetsmålet Levande skogar. Detta bör riksdagen som sin
            mening ge regeringen till känna.
          </p>
          <head xml:id="i-EJwt5LGUeiWTRZC8LJr346" type="h1">
            6 Inför naturvårdsavgift
          </head>
          <p xml:id="i-8hPzBAPdvfbvPGts8nsyV1">
            Det skogsbruk som bedrivs i Sverige idag, trakthyggesbruk, är
            den största orsaken till den utarmning som sker av skogens biologiska
            mångfald, vilket bland annat framgår i en kunskapssammanställning
            från Sveriges lantbruksuniversitet (SLU). Det skapar ett landskap
            med hyggen och likartade planteringar där många arter har svårt
            att finna livsmiljöer. Dessutom ger det negativa effekter för
            en mängd andra näringar och verksamheter, som turism, rekreation
            och renskötsel.
          </p>
          <p xml:id="i-F1UNEaGJGULGVeRsJwS9wT">
            Vänsterpartiet menar att den som står för miljöbelastningen även
            ska vara med och betala sin påverkan. Då slutavverkningar medför
            brist på livsmiljöer som delvis måste kompenseras med bevarandeinsatser
            genom offentliga medel är det fullt rimligt att denna princip
            även inbegriper skogsnäringen. Vi vill därför införa en naturvårdsavgift
            för slutavverkning av skog. Avgiften bör kopplas till virkesuttag
            och kommer således att vara proportionell mot den årliga avverkningen
            i Sverige och därmed kopplad till den miljöbelastning på naturmiljön
            som skogsbruk utgör. Intäkterna från naturvårdsavgiften bör öronmärkas
            för formellt skydd, markinlösen och intrångsersättningar. Rätt
            utformad kan naturvårdsavgiften bli ett kraftfullt verktyg för
            att medfinansiera det ökande behovet av bevarandeåtgärder som
            orsakas av skogsnäringen. En naturvårdsavgift med denna innebörd
            bör införas. Detta bör riksdagen som sin mening ge regeringen
            till känna.
          </p>
          <head xml:id="i-XjS5wTXQUto5sAxX3mCFVG" type="h1">
            7 Stärk lagstiftningen för ökad miljöhänsyn och rekreation
          </head>
          <p xml:id="i-JyDk1B7XrWrdxVRc4AGzc7">
            I skogsvårdslagens portalparagraf framgår att produktions- och
            miljömål ska vara jämställda. I det skogsbruk som idag bedrivs
            under devisen frihet under ansvar i Sverige är produktionen dock
            oftast överordnad miljöhänsynen. Skogsvårdslagen är skriven med
            trakthyggesbruk som norm och med syfte att garantera virkesförsörjningen.
            När det gäller naturvård så saknas i mycket stor utsträckning
            sanktionsmöjligheter.
          </p>
          <p xml:id="i-FyXwSD5xXedQpqEYDttvhk">
            En undersökning gjord av Skogsstyrelsen visar att antalet underkända
            avverkningar har ökat från 23 procent under perioden 19982001
            till 37 procent 2011. Generell hänsyn tas inte i tillräcklig omfattning,
            och skogar med höga naturvärden som istället borde ha skyddats
            avverkas. Påföljder för dessa överträdelser av skogsvårdslagen
            uteblir. Vänsterpartiet menar att det ska löna sig att göra rätt
            och att man inte ska gynnas och slippa ekonomiska påföljder om
            man missköter sig. Då uppnår vi både högre miljöhänsyn och rättvisare
            konkurrensvillkor. För att stärka miljöhänsynen ska effektiva
            sanktionsmöjligheter införas för brott mot hänsynsreglerna i skogsvårdslagen.
            Detta bör riksdagen som sin mening ge regeringen till känna.
          </p>
          <p xml:id="i-LQ1GytcnCHwoY7PqHuxktX">
            Under den borgerliga regeringen har skogsvårdslagen fått ökat
            fokus på produktionshöjande åtgärder som intensivodlingar, ökad
            gödsling, mer främmande trädslag, dikning och ökad stubbrytning.
            Dessa skogsbruksåtgärder är negativa för miljön då de bland annat
            reducerar den biologiska mångfalden, ökar utsläppen av växthusgaser
            och spär på övergödningen.
          </p>
          <p xml:id="i-RiVTHYDuTbEmqt2z135hrM">
            Stubbrytning ska förbjudas och främmande trädslag, produktionshöjande
            gödsling, dikning och kemiska bekämpningsmedel i skogsbruket ska
            tydligare begränsas i miljöbalken. Detta bör riksdagen som sin
            mening ge regeringen till känna.
          </p>
          <p xml:id="i-HfU4WsYiRK5Sr3dTMtKCrc">
            Skogsvårdslagen har även stora brister i hänsynen till sociala
            värden. Berörd lagstiftning bör ändras så att skogar med höga
            värden för rekreation och friluftsliv undantas från åtgärder och
            exploatering som inte främjar dessa värden eller biologiska värden.
            Detta bör riksdagen som sin mening ge regeringen till känna.
          </p>
          <p xml:id="i-VWUiEfXwuHcZfQ4YMjCRcs">
            Det föreligger stora brister i nuvarande miljöhänsyn i skogsbruket
            och otydligheter i vad lagen stadgar. Ett intensivt skogsbruk
            med kalhyggesbruk innebär en stor påverkan på miljövärden och
            sociala värden och fordrar tydligare regleringar för att stärka
            naturvård och demokratiskt inflytande. I Maciej Zarembas uppmärksammade
            artikelserie i DN om skogen (våren 2012) framgår att av 67 000
            anmälda avverkningar till Skogsstyrelsen år 2010 villkorades endast
            8 av dessa med krav på hänsyn till människa eller landskap.
          </p>
          <p xml:id="i-NUwCeGCmyfCUnA8fKNpBYS">
            Medborgare och organisationers möjlighet till information och
            inflytande vid avverkningar måste stärkas. Samrådsparagrafen i
            miljöbalken är generellt utformad och gäller samtliga skogsbruksåtgärder
            som väsentligt ändrar naturmiljön. I praktiken sker dock inget
            samråd vid de flesta slutavverkningar och i de fall det sker är
            normalfallet att skogsvårdslagens regler tillämpas. Vänsterpartiet
            anser att samråd ska ske vid samtliga slutavverkningar. För att
            stärka de sociala och biologiska värdena i skogen behövs en ny
            lagstiftning som i första hand samlas under miljöbalken. Regeringen
            bör återkomma med direktiv till en översyn av miljöbalken som
            verkar i en sådan riktning. Detta bör riksdagen som sin mening
            ge regeringen till känna.
          </p>
          <p xml:id="i-DM4L1pTkuSddyQRjzHv3Ui">
            Innan en generellt starkare lagstiftning kan verkställas för
            miljöhänsynen i skogsbruket krävs omedelbart åtgärder för att
            stoppa avverkningar av skogar med höga naturvärden. Regeringen
            bör få i uppdrag att skyndsamt ta fram lagstiftning och ägardirektiv
            för offentlig ägd skogsmark så att avverkning av skogar med höga
            naturvärden stoppas. Detta bör riksdagen som sin mening ge regeringen
            till känna.
          </p>
          <head xml:id="i-RNkWeNHMVEkYMYSA6xDWm9" type="h1">
            8 Stärk alternativa skötselmetoder och främja rekreation och
            turism
          </head>
          <p xml:id="i-jSwQkbug8ZMSG9wLwmZFJ">
            Det finns ett behov av skogsbruksmetoder som alternativ till
            trakthyggesbruk. Även om trakthyggesbruket sannolikt kommer att
            vara dominerande under överskådlig tid krävs det att det naturanpassas
            och att alternativa skötselmetoder används i lämpliga områden.
            Hyggesfritt skogsbruk, som till exempel kontinuitetsskogsbruk,
            kan vara ett alternativ, till exempel i de tätortsnära områden
            som inte helt undantas från skogsbruk.
          </p>
          <p xml:id="i-A1zb2eLFtmyJyXVRdS1jK3">
            Trakthyggesbruk ska inte vara tillåtet i skogar med höga sociala
            värden. Skog inom 300 meter från skolor, förskolor och äldreboenden
            bör undantas från åtgärder som inte främjar rekreationsvärden.
            I övriga tätortsnära skogar och andra skogar av betydelse för
            lokalbefolkningen eller det rörliga friluftslivet ska en rekreationsinriktad
            skogsskötsel bedrivas. Detta bör riksdagen som sin mening ge regeringen
            till känna.
          </p>
          <p xml:id="i-QBsrmn5UthJE6JZBYo1EjA">
            Turismen är idag en större näring än flera av våra största industriföretag
            och omsätter 225 miljarder kronor (Tillväxtverket 2011: Fakta
            om svensk turism). Inte minst i glesbygden är skogen helt avgörande
            för att naturturismen ska kunna fortsätta växa. Hyggesfritt skogsbruk
            kan som rätt använd skötselmetod stärka skogens värden i form
            av turism, men i hög grad även biologisk mångfald, kultur och
            rekreation.
          </p>
          <p xml:id="i-LW4eWQaRqXiJToKpCaeoTD">
            Vänsterpartiet ökar kraftigt anslaget Insatser för skogsbruket
            för att stimulera hyggesfritt skogsbruk. Vi satsar på utbildning,
            utveckling samt arealstöd för omställning till hyggesfri skogsskötsel.
            Se motion för utgiftsområde 23 (2012/13:MJ456).
          </p>
          <p xml:id="i-DYJfi6np5T2krV1QJ88hpG">
            En nationell målsättning för areal kalhyggesfritt skogsbruk bör
            ingå i miljökvalitetsmålet Levande skogar. Detta bör riksdagen
            som sin mening ge regeringen till känna.
          </p>
          <head xml:id="i-Du2T1YPSmBeSjsE8T1NoiW" type="h1">
            9 En nationell biobränslestrategi
          </head>
          <p xml:id="i-3GYYb4Wph4HYkJc138dsEj">
            Bioenergi är Sveriges största energikälla, och biobränsle från
            skogen är av stor betydelse för vår omställning till ett energisystem
            baserat på förnybar energi. Vänsterpartiet ser mycket positivt
            på den potential som skogen har för omställningen men även risker
            för den biologiska mångfalden. För att klimatoptimera skogsbruket
            och samtidigt stärka den biologiska mångfalden krävs en utarbetad
            strategi. Uttag av biobränsle i skogen ska främst ske i form av
            rester från röjning och avverkning (huvudsakligen grenar och toppar)
            men också genom visst stamvirke. Stubbrytning ska inte förekomma
            och askåterföring är nödvändig för att marken inte ska utarmas.
            Avverkning av lövträd för biobränsleändamål måste ske med medvetenhet
            om dess betydelse för ett rikt framtida skogslandskap. En nationell
            biobränslestrategi ska tas fram som kombinerar ett effektivt biobränsleuttag
            med stärkt naturvårdshänsyn. Detta bör riksdagen som sin mening
            ge regeringen till känna.
          </p>
          <head xml:id="i-5vbcBujnpCSipqq67hJjuh" type="h1">
            10 Stärk landskapsperspektiv och restaurering i skogsbruket
          </head>
          <p xml:id="i-AaXBUjfHcxHZr4WMsK9a62">
            Det finns ett mycket starkt samband mellan antalet arter och
            yta. Ju mer livsmiljö som försvinner för en specifik art desto
            större är risken för att den inte längre kan finnas i ett livskraftigt
            bestånd. Även miljön omkring en arts habitat spelar stor roll.
          </p>
          <p xml:id="i-Gc2ojmW55XfqseRPiib9UV">
            Ungefär 20 procent av de djur- och växtarter som lever i gammelskogar
            har betydligt större behov av ett sammanhängande landskap med
            lämpliga biotoper för att överleva på lång sikt. Idag tas mycket
            sällan hänsyn till närliggande marker vid avverkning, vilket förstärker
            en fragmatisering av livsmiljöer för många arter. Vänsterpartiet
            anser att berörda myndigheter bör få resurser och uppdrag att
            landskapsplanera i samverkan med markägare. Detta bör riksdagen
            som sin mening ge regeringen till känna.
          </p>
          <p xml:id="i-RvcpSp3fMupZhFT3zhynq6">
            För många hotade arter saknas idag tillräckligt stora arealer
            lämpliga skogstyper på grund av det moderna skogsbruket och brist
            på naturliga störningar (brand, storm, översvämning osv.). För
            att snabbt åtgärda detta krävs restaurering och återskapande av
            lövskogar, ädellövskog och tallskog. Att förvärva skog för detta
            ändamål kan med rätt framförhållning och god landskapsplanering
            göras under förhållandevis gynnsamma ekonomiska förutsättningar
            för staten och med god utdelning för den hotade biologiska mångfalden.
            Redan idag pågår arbete med åtgärdsprogram hos Naturvårdsverket
            och länsstyrelser för hotade arter, men ett samlat strategiskt
            arbete behövs för att koppla detta till framtida behov av markförvärv.
            Berörda myndigheter bör få i uppdrag att utarbeta en nationell
            plan för restaurering och återskapande av skogstyper för de mest
            hotade arterna. Detta bör riksdagen ge regeringen till känna.
          </p>
          <head xml:id="i-7TeHKveQpgNe6vHMYcRGt5" type="h1">
            11 All statlig skog ska drivas hållbart
          </head>
          <p xml:id="i-UBh8XESrGnfnjQKS4ZqAi5">
            Vänsterpartiet anser att staten ska bedriva aktivt förvaltarskap
            över sina skogsområden. Det statliga ägandet av skogsområden bör
            samlas i ett bolag. Det nya skogsbolaget bör ha ett hållbart brukande
            av skogens resurser, inte avkastning, som främsta mål. Dagens
            vinstkrav gör det svårt för ett statligt bolag eller en statlig
            förvaltare att avstå produktiva skogar till andra intressen. Bolaget
            bör åläggas att avsätta större arealer till skyddade naturområden.
            Staten bör även fortsättningsvis stå för ersättningsmark vid skydd
            av värdefull natur, även ovan odlingsgränsen och i samråd med
            rennäringen. Vad som ovan anförs om statligt ägd skog bör riksdagen
            som sin mening ge regeringen till känna.
          </p>
          <head xml:id="i-QgV6L5wkjCnJGSJV9Tms9X" type="h1">
            12 Stärk miljöhänsyn vid vatten och våtmarker
          </head>
          <p xml:id="i-8ZzWTnAsEpkPD4LFFpzRbD">
            Markberedning, körskador och brist på sparade träd vid slutavverkningar
            kan skapa negativa effekter på vattendrag och naturvärden. Ett
            lagstadgat skydd bör införas för bredd och omfattning av kantzon
            mot vatten och våtmarker. Detta bör riksdagen som sin mening ge
            regeringen till känna.
          </p>
          <head xml:id="i-YNmnmd2TVmm48MH3xu9TXG" type="h1">
            13 Gröna jobb i skogen
          </head>
          <p xml:id="i-UThyggPVvEc5TVrS5Gqe42">
            Under perioden 20032006 genomfördes projektet Gröna jobb för
            långtidsarbetslösa. Satsningen skedde i samarbete mellan Skogsstyrelsen,
            Arbetsmarknadsstyrelsen (AMS) och Svenska ESF-rådet. Arbetsmarknadsåtgärden
            var mycket framgångsrik och varannan deltagare gick vidare till
            annan anställning eller utbildning. Arbetsuppgifterna i Gröna
            jobb kretsade kring kultur- och naturvård och kunde exempelvis
            handla om att röja gångstigar och promenadstråk för att öka tillgängligheten
            för allmänheten i skog och mark. Vänsterpartiet ser många fördelar
            med att åter införa projektet. Förutom arbetsmarknadsvinster skulle
            en ny satsning skapa förutsättningar för fler människor att upptäcka
            skogens värden. Rätt utformat kan Gröna jobb också spela en viktig
            roll för att stärka naturvärden genom åtgärder som restaurering
            och främjande av växande naturturism.
          </p>
        </div>
        <div xml:id="i-WYgt9uG6CDGPFmVHtwm8R9" type="signatureBlock">
          <list xml:id="i-G6DDWbmqNWPMGkx1zis8WE">
            <item xml:id="i-47e2fZ4wGy1mnLpLU8VHKD" who="i-HNw1w34Sd2tGfFnWtdrzZb" type="signature">
              Jens Holm (V)
            </item>
            <item xml:id="i-9AWqS29rJyartd1yY7pkm3" who="i-Beux79YM43dDCxrVuBqfWw" type="signature">
              Torbjörn Björlund (V)
            </item>
            <item xml:id="i-4nWijZ649Z8zN226ibyGfT" who="i-5CH7vHLGXLfDB5Tn7xx95V" type="signature">
              Siv Holma (V)
            </item>
            <item xml:id="i-9s8gkPFYQ83uE4BnvVJi41" who="i-K3yJ7rruozYUK99nj91ffc" type="signature">
              Hans Linde (V)
            </item>
            <item xml:id="i-DxVU3eCiuu7QqWnBQt8WL7" who="i-FAhoYDeAxVXRZmnF5LnHgv" type="signature">
              Kent Persson (V)
            </item>
          </list>
        </div>
      </div>
    </body>
  </text>
</TEI>
