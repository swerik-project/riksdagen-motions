<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1955/mot_1955__ak__566/mot_1955__ak__566-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Motioner i Andra kammaren, nr 566 år 1955
          </p>
          <p>
            -—
          </p>
          <p>
            Nr 566
          </p>
          <p>
            Av herrar Hansson i Önnarp och Hansson i Skegrie, i anledning
            av Kungl. Maj:ts proposition, nr 100, med förslag till lag om
            ändring i kommunalskattelagen den 28 september 1928 (nr 370),
            m. m.
          </p>
          <p>
            I propositionen nr 100 har departementschefen bl. a. behandlat
            frågan om genomförande av regler i syfte att åstadkomma en öppen
            skattemässig resultat- utjämning. Företagsbeskattningskommittén
            förordade i sitt betänkande (SOU 1954: 19), att regler skulle
            införas om rätt till förlustutjämning, begränsad till aktiebolag
            och ekonomiska föreningar m. fl. juridiska personer. Kommittén
            dis- kuterade även frågan om rätt till förlustutjämning för rörelseidkare,
            som är fysisk person, men för en lagstiftning i detta syfte skulle
            det enligt kommittén fordras en speciell utredning av frågan.
            I den nu föreliggande propositionen har kommitténs förslag om
            rätt till förlustutjämning för aktiebolag och ekono- miska föreningar
            m. fl. juridiska personer icke upptagits. Departementschefen framhåller,
            att dessa svårlösta och komplicerade problemställningar förutsätter
            en särskild ingående utredning. I anledning av vad företagsbeskattningskom-
            mittén uttalat rörande rätten till förlustutjämning jämväl för
            enskilda rörelse- idkare understryker departementschefen, att
            det vore i hög grad inkonsekvent att medge fysiska personer med
            den för dem gällande progressiva beskattningen en rätt till förlustutjämning
            men inte till en mer allmän resultatutjämning. Vid en sådan reform
            måste emellertid enligt departementschefen samtidigt prövas i
            vad mån en likartad möjlighet till skatteutjämning bör erbjudas
            andra skatt- skyldiga med varierande inkomster. Rörelseidkare
            och i viss utsträckning även jordbrukare har genom rätten till
            s. k. vinstreglerande dispositioner möjligheter att åstadkomma
            en viss förtäckt resultatutjämning. Den bristande jämlikhet, som
            kännetecknar nuvarande för- hållanden, är emellertid, såsom departementschefen
            också understryker, otill- fredsställande. Det synes oss därför
            nödvändigt, att den gällande huvudregeln om beskattningsårets
            slutenhet uppmjukas på sådant sätt, att en jämnare he- skattning
            kan uppnås. En reform i detta syfte får enligt vår mening gälla
            icke enbart förvärvskäl- lan rörelse. Även andra skattskyldigas
            intresse av att erhålla lindring i den progressiva beskattningens
            verkningar vid ojämna inkomster måste tagas med i bilden. Detta
            synes oss särskilt böra avse jordbrukare och härvid icke enbart
            sådana, som redovisar inkomst enligt bokföringsmässiga grunder,
            utan ockå jordbrukare, som — vilket gäller det stora flertalet
            — deklarerar enligt kontant- principen. Dessa jordbrukare har
            icke enligt gällande beskattningsregler någon tillfredsställande
            möjlighet till ändamålsenlig inkomstutjämning mellan olika år.
          </p>
          <pb facs="riksdagen-motions-pdf/data/1955/mot_1955__ak__566/mot_1955__ak__566-002.pdf"/>
          <p>
            8 Motioner i Andra kammaren, nr 566 år 1955
          </p>
          <p>
            Olägenheterna härav framträder inte minst för de jordbrukare,
            som varje år drabbas av svåra skördeskador och därmed följande
            ekonomiska förluster. En öppen resultatutjämning skulle för jordbruket
            få en reglerande effekt mellan goda och svaga skördeår, vilket
            ur olika synpunkter skulle vara till fördel. En sådan resultatutjämning
            skulle också utgöra ett värdefullt komplement till den skördeskadeförsäkring
            som vederbörande utredning kan väntas föreslå. En skör- deskadeförsäkring
            torde aldrig kunna förutsättas ge full täckning för de för- luster,
            som uppkommer vid skördeskador. En kombination av skördeskadeför-
            säkring och resultatutjämning skulle enligt vår mening ge ett
            effektivt skydd mot sådana förluster. Rätt till resultatutjämning
            skulle för jordbruket även möjliggöra bättre plan- mässighet i
            investeringsverksamheten. Sådana investeringar, för vilka skatte-
            progressiviteten spelar den avgörande rollen och vilka icke är
            motiverade ur rationella driftsynpunkter, skulle därigenom i det
            stora hela kunna undvikas. Det bör också understrykas, att den
            ökade jämnhet i beskattningen, som skulle följa av en resultatutjämning,
            skulle ge kommunerna ett stabilare skatteun- derlag. Genom beslut
            av fjolårets riksdag har skogsägare rätt att göra insättning på
            särskilt skogskonto i bank, varigenom han erhåller uppskov med
            inkomsttaxe- ringen till det år, då uttag från kontot sker. Skogskontoinsättningen
            möjliggör alltså en viss öppen resultatutjämning vad beträffar
            inkomster från skogsbruket. Det borde enligt vår uppfattning vara
            möjligt att enligt i stort sett samma principer införa ett allmänt
            utjämningskonto för jordbruket. Ett sådant särskilt konto borde
            kunna möjliggöra en tillfredsställande resultatutjämning för jord-
            brukare, som redovisar inkomst av jordbruksfastighet enligt kontantprincipen.
            Denna fråga bör bli föremål för prövning. Med anledning av vad
            som ovan anförts får vi hemställa, att riksdagen vid behandling
            av propositionen nr 100 måtte besluta att i skrivelse till Kungl.
            Maj:t begära utredning rö- rande införande av öppen resultatutjämning
            vid taxering av inkomst av rörelse och jordbruksfastighet, varvid
            frågan om införande av ett utjämningskonto för jordbruket må prövas
            i enlighet med vad som i motionen anförts.
          </p>
          <p>
            Stockholm den 23 mars 1955
          </p>
          <p>
            Stig F. Hansson Nils G. Hansson i Önnarp i Skegrie
          </p>
          <p>
            Tryckeriaktiebolaget Tiden, Stockholm 1955
          </p>
        </div>
      </div>
    </body>
  </text>
</TEI>
