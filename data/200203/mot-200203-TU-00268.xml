<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200203-TU-00268">
  <teiHeader>
    <fileDesc>
      <titleStmt>
        <title>Omläggning av riksväg 50 genom Motala</title>
        <author corresp="i-GkGATynUsbQhroqVm6AkQW i-689RyDpacera8C7DGrrLXo">av Sonia Karlsson och Berndt Sköldestig (s)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Omläggning av riksväg 50 genom Motala</title>
          <idno type="rdwebb">GQ02T268</idno>
          <rs type="number">T268</rs>
          <orgName type="comitteeAbbreviation">TU</orgName>
          <ref type="dokument_url_text">http://data.riksdagen.se/dokument/GQ02T268/text</ref>
          <ref type="dokument_url_html">http://data.riksdagen.se/dokument/GQ02T268</ref>
          <ref type="dokumentstatus_url_xml">http://data.riksdagen.se/dokumentstatus/GQ02T268</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-GkGATynUsbQhroqVm6AkQW</idno>
            <name>Sonia Karlsson</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-689RyDpacera8C7DGrrLXo</idno>
            <name>Berndt Sköldestig</name>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-LmWFSx75NARR1yDGQ9Ewv4" type="signed"/>
        <correspContext corresp="i-LmWFSx75NARR1yDGQ9Ewv4">
          <note type="signatory" corresp="i-GkGATynUsbQhroqVm6AkQW"/>
          <note type="signatory" corresp="i-689RyDpacera8C7DGrrLXo"/>
        </correspContext>
        <correspAction xml:id="i-XURdhyDtxygfWCXLX7BbpQ" type="referral">
          <date when="2002-10-30"/>
        </correspAction>
        <correspAction xml:id="i-9uzpBdTGtcyG98nRBpD7gm" type="dismissal">
          <date when="2002-10-30"/>
        </correspAction>
        <correspAction xml:id="i-XQxV4R2wGhizdAUJ6wXDY8" type="submission">
          <date when="2002-10-23"/>
        </correspAction>
        <correspAction xml:id="i-37vFANTD1qWviCzZNrMqpP" type="assigned"/>
        <correspContext corresp="i-37vFANTD1qWviCzZNrMqpP">
          <ref type="assignedTo">Trafikutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200203/mot_200203_T_0268/mot_200203_T_0268-0001.pdf"/>
      <div xml:id="i-TVeLGSkxtZgw3qYJL12AAq" type="motHeader">
        <div xml:id="i-98QGW6FfheMDRffD8dp53Z" type="motTitle"/>
        <div xml:id="i-Dwc7HBtHHkShR3yX83EjMP" type="motSubmissionInfo"/>
      </div>
      <div xml:id="i-QYxzWt8mMpNZtRB8mjwYTW" type="motBody">
        <div xml:id="i-Ct9Qy4X9DJqsCXpwTzRyNZ">
          <p xml:id="i-JunoexWSCCGcPSG5ivYCqR">
            2002/03 mnr: T268 pnr: s3028
          </p>
          <p xml:id="i-AxRXTDKovgQNPTtPNhh4a8">
            Motion till riksdagen 2002/03:T268
          </p>
          <p xml:id="i-BSQ1vfS6UZUdEKKU3sUiVy">
            av Sonia Karlsson och Berndt Sköldestig (s)
          </p>
          <p xml:id="i-5ce35r4pLHPQFaN9i97ZzA">
            Omläggning av riksväg 50 genom Motala
          </p>
          <p xml:id="i-C7Vk3VTmn5kg8XGCPidSH9">
            Förslag till riksdagsbeslut
          </p>
          <p xml:id="i-W2An7w1b4GCQjqRa2BTnUc">
            Riksdagen tillkännager för regeringen som sin mening vad i motionen
            anförs om riksväg 50 genom Motala.
          </p>
          <p xml:id="i-GMVcfVu2yvHHxvHQiQPkaX">
            Motivering
          </p>
          <p xml:id="i-NJ5m9pAs12YZZxBc42GvND">
            Riksväg 50, den s.k. Bergslagsdiagonalen, är en nationell stamväg
            genom de inre delarna av norra Götaland och Svealand från E 4
            i Jönköping till E 4 i Söderhamn. Bergslagsdiagonalen har kommit
            att bli ett godstransportstråk av stor betydelse med ökande mängd
            tung trafik, trots att vissa delsträckor fortfarande har mycket
            låg standard med både säkerhets- och framkomlighetsproblem. Passagen
            genom Motala är ett trettioårigt provisorium, som med dagens trafiksituation
            ger förödande konsekvenser, inte minst från miljösynpunkt. Riksväg
            50 går rakt igenom stadens centrala delar och sammanfaller med
            det lokala gatunätet; nio trafikljus och två broar över Göta kanal
            och Motala ström passeras på en sträcka av nära 6 km. Med trafikmängder
            runt 20 000 fordon/dygn, varav mer än 2 000 är tunga fordon —
            ofta med farligt gods, utgör det en betydande belastning av lokalsamhället.
            Trafiksituationen på nuvarande genomfart förvärras kontinuerligt
            genom den kraftiga ökning av godstrafik med lastbil som skett
            de senaste åren. Större delen av sträckan går också genom bostadsområden
            där speciellt den tunga trafiken utgör ett växande problem. Trafiksäkerheten
            måste förbättras och miljöstörningen minskas. Regeringen beslutade
            den 11 juni 1998 att genomfarten i Motala skulle ingå i den nationella
            väghållningsplanen för perioden 1998-2007. Man angav särskilt
            att detta var befogat eftersom det innebär stora miljöfördelar
            för de närboende och för genomfartstrafiken.
          </p>
          <p xml:id="i-6jG3WPQqcznWsnDyMF4nBS">
            31
          </p>
          <pb facs="riksdagen-motions-pdf/data/200203/mot_200203_T_0268/mot_200203_T_0268-0002.pdf"/>
          <p xml:id="i-5etFcjYFMvi8VEEybMJda2">
            2002/03:T268
          </p>
          <p xml:id="i-S7rDEvrtzVxiKmXcpNdtyF">
            32
          </p>
          <p xml:id="i-EC8tKCHxTvwaJnpRdKgd38">
            Alltsedan regeringsbeslutet 1998 har på Vägverkets initiativ
            en gemensam planeringsprocess bedrivits med inriktning på byggstart
            år 2004. Datumet var först satt till år 2003 men framskjutet ett
            år med hänsyn till miljöbalkens krav på utökat samråd m.m. En
            överenskommelse träffades mellan Vägverket och Motala kommun som
            innebär att kommunen upprättar detaljplaner för hela den del av
            riksväg 50-sträckningen som berörs av ombyggnaden, en sträcka
            på närmare 6 km. Skälet var dels att få en så tydlig planeringsprocess
            som möjligt gentemot berörda sakägare och kommunmedborgare, dels
            att underlätta Vägverkets hantering av arbetsplanen. Ett antal
            gemensamma informations- och samrådsmöten har hållits med sakägare
            och allmänhet under processen, som nu är långt framskriden och
            alltmer formaliserad. Enskilda fastighetsägare och näringsidkare
            som länge levt i ovisshet om framtiden har äntligen — oavsett
            om de drabbas negativt eller sett fram mot vägomläggningen — kunnat
            få besked om vilka fysiska förändringar som skall genomföras.
            Även en bred allmänhet har med förväntan följt planprocessen.
            Motalaborna har väntat i decennier på denna vägomläggning, som
            sedan 1990-talets början även av Vägverket betraktats som en ytterst
            angelägen miljö- och samhällsutvecklingsfråga. Det har nu underhand
            framkommit att Vägverkets fortsatta interna planeringsprocess
            pekar på att inga investeringar görs på det nationella vägnätet
            i Östgötaregionen till 2007. Det är oacceptabelt att den i regeringsbeslutet
            prioriterade omläggningen av riksväg 50 genom Motala lyfts bort
            i Vägverkets förslag. En senarelagd byggstart och ett avbrott
            i Vägverkets planering skulle få mycket stora konsekvenser för
            Motala kommun. Planeringsprocessen är genomförandeinriktad och
            måste fullföljas med garanterad byggstart inom snar tid efter
            det att planerna vunnit laga kraft. Motala ingår enligt en studie
            som genomförts av Nutek bland landets 50 mest sårbara kommuner
            när det gäller pågående omstrukturering inom industrin. Detta
            konkretiserades när verksamheten vid Sanmina-SCI lades ned i våras
            och 620 personer ställdes utan arbete. Kommunen har tillsammans
            med länsstyrelsen analyserat vilka insatser som krävs för att
            Motala skall kunna utvecklas till ett robust samhälle. En förbättrad
            infrastruktur står högt på listan. Behovet av insatser som kräver
            statligt stöd har tillkännagjorts hos Näringsdepartementet. Mot
            ovanstående bakgrund vill vi understryka behovet av att den planerade
            omläggningen av riksväg 50 genom Motala genomförs snarast möjligt.
          </p>
          <p xml:id="i-2CGiQcZ4TaDQz2ZTwYtNTk">
            Stockholm den 14 oktober 2002
          </p>
          <p xml:id="i-7yEeFtidCEnmMDmC6phe4p">
            Sonia Karlsson (s) Berndt Sköldestig (s)
          </p>
          <p xml:id="i-6JoMe2oPyJiqs7AvMSh4HU">
            Elanders Gotab, Stockholm 2002
          </p>
        </div>
      </div>
    </body>
  </text>
</TEI>
