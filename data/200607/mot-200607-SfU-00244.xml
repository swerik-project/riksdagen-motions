<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200607-SfU-00244">
  <teiHeader>
    <fileDesc>
      <titleStmt>
        <title>Arbetsrehabilitering av psykiskt långtidssjuka enligt Fontänhusmodellen</title>
        <author corresp="i-Nywj47pd422wBAiv8K2vPV">av Jan Ertsborn (fp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Arbetsrehabilitering av psykiskt långtidssjuka enligt Fontänhusmodellen</title>
          <idno type="rdwebb">GU02Sf244</idno>
          <rs type="number">Sf244</rs>
          <orgName type="comitteeAbbreviation">SfU</orgName>
          <ref type="dokument_url_text">http://data.riksdagen.se/dokument/GU02Sf244/text</ref>
          <ref type="dokument_url_html">http://data.riksdagen.se/dokument/GU02Sf244</ref>
          <ref type="dokumentstatus_url_xml">http://data.riksdagen.se/dokumentstatus/GU02Sf244</ref>
          <ref type="doc">http://data.riksdagen.se/fil/6B5DD67B-7116-45E3-B85F-E911B3DDBEEF</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-Nywj47pd422wBAiv8K2vPV</idno>
            <name>Jan Ertsborn</name>
            <state type="partyAffiliation" ref="Q110857">
              <desc>FP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-SqWqq3bvrp4a8NuipmBTUv" type="signed"/>
        <correspContext corresp="i-SqWqq3bvrp4a8NuipmBTUv">
          <note type="signatory" corresp="i-Nywj47pd422wBAiv8K2vPV"/>
        </correspContext>
        <correspAction xml:id="i-9KTWP7YDRouQP1gvS1mwZR" type="referral">
          <date when="2006-11-07"/>
        </correspAction>
        <correspAction xml:id="i-3MxsNTrSpxFkrV3m78bHjK" type="dismissal">
          <date when="2006-11-07"/>
        </correspAction>
        <correspAction xml:id="i-LeNfMJT6oGvD2GXY9djErh" type="numbering">
          <date when="2006-11-01"/>
        </correspAction>
        <correspAction xml:id="i-XYQZiDmHxDTVTZ5LaLpz9r" type="submission">
          <date when="2006-10-31"/>
        </correspAction>
        <correspAction xml:id="i-Hu4QMK5QhhyAR77NJrM9ka" type="transfer">
          <date when="2006-10-30"/>
        </correspAction>
        <correspAction xml:id="i-LfPr8194c4RftnwTTc1PST" type="assigned"/>
        <correspContext corresp="i-LfPr8194c4RftnwTTc1PST">
          <ref type="assignedTo">Socialförsäkringsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-87cWqjDnyChu5QfGo7GC45" type="motBody">
        <div xml:id="i-EiSLQfh4rBYtWNv6EHuyhh" type="motProposal" subtype="förslag">
          <head xml:id="i-SFMfAcsGPM44uCrayz6iT5">
            Förslag till riksdagsbeslut
          </head>
          <p xml:id="i-8KiNCfRmWj9ydt3DPWmztd">
            Riksdagen tillkännager för regeringen som sin mening vad i motionen
            anförs om erforderliga regelförändringar så att statliga medel
            hos Försäkringskassan och Arbetsmarknadsstyrelsen kan användas
            till att stödja den verksamhet med arbetsrehabilitering av psykiskt
            långtidssjuka som pågår på Fontänhusen i Sverige.
          </p>
        </div>
        <div xml:id="i-JKAh6LSSG5JZkg4XBuRxzF" type="motContent">
          <head xml:id="i-7B1BzV9bBQn8V6WwKZR7kz" type="h1">
            Arbetsrehabilitering av psykiskt långtidssjuka enligt Fontänhusmodellen
          </head>
          <head xml:id="i-QjLYtgxPYqqdvjnkSM5BfH" type="h1">
            Motivering
          </head>
          <p xml:id="i-JPnkyGkzeMQUEp6bi7sKmH">
            Fountain House grundades i NewYork 1948 av patienter från ett
            mentalsjukhus. Dessa patienter skapade ett alternativ som utgick
            från varje människas egen förmåga, frihet och rätt till egna beslut.
            Genom en meningsfull arbetsinriktad dag skapades förutsättningar
            för att återerövra den egna självkänslan. Man bröt med vårdens
            traditionella fokusering på sjukhusbilden och fokuserade på förmågan
            till arbete, delaktighet och social gemenskap. Namnet Fountain
            House kom till av den enkla anledningen att det fanns en fontän
            på gården till det hus där verksamheten började.
          </p>
          <p xml:id="i-MYBcjtDPiYNGM9BwEn9HNd">
            Genom den välkända radiorösten Lis Asklund kom Fountain House
            (på svenska Fontänhuset) till Europa och Sverige. Det första Fontänhuset
            öppnades i Stockholm 1980. Därefter har ytterligare tio Fontänhus
            öppnats i Malmö, Nyköping, Örebro, Göteborg, Helsingborg, Båstad,
            Lindesberg, Falkenberg, Eksjö och Älmhult. På flera platser runtom
            i landet planeras för ytterligare Fontänhus.
          </p>
          <p xml:id="i-C2fqDcbU8zrgXdhX7WQZe1">
            Verksamheten i ett Fontänhus är organiserad i stiftelseform eller
            föreningsform och bedrivs helt utan vinstintresse samt är partipolitiskt
            neutral och religiöst obunden.
          </p>
          <p xml:id="i-4DHRqexpdTZigvBUxgGx7W">
            Tidigare finansierades verksamheten till största delen av bidrag
            från landstingen, men efter psykiatrireformen 1995 är det kommunerna
            som är de största bidragsgivarna. I något fall (Stockholm) erhålls
            bidrag från landstinget medan de flesta landsting hänvisar till
            att man endast har ansvar för den medicinska rehabiliteringen
            och att Fontänhusen inte kan anses bedriva sådan medicinsk rehabilitering.
            I några fall erhålls via respektive kommun enligt särskilt samverkansavtal
            bidrag från Försäkringskassan. Såväl inom Försäkringskassan som
            inom arbetsmarknadsmyndigheterna finns centrala föreskrifter och
            regler som påstås förhindra stöd till Fontänhusens verksamhet,
            trots att verksamheten faller mycket väl in under dessa myndigheters
            ansvarsområden.
          </p>
          <p xml:id="i-KTE8L2QtsyeGitHguki3JK">
            Det är väl känt att Försäkringskassan har medel till förfogande
            för stöd av arbetsinriktade rehabiliteringsinsatser, vilka medel
            inte kommit att till fullo förbrukas för avsett ändamål. En förklaring
            härtill är troligen det interna regelverkets utformning, som allvarligt
            försvårar eller kanske till och med förhindrar Försäkringskassan
            att stödja den verksamhet som bedrivs vid de olika Fontänhusen
            i Sverige. Kanske kan det även behövas ändringar i lagstiftningen.
          </p>
          <p xml:id="i-2aj1oFqR4Wwqwy64RAC16y">
            Arbetsmarknadsmyndigheterna säger sig inte ha några medel till
            förfogande, vilket förefaller förvånande. Det är ju här fråga
            om arbetsrehabilitering av långtidssjuka ett synnerligen angeläget
            ämne.
          </p>
          <p xml:id="i-AWjwTkRzbmWGwptwQn8aKh">
            Regeringens psykiatrisamordnare Anders Milton har flera gånger
            pekat på föreliggande bristande samverkan mellan berörda offentliga
            organ (kommuner, landsting/regioner. Försäkringskassan och Arbetsmarknadsstyrelsen).
            Anders Milton har också tydligt klargjort att anslagen till gruppen
            psykiskt sjuka på ett olyckligt sätt nedprioriterats tydligt i
            dagens kärva budgetläge för kommuner och landsting. De särskilt
            för psykiatrin avsatta statliga projektmedlen har inte till någon
            del kommit Fontänhusen till del trots regeringens uttalande i
            budgetpropositionen om att anslagen skall användas till att förbättra
            tillgängligheten till och stödja och stimulera verksamhetsutveckling
            inom vård och socialt stöd för personer med psykisk sjukdom och/eller
            psykiskt funktionshinder.
          </p>
          <p xml:id="i-G1Trc4VFvgEi3vPH2Atv1Q">
            I slutrapporten om psykiatrireformens genomförande från länsstyrelserna
            och Socialstyrelsen framgår tydligt att mycket återstår att göra
            för att uppfylla angivna mål och intentioner. Rapporten pekar
            särskilt på att brukarinflytandet behöver öka både när det gäller
            planering och uppföljning av verksamheten och genom att personer
            med psykiska funktionshinder får större inflytande över sin egen
            planerings- och rehabiliteringsprocess.
          </p>
          <p xml:id="i-Mufb6DAJ3Th29FXSuTpP5n">
            Fontänhusmodellen för rehabilitering av psykiskt långtidssjuka
            visar bra resultat till en låg kostnad. För enskilda personer
            skapas en social samvaro med det viktiga syftet att kunna återkomma
            till arbetslivet. Samhället avlastas egen verksamhet för psykiskt
            långtidssjuka, och inom vården göres besparingar på grund av att
            personerna ifråga behöver mindre vård. Det sociala stöd som medlemmarna
            erhåller på Fontänhusen medför mindre arbete för kommunernas socialtjänst.
            Många exempel finns på personer som genom denna verksamhet kunnat
            återkomma till arbetslivet. Det finns alltså många olika skäl
            för samhället att stödja den verksamhet som bedrivs på Fontänhusen
            i Sverige. Ett bättre och tydligare system för samhällets stöd
            till verksamheten skulle leda till att flera Fontänhus tillskapas.
            För detta krävs såväl attitydförändringar till brukarledda ideella
            verksamheter som förändringar i den bristfälliga samverkan mellan
            olika offentliga organ som gäller i dag. Centrala regler och föreskrifter
            kanske även lagstiftning måste förändras så att medel för arbetsrehabilitering
            av psykiskt långtidssjuka hos Försäkringskassan och Arbetsmarknadsstyrelsen
            kan användas till att finansiera den verksamhet som bedrivs i
            Fontänhusen i Sverige.
          </p>
          <p xml:id="i-5pbPugGMYbeBzuyWnuY6BK">
            Riksdagen bör förtydliga vikten av såväl en nära samverkan mellan
            offentliga organ inbördes som med brukarledda ideella organisationer.
            Riksdagen bör vidare medverka till att ett stabilt finansiellt
            stöd till Fontänhusen skapas genom ett tillkännagivande om erforderliga
            regelförändringar. På så vis kan det stora värdet i verksamheterna
            vid Fontänhusen fortsätta att utvecklas till en bra komponent
            i samhällets arbete till gagn och nytta för psykiskt långtidssjuka
            personer.
          </p>
        </div>
        <div xml:id="i-Eso2igB5dPgZnwFcc9yj5Q" type="signatureBlock">
          <list xml:id="i-QPNgq6g3rHB8gUdgURjtYL">
            <item xml:id="i-Sck9Sin1AQ9eBzLWsZqqXU" who="i-Nywj47pd422wBAiv8K2vPV" type="signature">
              Jan Ertsborn (fp)
            </item>
          </list>
        </div>
      </div>
    </body>
  </text>
</TEI>
