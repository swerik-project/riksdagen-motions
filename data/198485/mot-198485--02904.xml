<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-198485--02904">
  <teiHeader>
    <fileDesc>
      <titleStmt>
        <title>Program mot luftföroreningar och försurning (prop. 1984/85:127)</title>
        <author>Hans Wachtmeister</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Program mot luftföroreningar och försurning (prop. 1984/85:127)</title>
          <idno type="rdwebb">G8022904</idno>
          <rs type="number">2904</rs>
          <ref type="dokument_url_text">http://data.riksdagen.se/dokument/G8022904/text</ref>
          <ref type="dokument_url_html">http://data.riksdagen.se/dokument/G8022904</ref>
          <ref type="dokumentstatus_url_xml">http://data.riksdagen.se/dokumentstatus/G8022904</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person>
            <idno>r-0</idno>
            <name>HANS WACHTMEISTER</name>
            <state type="partyAffiliation" ref="Q110843">
              <desc>m</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-LRWxP3kCDPnSp4mqFfsSHx" type="signed"/>
        <correspContext corresp="i-LRWxP3kCDPnSp4mqFfsSHx">
          <note type="signatory" corresp="r-0"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/198485/mot_198485__2904/mot_198485__2904-001.pdf"/>
      <fw xml:id="i-XMYRqQKLiCFhJm9oD162jK">
        Motion 1984/85:2904
      </fw>
      <div xml:id="i-ARz9vczGZ2VXczVjsqTWyE" type="motHeader">
        <div xml:id="i-B3LuDmsZh9Y8W2fjbzgm8" type="motTitle"/>
        <div xml:id="i-4pivGaNQZXXFjVJbGdTd1F" type="motSubmissionInfo"/>
      </div>
      <div xml:id="i-VE9zq57u4zDdXJZSiCZUYf" type="motBody">
        <div xml:id="i-3Szn4FmsdX9pDWH2QieKsm">
          <p xml:id="i-WA7gt3LifNshbgHV3hj9DH">
            14
          </p>
          <p xml:id="i-VMCsjzhrUyqMJMemi2CMBi">
            Hans Wachtmeister Program mot luftföroreningar och försurning
            (prop. 1984/85:127)
          </p>
          <p xml:id="i-G3AjwpfSyZHRD8HWufPtSY">
            Med stor tillfredsställelse har man inom miljövården i vårt land
            mottagit det handlingsprogram mot luftföroreningar och försurning,
            som utarbetats gemensamt av sju centrala verk, som berörts av
            nämnda angelägenheter. Arbetsgruppen har så till vida haft ett
            gynnsamt utgångsläge för sitt arbete som det av ett flertal motioner
            från alla partier klart kommit till uttryck hur allvarligt man
            i hela vårt land bedömer de vittgående följderna av föroreningar
            och försurning. Av proposition 1984/85:127 framgår med skrämmande
            tydlighet hur läget i dessa avseenden förvärrats genom påverkan
            på sjöar och vattendrag, grundvatten, skog samt övrig växtlighet
            och djurliv. Riskerna för människors hälsa och omfattande korrosionsskador
            måste också framhållas. I propositionen föreslås vissa åtgärder
            i avsikt att motverka effekten av försurningen. En viss tveksamhet
            inför vad de föreslagna åtgärderna kan komma att innebära för
            försurningsutvecklingen har dock framkommit vid remissbehandlingen.
            Så påpekar länsstyrelsen i Kronobergs län att skälighetsbedömningen
            av föreslagna åtgärder hade underlättats av en mer konkret beskrivning
            av verkningsgraden. Länsstyrelsen fortsätter: Hur stor blir miljöförbättringen,
            är den tillräcklig? Dessutom uttalas att det är oklart huruvida
            teknik eller ekonomi varit begränsande för de enskilda åtgärderna.
            Industriförbundet skriver att planen genomgående bortser från
            flera olika energistrategiska och andra dynamiska faktorer och
            därmed reduceras till en förteckning över åtgärdsförslag utan
            åtföljande konsekvensstudier. Fakultetsstyrelsen vid Linköpings
            universitet betonar att aktionsplanen bör ses som ett komplement
            till betänkandet Naturresursers nyttjande och hävd (SOU 1983:56),
            där den vetenskapliga analysen av inträffade och befarade skadeverkningar
            av luftföroreningar och andra utsläpp på natur och befolkning
            under Hotbilder är mer inträngande än i aktionsplanen. Jag instämmer
            i ovanstående uppfattningar och vill betona att propositio- nen
            saknar något så grundläggande som en konsekvensanalys. Enligt
            min uppfattning är förslagen tekniskt och ekonomiskt inriktade
            men ej relaterade till bedömningar om vad som blir följden för
            naturen och dess olika ekosystem. Varför får vi inga besked om
            hur utvecklingen bedöms för skogen och skogsnäringen, för grundvattnet
            och den framtida vattenförsörjningen, för hotet mot växter och
            djur, när livsviktiga processer påverkas? Kvävets roll i försurningshänseende
            ökar alltmer. Från Lunds universitets
          </p>
          <pb facs="riksdagen-motions-pdf/data/198485/mot_198485__2904/mot_198485__2904-002.pdf"/>
          <fw xml:id="i-E4qYMwnanw2Jzc3CjqnSX9">
            Mot. 1984/85:2904 15
          </fw>
          <p xml:id="i-LXQR9dS4EaE34b1zmEuiXN">
            remissyttrande framhålls att kväveoxiderna för naturen kanske
            utgör en än svårare belastning än svaveldioxiderna, eftersom de
            bidrar till försurning och även bidrar till bildningen av ozon
            som orsakar skador på växtligheten, t. ex. jordbruksgrödor och
            skog. Från många håll har under det gångna året kvävets roll för
            skogsskador påtalats. Flera remissinstanser har ifrågasatt om
            en 30-procentig reduktion, som föreslås i aktionsprogrammet, är
            tillräcklig. Regeringen vill gå långsammare fram. Länsstyrelsen
            i Kronobergs län uttalar att med tanke på de allvarliga ekologiska
            och ekonomiska effekterna av markförsurning förslaget om en 30-procentig
            reduktion av utsläppen av kväveoxider mellan åren 1980 och 1995
            verkar alltför måttfullt. Åtgärder vad gäller begränsning- ar
            av kväveoxidutsläpp får större betydelse för vårt eget land. Länsstyrelsen
            uttalar vidare att såvida inte aktionsgruppen kan redovisa ytterligare
            sakunderlag för sitt ställningstagande en högre ambitionsnivå
            i nyssnämnt avseende bör föreslås. BI. a. bör det vara möjligt
            med aktiva trafikpolitiska åtgärder. Man kan fråga sig, om vi
            verkligen i propositionen fått en klar redogörelse för vart t.
            ex. kalkningen för oss. Den är förvisso inte det allena saliggörande
            botemedel, som man vill göra den till. Uppsala universitet skriver
            sålunda:
          </p>
          <p xml:id="i-YU49yVRCMHmYcze6ChfoVS">
            Påbörjar man ett kalkningsprogram för 200 milj. kr./år så gör
            man det för i dag oöverskådlig tid. Här måste frågan ställas:
            Kan detta vara rimligt? En påbörjad kalkning måste nämligen upprepas
            och löpa kontinuerligt. Kan man inte upprätthålla kalkningen är
            metoden värdelös. Under sådana omständigheter är det bättre att
            inte kalka alls och låta vissa områden tills vidare få vara sura.
            När belastningen av försurande ämnen minskar, tillfrisknar försurade
            sjöar.
          </p>
          <p xml:id="i-Gg1REM2vgYnmCVFzK2MnYf">
            Jag frågar mig: Döljer vi vad som verkligen sker? Kalkning är
            som att ge en allvarligt sjuk patient albyl, själva sjukdomen
            botar vi inte därmed. Hur långt har påverkan av naturen gått?
            Har vi inte redan lämnat ett stort antal patienter, kanske flertalet,
            åt sitt öde att långsamt förtäras av den sura och kanske giftiga
            miljön? Vi lämnar efter oss en utarmad natur och kostnader till
            kommande generationer. Vad kommer att ske med vattenförsörjningen
            för kommuner och enskilda? Vad händer med marken, med växter och
            djur, som lever där? Ser vi bara toppen av ett isberg? Sammanfattningsvis
            vill jag framhålla, att vi för närvarande handlar som om alla
            hittills begagnade metoder vore väl utexperimenterade. under det
            att i själva verket illavarslande skyar vid horisonten kan vara
            tecken på motsatsen. Om t. ex. en upphörande kalkning plötsligt
            frigör en mängd bundna ämnen, kan en katastrof utan motstycke
            drabba oss. Med andra ord: kalkningen är på kort sikt det bästa
            medlet men kan på lång sikt bli
          </p>
          <p xml:id="i-HMRutDngMuX1T4BUhPYLEY">
            förödande. Det är beklagligt att regeringen inte beaktat remissinstansernas
            synpunkter i dessa frågor. som är av avgörande betydelse för att
            man skall
          </p>
          <pb facs="riksdagen-motions-pdf/data/198485/mot_198485__2904/mot_198485__2904-003.pdf"/>
          <fw xml:id="i-LR92R1oNesLMkugr9X1fpr">
            Mot. 1984/85:2904 16
          </fw>
          <p xml:id="i-8zuDFstd3b5c9yHUAezc4i">
            kunna fastställa lämplig ambitionsnivå och insatser. Under hänvisning
            till vad ovan anförts hemställer jag därför
          </p>
          <p xml:id="i-E2ijUhZrUabxEPCkygjt3r">
            R
          </p>
          <p xml:id="i-46MzRnxKHocwNnb4QKw2fb">
            att riksdagen begär att en parlamentarisk utredning av rege-
            ringen skyndsamt tillsätts för att klargöra luftföroreningars
            och försurningars konsekvenser med beaktande av olika ambitions-
            nivåer med avseende å insatser, att riksdagen begär att regeringen
            ger naturvårdsverket i uppdrag att inom ett år ge förslag till
            ekologiskt baserade gränsvärden (ej enbart hälsobedömningar som
            hittills för svaveldioxid) för svaveldioxid, kvävedioxid, ozon
            m. m.,
          </p>
          <p xml:id="i-6JLSoq91dY8tNjpNedWtxk">
            . att riksdagen begär att regeringen ger naturvårdsverket i
          </p>
          <p xml:id="i-3SNb6XAB1N3BD6xWiX24uZ">
            uppdrag att redovisa lämpliga mätprogram för ozon och kostnaderna
            härför (i dag finns endast tre mätstationer i landet), att riksdagen
            begär att regeringen åt naturvårdsverket uppdrar att göra en sammanfattning
            över vilka vattenområden som hittills kalkats, vilka som ytterligare
            står i tur och vilka vattenområden som lämnas försurade åt sitt
            öde och vilka som ej bedöms vara i behov av ytterligare åtgärder
            inom de närmaste två årtiondena, att riksdagen begär att regeringen
            åt naturvårdsverket uppdrar att redovisa hur man på längre sikt
            följer utvecklingen av vad som sker med bl. a. flora och fauna
            på grund av försurning och att föreslå de ytterligare åtgärder
            som kan visa sig erforderli- ga, att riksdagen som sin mening
            ger regeringen till känna att kostnaderna för ovan nämnda åtgärder
            bör bestridas inom ramen för medel till kalkning.
          </p>
          <p xml:id="i-Q2Ao1nzyrishv3HKUPP1jf" type="date">
            Stockholm den 18 mars 1985
          </p>
          <div xml:id="i-7durCp7t8QpG27TafyNfXi" type="signatureBlock">
            <list xml:id="i-ArZxds68V5wCs7L7SHjo8w">
              <item xml:id="i-X7j29zqTELWR1PvUfJ64yd" who="unknown" type="signature">
                HANS WACHTMEISTER (m)
              </item>
            </list>
          </div>
        </div>
      </div>
    </body>
  </text>
</TEI>
