<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200708-SoU-00519">
  <teiHeader>
    <fileDesc>
      <titleStmt>
        <title>Barns situation</title>
        <author corresp="i-17NC28Tx5CZ5mzwYAUHKqv">av Monica Green m.fl. (s)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Barns situation</title>
          <idno type="rdwebb">GV02So519</idno>
          <rs type="number">So519</rs>
          <orgName type="comitteeAbbreviation">SoU</orgName>
          <ref type="dokument_url_text">http://data.riksdagen.se/dokument/GV02So519/text</ref>
          <ref type="dokument_url_html">http://data.riksdagen.se/dokument/GV02So519</ref>
          <ref type="dokumentstatus_url_xml">http://data.riksdagen.se/dokumentstatus/GV02So519</ref>
          <ref type="doc">http://data.riksdagen.se/fil/A8A001D5-6CA5-444D-9720-D095D4F6A1C9</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-17NC28Tx5CZ5mzwYAUHKqv</idno>
            <name>Monica Green</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-VkgCZCfoAga9JDLAtq7rRZ</idno>
            <name>Agneta Gille</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-Uxe3rhosBnSZpqJX5d7gpy</idno>
            <name>Carina Ohlsson</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-AZLUb1tb1XBKEbcvPVdCkZ</idno>
            <name>Helene Petersson i Stockaryd</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-KxTfuBAJiVYpyHQUVaUndu</idno>
            <name>Kerstin Haglö</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-PMx51X9QbaLUMtQNq6sVfz</idno>
            <name>Matilda Ernkrans</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-6gEtTPavyMJxxUX6JZn9LW</idno>
            <name>Marie Nordén</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-DXYijt8wprzTgm7zCTJYc3</idno>
            <name>Veronica Palm</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-79cRBqVjCpwABr2BiKwH7S</idno>
            <name>Ann-Christin Ahlberg</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-RJ83sTtQ8c3R3VD4B55j8P</idno>
            <name>Åsa Lindestam</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-4NG88U8krkk9AQubiitWt6</idno>
            <name>Christina Zedell</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-XGshyFMh8wg9ExkBGYPjsr</idno>
            <name>Désirée Liljevall</name>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-WYgfG69aSoBTF1SPuDkw9Q" type="signed"/>
        <correspContext corresp="i-WYgfG69aSoBTF1SPuDkw9Q">
          <note type="signatory" corresp="i-17NC28Tx5CZ5mzwYAUHKqv"/>
          <note type="signatory" corresp="i-VkgCZCfoAga9JDLAtq7rRZ"/>
          <note type="signatory" corresp="i-Uxe3rhosBnSZpqJX5d7gpy"/>
          <note type="signatory" corresp="i-AZLUb1tb1XBKEbcvPVdCkZ"/>
          <note type="signatory" corresp="i-KxTfuBAJiVYpyHQUVaUndu"/>
          <note type="signatory" corresp="i-PMx51X9QbaLUMtQNq6sVfz"/>
          <note type="signatory" corresp="i-6gEtTPavyMJxxUX6JZn9LW"/>
          <note type="signatory" corresp="i-DXYijt8wprzTgm7zCTJYc3"/>
          <note type="signatory" corresp="i-79cRBqVjCpwABr2BiKwH7S"/>
          <note type="signatory" corresp="i-RJ83sTtQ8c3R3VD4B55j8P"/>
          <note type="signatory" corresp="i-4NG88U8krkk9AQubiitWt6"/>
          <note type="signatory" corresp="i-XGshyFMh8wg9ExkBGYPjsr"/>
        </correspContext>
        <correspAction type="referral" xml:id="i-Ecai7DsPRiG2GRfA3mpLbf">
          <date when="2007-10-16"/>
        </correspAction>
        <correspAction type="dismissal" xml:id="i-7QiMznm1guidYvwqDvNW6a">
          <date when="2007-10-16"/>
        </correspAction>
        <correspAction type="numbering" xml:id="i-Wwy939oEouZBB4zHaVo3YE">
          <date when="2007-10-08"/>
        </correspAction>
        <correspAction type="submission" xml:id="i-SYXzcu2QsnCKfCfpeurmHr">
          <date when="2007-10-05"/>
        </correspAction>
        <correspAction type="transfer" xml:id="i-VUhUhrFB9vqFRxGXKKW1MP">
          <date when="2007-10-03"/>
        </correspAction>
        <correspAction type="assigned" xml:id="i-6QMu1VzvuvjnYPCqcxbhvj"/>
        <correspContext corresp="i-6QMu1VzvuvjnYPCqcxbhvj">
          <ref type="assignedTo">Socialutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="motProposal" subtype="förslag">
          <head xml:id="i-XgiUKcAzjBAGyDREFUrpcn">
            Förslag till riksdagsbeslut
          </head>
          <p xml:id="i-9xTCZQtPEtYbFXkheqjZAm">
            Riksdagen tillkännager för regeringen som sin mening vad som
            anförs i motionen om barns uppväxtvillkor.
          </p>
        </div>
        <div type="motContent">
          <head type="h1" xml:id="i-QsQ7HFh4HqxRwFG4N7J7st">
            Motivering
          </head>
          <p xml:id="i-B1dvKq63zCUaVUD5QhCXdw">
            Dagens barn och unga har på många sätt ett bra liv i vårt land.
            Det finns skolor och ett stort antal välfärdsbeslut som ska säkerställa
            att barn och ungdomar mår bra och utvecklas på ett gott sätt.
            Men vi vet att verkligheten inte alltid överensstämmer med det
            som skrivs i beslut och riktlinjer. Därför är det angeläget att
            vi alltid ser till att barn och unga har möjlighet att påverka
            och att ta del av samhället, oavsett bakgrund, nationalitet eller
            var man bor i landet.
          </p>
          <p xml:id="i-BdQWfFW3wkzkqnyYUXpy2q">
            Barnen behöver oss vuxna, de behöver oss som förebilder och som
            en garant för att de får en bra start i livet.
          </p>
          <p xml:id="i-HGbyaL1r2qFiDYuudPkpmL">
            Grunden i arbetet för barns rätt är Förenta nationernas konvention
            om barnets rättigheter. Att förverkliga barnkonventionen är vårt
            mål i Sverige och i resten av världen.
          </p>
          <head type="h1" xml:id="i-R8cNaD1emWfrKnUMduEhdZ">
            Barns situation i Sverige och i världen
          </head>
          <p xml:id="i-E4MuE7wM7hAGaUemrM9S8G">
            Hur vi har det som barn kommer att påverka hela våra liv. Ett
            barn som blir älskat och sett lär sig att älska och se. Ett barn
            som blir slaget och hunsat lär sig att misstro världen. Det är
            samhällets uppgift att se till att alla barn kan växa och utveckla
            sin inneboende förmåga, leka och lära i en trygg och säker miljö.
          </p>
          <p xml:id="i-8PAzBUcQVebWZnuY7bRny5">
            Så ser det inte ut för alla barn idag, varken i Sverige eller
            i andra länder. Enligt Unicef, FN:s barnorganisation, drabbas
            en miljard barn i världen på ett eller annat sätt av världsfattigdomen.
            Miljontals barn får inte ens sina mest grundläggande mänskliga
            rättigheter i form av mat, vatten och utbildning tillgodosedda.
            Barn tvingas till arbete och till prostitution, de används som
            soldater i krig. Allt detta är brott mot barnkonventionen. I sin
            förlängning är det på många sätt ett brott mot mänskligheten.
          </p>
          <p xml:id="i-PYksUfD7eZBC7ZrJQWcSRZ">
            Sverige är ett rikt land. Här behöver barn inte svälta och alla
            har rätt till skola och hälsovård. De flesta barn mår bra och
            kan leva ett rikt liv. Ändå vet vi att barn far illa och att barnfattigdomen
            har ökat de senaste åren. Enligt Statistiska centralbyrån lever
            drygt en kvarts miljon svenska barn i en familj som antingen har
            socialbidrag eller låg inkomststandard. Framförallt är det barn
            till ensamstående föräldrar och barn med utländsk bakgrund som
            riskerar att hamna i fattigdom.
          </p>
          <p xml:id="i-SSUnHwKveZ3tEF6HduTXJs">
            I Sverige leder fattigdomen till utanförskap, minskad självkänsla
            och oro. Ett barn som aldrig vågar gå på kamraternas födelsedagskalas
            för att man inte har råd med ens den enklaste present eller för
            att man vet att man aldrig kan bjuda igen hamnar lätt utanför
            gänget. Har man inte råd att åka med på klassutflykter som kostar,
            tvingas man hitta på undanflykter. När alla andra i gymnastikföreningen
            betalt för sina tävlingsdräkter och tränaren återigen uppmärksammar
            att nu är det bara du som inte gjort det, känner man skam när
            man vet att pengarna inte finns. Barnfattigdomen i Sverige begränsar
            och hämmar barns utveckling. Den skapar skamkänslor och utanförskap.
            Den är ovärdig ett välfärdsamhälle.
          </p>
          <head type="h1" xml:id="i-MWrurBKAk1adtDvaCpRJWn">
            Allt handlar inte om pengar
          </head>
          <p xml:id="i-Xbc9A32QTALbpeBT6e3Xav">
            Men barns uppväxtvillkor påverkas av mycket mer än pengar. Det
            är annorlunda att växa upp idag jämfört med bara för några år
            sedan. Sättet att kommunicera, underhållningsindustrin och reklamen
            allt har förändrats och det påverkar oss. Vårt sätt att se på
            oss själva styrs av värderingar och bilder som finns i vår omvärld.
            Alla människor behöver vänner och kärlek. Dokusåpavärldens värderingar
            om hur vi ska vara mot varandra som människor att hela tiden bli
            bedömd och riskera att bli utröstad är ideal som inte rimmar med
            tanken om allas lika värde och rätten att vara olika.
          </p>
          <p xml:id="i-KiVZuwfJfVZvrMZD9pUkz2">
            Stressjukdomar bland barn och unga ökar. Det beror på många saker.
            Kraven på att välja och fatta beslut om sin skola och sin framtid
            har blivit fler och kommer tidigare. Betygspressen är tuff för
            många. Men det finns också andra krav att leva upp till. Utseendefixeringen
            har nått nya höjder med företeelser som snyggast.se och Top Model.
            Det gäller att passa in, att ha en stil som inte sticker ut men
            som ändå ger status och respekt. Många barn blir mobbade. Genom
            den tekniska utvecklingen kan mobbarna idag gömma sig. På internet
            och via sms kan man mobba anonymt, men för den som blir utsatt
            gör det lika ont. Barn betalas för att klä av sig framför webbkameran
            och blir utnyttjade av internetpedofiler.
          </p>
          <p xml:id="i-SqgEcLUtZdUEs17cfLbd6Q">
            Vi vet att det som drabbar vuxna, med ökade klyftor i samhället,
            även drabbar barnen än värre. Det finns olika sätt att reagera
            på en jobbig tillvaro. En del blir våldsamma och bråkiga, några
            fastnar i alkohol och droger. Andra sitter ensamma med sin ångest
            och skär sig för att den smärtan är lättare att hantera än det
            onda i bröstet.
          </p>
          <head type="h1" xml:id="i-Uu5PaCrvveaNMetVRFYnYp">
            Rätt att vara barn på sitt eget sätt
          </head>
          <p xml:id="i-WoxmmgkXsjX8bBLzhf2BxN">
            Barnkonventionens artikel 1314 säger: Barnets rätt till tankefrihet,
            samvetsfrihet och religionsfrihet ska respekteras. Alla barn har
            rätt till yttrandefrihet, vilket innebär att man få uttrycka tankar
            av alla slag, i tal, skrift eller tryck, i konstnärlig form eller
            genom annat uttrycksmedel som barnet väljer, så länge det inte
            skadar någon annan.
          </p>
          <p xml:id="i-Pzi6gEHBPV18wa75Poibv7">
            Redan från det att de föds behandlas flickor och pojkar olika.
            Det räcker med att titta på hur kläder för barn ser ut. Tjejernas
            kläder är rosa och har ofta gulliga tryck på magen. Killarnas
            kläder är svarta, mörkt gröna eller blå. Trycken signalerar tuffhet
            och styrka. Samma färgspråk och symboler går igen i leksakskatalogernas
            könsuppdelade värld. Tillsammans med vuxenvärldens roller leder
            det till att barnen mycket tidigt lär sig att killar förväntas
            vara på ett sätt och tjejer på ett annat.
          </p>
          <p xml:id="i-BEQ2NHfP6YPrsRegNyGKHV">
            I varje skolas likabehandlingsplan måste jämställdheten mellan
            tjejer och killar vara ett prioriterat område. Det handlar inte
            bara om att behandla könen rättvist, lika mycket handlar det om
            att låta varje tjej och kille få vara tjej och kille på sitt eget
            sätt. Om barn och unga i skolan och på fritiden får hjälp och
            stöd att våga var något annat är rollen och stereotypen så växer
            de som människor.
          </p>
          <head type="h1" xml:id="i-HaAfL9r1C9Z58XKkWhxuZ3">
            Rätt till en bra utbildning
          </head>
          <p xml:id="i-CYXiKP1dX9x2Py5xxGAvLF">
            Barnkonventionens artiklar 2830 säger: Barnet har rätt till gratis
            grundskoleutbildning. Undervisningen bör förbereda barnet för
            livet, utveckla respekt för mänskliga rättigheter och fostra i
            en anda av förståelse, fred, tolerans och vänskap mellan folken.
            Barnet, som tillhör minoritetsgrupper eller ursprungsbefolkningar,
            har rätt till sitt språk, sin kultur och religion.
          </p>
          <p xml:id="i-5QDLv9CGDTJcQC9KrKS38j">
            I skolan tillbringar barn och unga en stor del av sin tid. Det
            är deras arbetsplats men också ett ställe där man träffar kompisar,
            blir kär, växer och utvecklas. Skolans uppgift är att ge barn
            och unga kunskaper och för att förbereda för vuxenlivet. För att
            kunna lära sig det man ska i skolan måste man också känna sig
            trygg och trivas. Det ska vara rent och snyggt. Maten ska vara
            god och man ska kunna äta i en trevlig miljö. Skolmaten ska vara
            gratis även på gymnasiet. Mobbing och annan kränkande behandling
            får inte förekomma.
          </p>
          <p xml:id="i-Lb8gdS57GUbJQroejM9Bp1">
            Skolan måste fungera så att varje barn får möjlighet att utvecklas
            så mycket det går utifrån sina egna förutsättningar. Alla barn
            är olika och vi lär oss på olika sätt. Det ställer stora krav
            på skolan att kunna möta varje barn på rätt nivå. Har man svårt
            för något måste man få hjälp snabbt så att man inte kommer efter.
            De som behöver ska få extra stöd så att de kan nå de mål för lärande
            som finns. För att skolan ska kunna göra det behövs det fler vuxna
            i skolan, fler lärare, men också annan personal som kan ställa
            upp när något går fel eller när man behöver någon att tala med.
          </p>
          <p xml:id="i-HPYbvZsPukGKVVaHsgpQ8X">
            Skolan måste bli bättre på att tala om för elever och föräldrar
            hur det går, hur mycket man lärt sig, och vad man behöver utveckla
            och träna mer på. Betyg är ett alldeles för trubbigt instrument
            för det och kan stämpla barn i tidig ålder. Det leder till fel
            fokus, konkurrens och stress. Genom att istället utveckla metoder
            för utvärdering som får eleven att ta nya steg och utveckla sig
            själv blir skolarbetet mer stimulerande och resultaten bättre.
          </p>
          <p xml:id="i-LENk7VVWfsTNqknN3LtivT">
            Ibland behövs läxor i skolan, men samtidigt är läxor ett problem
            för många elever. Vuxna behöver sällan ta med sig jobbet hem.
            Många elever känner sig aldrig riktigt lediga. Det finns alltid
            läxor som borde göras. Ju högre årskurs man går i, desto mindre
            verkar lärarna samarbeta för att se till att prov och läxor inte
            krockar. För många elever på gymnasiet är detta ett stort problem
            som leder till stress och oro för att inte räcka till. Ett annat
            problem är att många elever inte har föräldrar hemma som de kan
            få hjälp av. Vi tycker därför att alla skolor ska erbjuda läxverkstäder
            och annan läxhjälp. Läxor måste vara på en rimlig nivå och alla
            ska kunna få hjälp att göra dem.
          </p>
          <head type="h1" xml:id="i-24goPoC53PAxsB6Ukxhuxb">
            Rätt till utvecklande och kul fritid
          </head>
          <p xml:id="i-3rWcwTUMbuMxtviZLXCucf">
            Barnkonventionens artikel 31 säger: Barnet har rätt till lek,
            vila och fritid.
          </p>
          <p xml:id="i-CtrrjgSHn35gPhUXB2t2wM">
            För att utvecklas måste barn få möjlighet till lek. En kul och
            stimulerande fritid med olika aktiviteter gör att vi växer och
            får självkänsla. Det finns mycket som påverkar barns möjlighet
            till en aktiv fritid. Miljön man lever i, föräldrarnas ekonomi
            och vilka verksamheter som finns där man bor bestämmer vad som
            är möjligt att göra.
          </p>
          <p xml:id="i-EkmoHLbF5gdSJETbiBc33J">
            Mycket handlar om vad som finns att göra där man bor, att det
            finns föreningar, fritidsgårdar och platser att vara på. Många
            kommuner satsar alldeles för lite på barn- och ungdomsverksamhet.
            Ofta finns det nästa bara idrottsföreningar att välja på. Idrott
            är bra, men alltför ofta satsar föreningarna bara på att bli så
            bra som möjligt. Det gör att alla inte får vara med även om de
            skulle vilja. Många barn vill också göra annat som dans, teater,
            musik eller annat. Därför är det viktigt att barnen har tillgång
            till fritidsgårdar.
          </p>
          <p xml:id="i-81oUm1wVtG8HQVYHvEkjdw">
            Annat som påverkar vad barn kan göra är miljön de bor i. Det
            behövs fler och friare platser för barn att leka på, platser där
            de kan vara trygga men som också är spännande. Allt för ofta hänvisas
            barn till speciella områden, begränsade platser som omges av staket
            och murar. Detta påverkar barns synlighet i samhället, men också
            samhällets synlighet för barnen. Lekplatser, skolgårdar och bilfria
            zoner anpassas efter barns behov av skydd, vilket är bra. Men
            ibland går det ut över barns behov av spontana lekar. Idag tillbringar
            barn mer tid inomhus framför datorn eller TVn. Dataspel och TV
            kan vara kul, men barn behöver också vara ute och röra på sig.
            Att göra utemiljön roligare är ett sätt att få barn att välja
            att vara ute.
          </p>
          <head type="h1" xml:id="i-6jeT2b82YTTQqXDanH7hnQ">
            Rätt till hälsa och en trygg uppväxt
          </head>
          <p xml:id="i-SgHW3naSWYsnQdQJ2fpHs6">
            Barnkonventionens artiklar 19 och 24 säger: Barnet har rätt att
            skyddas mot fysiskt eller psykiskt våld och mot vanvård eller
            utnyttjande av föräldrar eller andra som har hand om dem.
          </p>
          <p xml:id="i-7poHVAfp7nJJkArWHnKDy2">
            Barnet har rätt till hälso- och sjukvård.
          </p>
          <p xml:id="i-AnCUhwqUtcjXMWuxbuYA8N">
            Trots att Sverige är ett rikt land säger fler och fler barn och
            unga att de inte mår bra. Svenska barns hälsa har blivit sämre.
            Många barn rör sig för lite och äter fel mat. Därför har fler
            blivit tjocka. Det leder till sjukdomar som annars bara gamla
            människor brukar få. Också den psykiska ohälsan har ökat. Allt
            för många barn känner sig ledsna och oroliga. Detta är allvarliga
            problem och något som samhället måste ta på största allvar.
          </p>
          <p xml:id="i-LcMD7oe1RkJYXp4DYvCnJZ">
            Det finns utsatta barn som nyligen kommit till Sverige. De kan
            ha flytt från krig, svält och förtryck. Dessa barn har en historia
            i sitt bagage som behöver bearbetas och de behöver möjlighet att
            få en trygg tillvaro. Ett sätt kan vara att barnen får en gode
            man. En gode man går in som förmyndare och vårdnadshavare i föräldrarnas
            ställe men ska inte ha den faktiska omvårdnaden om barnet och
            har inte heller någon försörjningsplikt gentemot barnet.
          </p>
          <p xml:id="i-RiHHHvAdgJVT1HhAKXQqx6">
            Den gode mannen är en mycket viktig person för barnet. Han eller
            hon har stora möjligheter att påverka barnets situation samt att
            gripa in om barnet far illa. Uppdraget som god man för ett ensamkommande
            barn kan bli mycket omfattande och ställer höga krav på både kompetens
            och möjlighet att ställa upp tidsmässigt.
          </p>
          <p xml:id="i-A5sfvytXAoQegGYVoPGqwH">
            Mycket kan göras. I skolan behövs mer lek och rörelse varje dag.
            Det behövs också hjälp och stöd till föräldrar om mat och aktiviteter
            som är bra för barnen. Barnen själva måste få lära sig mer om
            hur man får kroppen att må bra. Det behövs fler stödpersoner i
            form av skolsköterskor, kuratorer och annan personal som kan hjälpa
            när man behöver.
          </p>
          <p xml:id="i-AqoZUPUQKqFUjExAisWp1w">
            Att må bra handlar inte bara om kroppen. Lika viktigt är den
            psykiska hälsan, att känna att man trivs med sig själv och sin
            situation. Under de senaste åren har det kommit flera rapporter
            om att barns psykiska hälsa blivit sämre. Antalet barn och unga
            som söker hjälp hos barn- och ungdomspsykiatrin (BUP) har ökat.
            Det har också försäljningen av medicin mot depression till ungdomar.
            Det finns många orsaker till problemen. En kan vara besparingar
            i skolan, förskolan och fritidsverksamhet för barn och unga. På
            många ställen har man också dragit ner på skolsköterskor, kuratorer
            och andra som kan hjälpa när man mår dåligt.
          </p>
          <p xml:id="i-PyDNXsNqWQe63gjZv26WLB">
            Att man känner sig trygg hemma är kanske viktigast av allt. Våra
            föräldrar är ansvariga för oss och för att vi har det bra. Men
            alla föräldrar klarar inte att ge sina barn vad de behöver. En
            del barn tvingas ta ansvar för sina föräldrar istället för tvärtom.
            Många barn växer upp med föräldrar som missbrukar alkohol och
            droger. Barn blir slagna eller tvingas bevittna våld i hemmet.
            De kan bli utsatta för sexuella övergrepp av föräldrar eller andra
            vuxna. Det är alla vuxnas skyldighet att vara lyhörda för ett
            barns rop på hjälp. Det finns skyddsnät för barn som behöver hjälp,
            men de fungerar inte alltid. Här måste samhället bli mycket bättre.
          </p>
          <p xml:id="i-44SDhFT2ooBnGk58cHLD29">
            Barn har rätt till en bra förskola och skola, en bra fritid och
            säkra miljöer att vistas i. Alla barn ska ha en plats i barnomsorgen
            såväl som en plats på fritids när man blir äldre. Även barns tänder
            måste ses som en del av kroppen. Alla barn och unga ska ha rätt
            till gratis sjuk- och tandvård upp till 24 års ålder.
          </p>
          <head type="h1" xml:id="i-SPYcRWz9c1e2fVvuEQWVgf">
            Rätt till makt över sin vardag
          </head>
          <p xml:id="i-15rVBrBxjcogGEv7RarBhL">
            Barnkonventionens artikel 12 säger: Barnet har rätt att uttrycka
            sin mening i alla frågor som berör det. Hänsyn ska tas till barnets
            ålder och mognad.
          </p>
          <p xml:id="i-SQaHqsqKFFue1TEcVKr8h6">
            Beslut f attas varje dag och varje timme. Barn har rätt till
            makt och inflytande över sin vardag, sina frågor, problem och
            utmaningar. När barn får möjlighet att vara med och påverka gör
            de det och det brukar bli bra. Att barn både kan och vill ha makt
            och inflytande är ingen nyhet men tyvärr ingen självklarhet.
          </p>
          <p xml:id="i-WqgVRpC665VWe85y45H9ju">
            Barn har rätt till den kunskap som krävs för att kunna få riktig
            makt, inte bara någon form av låtsasdemokrati där vuxna lyssnar
            på barn men sedan inte bryr sig om deras åsikter och problem.
            Barn har rätt till kunskap i demokrati för att kunna påverka,
            få inflytande och fatta beslut. Barn har rätt till kunskap i demokrati
            för att få och kunna ta det ansvar det innebär att vara med och
            fatta beslut. Barn har rätt till kunskap om att demokrati inte
            handlar om att alltid få sin vilja igenom utan att få vara med
            och bestämma där allas åsikt är lika mycket värd.
          </p>
          <p xml:id="i-2VARF2mZQR6Lt62gbfjfAH">
            Barn och unga är del av samhället, men ofta har de svårt att
            göra sina röster hörda i politiken. Det gäller också när det handlar
            om deras direkta närhet. Barn måste få vara med i planering på
            samma sätt som vuxna, speciellt när det handlar om deras närmiljö.
          </p>
          <p xml:id="i-UGg7TBuWyyrz3GEo2vXay4">
            För att skolan ska bli så bra som möjligt måste eleverna få vara
            med och påverka den. Det finns många sätt att göra det på. Det
            kan handla om saker som skolmaten och hur skolgården ska vara.
            Eleverna måste också kunna påverka större frågor som sin arbetsmiljö
            och sättet att arbeta i skolan. Att lärarna är justa och bra är
            en viktig del i hur man trivs och hur mycket man lär sig. Därför
            är det viktigt att eleverna får möjlighet att berätta hur lärarna
            fungerar. En duktig lärare ska få uppskattning, en dålig lärare
            måste få veta att han eller hon inte är bra för att kunna utvecklas.
          </p>
          <head type="h2" xml:id="i-Si8X2SjtshSqRPiG5W2v89">
            Barn har rätt i hela världen
          </head>
          <p xml:id="i-E72rvMDYwAGF8Y7qHYGt6i">
            Barnkonventionens artiklar 32, 34, 35 och 38 säger: Barnet har
            rätt att skyddas mot ekonomiskt utnyttjande samt mot hårt arbete
            som skadar eller hindrar barnets skolgång och äventyrar barnets
            hälsa.
          </p>
          <p xml:id="i-WVZxW43dLuULoDsuZoABbU">
            Barnet har rätt att skyddas mot alla former av sexuella övergrepp
            och mot att utnyttjas i prostitution och pornografi.
          </p>
          <p xml:id="i-PgHGEtAC139QZLBEdPa7M6">
            Bortförande, försäljning eller handel med barn ska förhindras.
          </p>
          <p xml:id="i-VtSCbjNJwvmPkKPPpDSkPC">
            Barn ska inte delta i väpnade konflikter.
          </p>
          <p xml:id="i-zunCD93xHiqC8ZKcEEUNo">
            När man ser hur barn har det runt om i världen är det lätt att
            känna hopplöshet. Barn och unga är de som drabbas hårdast av krig
            och fattigdom. Det finns 250 miljoner barn som tvingas arbeta
            för att försörja sig själva och sina familjer. De yngsta arbetarna
            är bara fyra år. Många jobbar 1416 timmar per dag istället för
            att få gå i skolan. Barnarbete hindrar barn från att vara barn.
            Det hindrar dem från att gå i skola. Detta är särskilt allvarligt
            eftersom den bästa boten mot fattigdom är just utbildning.
          </p>
          <p xml:id="i-2tCRGW6bsEZkGUm1ezhypo">
            Men barn drabbas av ännu värre kränkningar. Man räknar med att
            över 1 miljon barn i världen på olika sätt blir utsatta för människohandel.
            Det betyder att de säljs och köps som varor och utnyttjas på ett
            fruktansvärt sätt. Det brukar kallas för trafficking och är en
            modern form av slavhandel. Många utnyttjas sexuellt, till barnpornografi
            och tvingas till prostitution.
          </p>
          <p xml:id="i-6BYN6p3SxbSUaeem8oQk7j">
            Även i krig utnyttjas barn och unga. Idag räknar man med att
            det finns över 300 000 barnsoldater som deltar i mer än 30 väpnade
            konflikter runt om i världen. Anledningen till att man använder
            barn som soldater istället för vuxna är helt enkelt att de är
            billiga att ersätta och lättare att kontrollera. Ofta ger man
            dem narkotika för att få dem att göra som man vill.
          </p>
          <p xml:id="i-G4NqoKo8vrEkhcUdjJiVuf">
            Rätten till frihet och utbildning är självklara mål för barn
            i hela världen. Det bästa sättet att få bort fattigdom, barnarbete
            och att stärka barns och ungdomars framtid är just utbildning.
            Genom att utbilda barn och vuxna, i och utanför Sverige, om vilka
            rättigheter barn har enligt barnkonventionen, kan vi motverka
            fattigdom, barnarbete, stoppa övergrepp på barn samt barnsexhandel.
          </p>
        </div>
        <div type="motSignatures">
          <list>
            <item xml:id="i-NjVLdCdGCfyZo9JZhQ4azY" who="i-17NC28Tx5CZ5mzwYAUHKqv">
              Monica Green (s)
            </item>
            <item xml:id="i-L7ivE5kSKTcxRKDys8PLHg" who="i-VkgCZCfoAga9JDLAtq7rRZ">
              Agneta Gille (s)
            </item>
            <item xml:id="i-DmCKRocJkZ9V4WMPAhUWYH" who="i-Uxe3rhosBnSZpqJX5d7gpy">
              Carina Ohlsson (s)
            </item>
            <item xml:id="i-Kbsi33tbJhXtoEroMS8Yie" who="i-AZLUb1tb1XBKEbcvPVdCkZ">
              Helene Petersson i Stockaryd (s)
            </item>
            <item xml:id="i-RVQPPNxttwjmUnUypVBPbb" who="i-KxTfuBAJiVYpyHQUVaUndu">
              Kerstin Haglö (s)
            </item>
            <item xml:id="i-9iXVhMFvv8W6t2ALR3y9YD" who="i-PMx51X9QbaLUMtQNq6sVfz">
              Matilda Ernkrans (s)
            </item>
            <item xml:id="i-3tpZ7N6cuP921JmM5jiCHM" who="i-6gEtTPavyMJxxUX6JZn9LW">
              Marie Nordén (s)
            </item>
            <item xml:id="i-HgmbQ6Me7dWw7FonyRMrTa" who="i-DXYijt8wprzTgm7zCTJYc3">
              Veronica Palm (s)
            </item>
            <item xml:id="i-BJUfSMiEpLZAdgsDi8m6Rk" who="i-79cRBqVjCpwABr2BiKwH7S">
              Ann-Christin Ahlberg (s)
            </item>
            <item xml:id="i-6S8F8j29xAmXc66o92BPwC" who="i-RJ83sTtQ8c3R3VD4B55j8P">
              Åsa Lindestam (s)
            </item>
            <item xml:id="i-JSkDRBiGvpE6yvA9BCikC3" who="i-4NG88U8krkk9AQubiitWt6">
              Christina Zedell (s)
            </item>
            <item xml:id="i-maoi4cKWAezKUQNLcftj8" who="i-XGshyFMh8wg9ExkBGYPjsr">
              Désirée Liljevall (s)
            </item>
          </list>
        </div>
      </div>
    </body>
  </text>
</TEI>
