<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/198788/mot_198788_n_206/mot_198788_n_206-001.pdf"/>
      <div type="motHeader" xml:id="i-ETkBroMhghGh7dwkjrmUgd">
        <div type="motTitle" xml:id="i-BS4djh4GkmbXa2gEAzKoZF"/>
        <div type="motSubmissionInfo" xml:id="i-HGhfqVSkiRojq3WwXcrttA"/>
      </div>
      <div type="motBody" xml:id="i-Lhyht79CBFaHouo2CNSQg8">
        <div xml:id="i-QGPXcBxetzx4ZtDkccFwCG">
          <p xml:id="i-8NYbzUHAhV1vzFgRd2v3VL">
            Motion till riksdagen 1987/88:N206
          </p>
          <p xml:id="i-Ua1oGxkUqd4rKv3jaZDusS">
            av Siw Persson (fp) om användningen av returpapper
          </p>
          <p xml:id="i-QeNZws5WFQGmv4exKE2pvK">
            Under 1986 samlade svenska folket in mycket mer tidningar och
            papper än vad industrin hade väntat sig. Insamlingen i landet
            gav 760 000 ton returpapper. Ändå lämnas bara varannan tidning
            till återvinning. De företag som samlar in papper menar att de
            kan samla in mer papper både från kontor och hushåll. Internationellt
            sett är den svenska återvinningen hög men inte högst. Den genomsnittliga
            japanen samlar in 52 96 av sin förbrukning. Skulle återvin- ningen
            i svenska hushåll vara lika hög som den japanska skulle mängden
            returpapper öka med 230 000 ton papper. Svenska folket förbrukade
            år 1985 222 kg papper per person. Enligt beräkningar från pappersindustrin
            motsvarar 1 ton papper 14 träd. Varje svensk förbrukar varje år
            tre träd. Vi sparar lite mer än ett träd genom att 94 kg papper
            i genomsnitt återvinns. Vore vi japanska i vår pappersinsamling
            men fortfarande svenska i vår förbrukning skulle varje svensk
            förbruka tre träd per år och återvinna mer än hälften. Ett annat
            mått är yta skogsmark eller yta kalhygge. Ett ton returpapper
            motsvarar årsavverkningen på 0,02 hektar skog. Svenska folkets
            återvinning på 760 000 ton motsvarar med denna beräkning en årlig
            avverkning på 15 000 hektar. Landets största skogsägare, Domänverket,
            har 4,2 milj. hektar skogsmark. Returpapper sparar också elenergi.
            Det returpapper som ersätter meka- nisk massa vid tillverkningen
            av tidningspapper sparar 1 600 TWh per ton massa. Om bruken skulle
            använda returpapper motsvarande en japansk insamling skulle besparingen
            bli 0,4 TWh. Det är den mängd elenergi som de omdiskuterade kraftprojekten
            i Råneå, Emån, Ammerån och Mellanljusnan skulle ge. Svenska folket
            skulle alltså kunna återvinna mycket mer papper. Men pappersbruken
            är skeptiska till att ta emot mer returpapper de närmaste åren.
            Regeringen stöder heller inte större användning av returpapper.
            Pappersbruken vill inte ha mer returpapper främst på grund av
            exporten. För europeiska köpare är färska fibrer, fibrer från
            vedråvara, en kvalitetsas- pekt. Papper kan användas i retur ungefär
            sex gånger, sedan är träfibern förbrukad. Mellan- och Sydeuropa
            importerar helst färsk träfiber från det skogrika Norden.
          </p>
          <p xml:id="i-HqzGcdqcoPL3jkVyvaUN6Y">
            1
          </p>
          <pb facs="riksdagen-motions-pdf/data/198788/mot_198788_n_206/mot_198788_n_206-002.pdf"/>
          <p xml:id="i-QJpoSzWJSHnht38xruCy34">
            Men de svenska pappersbruken kan öka inblandningen av returfibrer
            i papperet, antingen för både papper på export och papper som
            förbrukas i Sverige eller annars bara för det papper som används
            i Sverige. I England tillverkar man papper på hälften returpapper.
            Det finns ett pappersbruk i USA som använder enbart returpapper.
            Här i Sverige är inblandningen av returpapper i genomsnitt 11
            96. Svenska cellulosa- och pappersbruksföreningen hävdar att en
            inblandning på över hälften orsakar en kvalitetsförändring. Ett
            annat skäl till att bruken vill dämpa återvinningen är att huvuddelen
            av brukens maskiner är gjorda för färska fibrer. Och det finns
            nu billig ved från Centraleuropa. Det är ved från de försurade
            skogarna. Denna billiga ved fördröjer investeringarna i utrustning
            för returpapper. Insamlingen av papper i Sverige tog fart på 1970-talet.
            Riksdagen fattade beslut om att kommunerna skulle få ansvaret
            för att samla in från hushållen. 1980 skrev pappersindustrin i
            sin information till allmänheten: ”För att kunna utnyttja de investeringar
            som har gjorts i returpappersanläggningar på bruken och hos återvinningsföretagen
            och därmed upprätthålla sysselsätt- ningen inom dessa industrier
            är det angeläget att allt returpapper som är möjligt att återvinna
            också används som råvara inom pappersindustrin. Med tanke på att
            man inte har möjlighet ätt öka den tötala avverkningen skog —
            eftersom det årliga genomsnittliga uttaget idag i stort svarar
            mot tillväxten — framstår det som än mer angeläget att returpapper
            används inom pappersin- dustrin. Härigenom kan vi också öka vår
            export av papper och bidra med ett värdefullt nettobidrag till
            bytesbalansen.” Det var då det! På senare år har pappersindustrin
            importerat billig ved och investeringarna i maskiner för returpapper
            har inte fortsatt att öka i takt med tillgången. Regeringen kan,
            om den vill, påverka efterfrågan precis som riksdagen påverkade
            tillgången med lagen om insamling på 1970-talet. En möjlighet
            är att stimulera pappersbruken till ökad användning av returpapper
            genom stöd för investeringar i maskiner för returpapper.
          </p>
          <p xml:id="i-KxGssG7AeHmxX9mZCQbw6J">
            Hemställan
          </p>
          <p xml:id="i-PjEtbWu9Bxr285MzM2XF3D">
            Mot bakgrund av det anförda hemställs att riksdagen hos regeringen
            begär en utredning om åtgärder för att öka användningen av returpapper.
          </p>
          <p xml:id="i-B4jbtTr1vrrEXmdNTDsQnt" type="date">
            Stockholm den 12 januari 1988
          </p>
          <p xml:id="i-XNud4MSCDbqPNX9iCFhgZx">
            Siw Persson (fp)
          </p>
          <p xml:id="i-2onpadroSC2b5Q6KKWBpx5">
            Mot. 1987/88 N206
          </p>
          <p xml:id="i-GP9kujCyrbV4a8zRiULw8u">
            122
          </p>
        </div>
      </div>
    </body>
  </text>
</TEI>
