<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201819-NU-02784">
  <teiHeader>
    <fileDesc>
      <titleStmt>
        <title>Ett tryggt och hållbart energisystem</title>
        <author corresp="i-9118KyeHJPwjSm2gBg9zwB">av Lars Hjälmered m.fl. (M)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2018/19:2784 av Lars Hjälmered m.fl. (M)</title>
          <idno type="rdwebb">H6022784</idno>
          <rs type="number">2784</rs>
          <orgName type="comitteeAbbreviation">NU</orgName>
          <ref type="dokument_url_text">http://data.riksdagen.se/dokument/H6022784/text</ref>
          <ref type="dokument_url_html">http://data.riksdagen.se/dokument/H6022784</ref>
          <ref type="dokumentstatus_url_xml">http://data.riksdagen.se/dokumentstatus/H6022784</ref>
          <ref type="docx">http://data.riksdagen.se/fil/D7189A12-4F26-4C35-9C49-9F12CAA3ABB6</ref>
          <ref type="pdf">http://data.riksdagen.se/fil/C5347CFB-BC47-47F8-8997-2C45E302D6C1</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-9118KyeHJPwjSm2gBg9zwB</idno>
            <name>Lars Hjälmered</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-BNPcdNmACXycfvLR8wqbHp</idno>
            <name>Ann-Charlotte Hammar Johnsson</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-5pt7V9L88gFuC3UA5MjoNb</idno>
            <name>Lotta Olsson</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-5sQf8wA27pVo43qpEZ2jUa</idno>
            <name>David Josefsson</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-WXVckpShnWqT3BB5coddD5" type="signed"/>
        <correspContext corresp="i-WXVckpShnWqT3BB5coddD5">
          <note type="signatory" corresp="i-9118KyeHJPwjSm2gBg9zwB"/>
          <note type="signatory" corresp="i-BNPcdNmACXycfvLR8wqbHp"/>
          <note type="signatory" corresp="i-5pt7V9L88gFuC3UA5MjoNb"/>
          <note type="signatory" corresp="i-5sQf8wA27pVo43qpEZ2jUa"/>
        </correspContext>
        <correspAction xml:id="i-Rjep5goYPWtrj9unQhhmK9" type="submitted">
          <date when="2018-11-30"/>
          <time when="14:04:26"/>
        </correspAction>
        <correspAction xml:id="i-R24gaB1JfYDipvSJMGtXd7" type="reviewed">
          <date when="2018-11-30"/>
          <time when="15:24:43"/>
        </correspAction>
        <correspAction xml:id="i-AYfWitmH79gwYrcdfuxDiR" type="referred">
          <date when="2018-12-05"/>
        </correspAction>
        <correspAction xml:id="i-DZgJWr7kLAUUVhpvzT1Dap" type="assigned">
          <date when="2019-07-11"/>
          <time when="11:23:05"/>
        </correspAction>
        <correspContext corresp="i-DZgJWr7kLAUUVhpvzT1Dap">
          <ref type="assignedTo">Näringsutskottet</ref>
        </correspContext>
        <correspAction xml:id="i-EnrMNeQ3oEuHFXhw5okYud" type="behandlas_i"/>
        <correspContext corresp="i-EnrMNeQ3oEuHFXhw5okYud">
          <ref type="uppgift">2018/19:NU13</ref>
          <ref type="ref_dok_id">H601NU13</ref>
          <ref type="ref_dok_typ">bet</ref>
          <ref type="ref_dok_rm">2018/19</ref>
          <ref type="ref_dok_bet">NU13</ref>
          <ref type="ref_dok_titel">Handelspolitik</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-PaSbGNzFMy3Xp7VqAyHokb" type="behandlas_i"/>
        <correspContext corresp="i-PaSbGNzFMy3Xp7VqAyHokb">
          <ref type="uppgift">2018/19:NU14</ref>
          <ref type="ref_dok_id">H601NU14</ref>
          <ref type="ref_dok_typ">bet</ref>
          <ref type="ref_dok_rm">2018/19</ref>
          <ref type="ref_dok_bet">NU14</ref>
          <ref type="ref_dok_titel">Energipolitik</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-DkYwvrjxseu4F9DwjSEHzG" type="behandlas_i"/>
        <correspContext corresp="i-DkYwvrjxseu4F9DwjSEHzG">
          <ref type="uppgift">2018/19:NU12</ref>
          <ref type="ref_dok_id">H601NU12</ref>
          <ref type="ref_dok_typ">bet</ref>
          <ref type="ref_dok_rm">2018/19</ref>
          <ref type="ref_dok_bet">NU12</ref>
          <ref type="ref_dok_titel">Elmarknadsfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-FBqc2szHrcSYMEgtxFMRVu" type="motHeader">
        <div xml:id="i-Q9Khcb4TWjPtbp8YDKXjW" type="motTitle">
          Motion till riksdagen 2018/19:2784 av Lars Hjälmered m.fl. (M)
          Ett tryggt och hållbart energisystem
        </div>
      </div>
      <div xml:id="i-A71cXyL3Kud8fP4F4siQpn" type="motBody">
        <div xml:id="i-VEffb6yjUjoLoj5uWXSg2c" type="motProposal" subtype="förslag">
          <head xml:id="i-UKmTpsC5zrsrpy6ceFWAPz">
            Förslag till riksdagsbeslut
          </head>
          <list xml:id="i-RtZ9f6JFJifFuVKiE2FkMc" style="ol">
            <item xml:id="i-Le8cyKNMPnSML3KafaAP2X">
              Riksdagen ställer sig bakom det som anförs i motionen om att
              satsa på alla relevanta energislag, inklusive kärnkraft, och på
              forskning och demonstrationsanläggningar och tillkännager detta
              för regeringen.
            </item>
            <item xml:id="i-NrynREPfEQWEdGxWi9mE9o">
              Riksdagen ställer sig bakom det som anförs i motionen om att
              tillsätta en konkurrenskraftsutredning med uppdrag att analysera
              den svenska elmarknaden ur ett internationellt perspektiv samt
              att se över framtida överföringsbehov, olika tekniska lösningar
              och systemtjänster och tillkännager detta för regeringen.
            </item>
            <item xml:id="i-KeYhnwvR1cwc69CvmA3Skg">
              Riksdagen ställer sig bakom det som anförs i motionen om att
              Sverige ska verka för att minska tullar och andra handelshinder
              på miljövänlig energiteknik, såsom solceller, och tillkännager
              detta för regeringen.
            </item>
            <item xml:id="i-NEckxANMLjVqWaUfsq4XEM">
              Riksdagen ställer sig bakom det som anförs i motionen om att
              Sverige ska verka för goda möjligheter att nyttja olika råvaror
              från skog, jordbruk och hav för produktion av olika former av
              biodrivmedel och tillkännager detta för regeringen.
            </item>
            <item xml:id="i-FC4nNRR1Hc2LnZZKDacj2Q">
              Riksdagen ställer sig bakom det som anförs i motionen om att
              förkorta handläggningstiderna vid nätutbyggnad och tillkännager
              detta för regeringen.
            </item>
            <item xml:id="i-N8Y2fy8sqVkAEFipis865h">
              Riksdagen ställer sig bakom det som anförs i motionen om att
              nätutbyggnad ska ske på ett mer transparent sätt jämte att samhällsekonomiska
              bedömningar görs, och detta tillkännager riksdagen för regeringen.
            </item>
            <item xml:id="i-RWrUxsLfwVdbsXfhz1ZHiW">
              Riksdagen ställer sig bakom det som anförs i motionen om att
              se över hur energilager kan användas mer effektivt i energisystemet
              och tillkännager detta för regeringen.
            </item>
            <item xml:id="i-YJKXv8K296ripeFkHJ7iRd">
              Riksdagen ställer sig bakom det som anförs i motionen om behovet
              av återkommande analyser av läget på den svenska energimarknaden
              inkluderande effektläge och lämpligen i samråd med aktörer på
              övriga nordisk-baltiska marknaden och tillkännager detta för regeringen.
            </item>
            <item xml:id="i-JGMxVU883vpEnaRiaU3mUi">
              Riksdagen ställer sig bakom det som anförs i motionen om att
              stärka förutsättningarna för att ta till vara fjärr- och kraftvärme
              och tillkännager detta för regeringen.
            </item>
          </list>
        </div>
        <div xml:id="i-KTraj4iAe88vbo9w7Dr6uv" type="motContent">
          <head xml:id="i-AaCZ4m8RBwE9793ahWUs5u" type="h1">
            Motivering
          </head>
          <p xml:id="i-3WofboqUSGyu1cxfy9roHe">
            Sveriges välfärd, jobb och konkurrenskraft är beroende av en
            fungerande energipolitik. En trygg elförsörjning är en förutsättning
            för att Sverige inte ska stanna och gör vår vardag både säker
            och bekväm – oftast utan att vi tänker på det. Den svenska energipolitiken
            ska värna klimatet, vara ekologiskt hållbar, säkra el till konkurrenskraftiga
            priser och garantera att el finns när den behövs.
          </p>
          <p xml:id="i-KBZ2Ntz5ZX1tkue86VLUxH">
            Genom energiöverenskommelsen 2016 har långsiktiga spelregler
            säkerställts i energi-politiken genom förnybar energiproduktion,
            utfasning av fossila bränslen och förutsättningar för kontrollerade
            generationsskiften i den svenska kärnkraften. Samtidigt finns
            frågor som inte hanterats inom ramen för energiöverenskommelsen,
            såsom behovet av investeringar i såväl elnät som elproduktion.
            Svenska kraftnät måste över de närmaste decennierna göra stora
            investeringar i såväl stamnät och regionala nät för att klara
            överföring och anpassning till en ny situation på elmarknaden
            med mer volatil elproduktion till följd av en minskande andel
            baskraft såsom kärnkraft. Tillgängligheten i elsystemet har på
            kort tid blivit akut i delar av landet och investeringar riskerar
            att utebli. Det slår mot jobben och välfärden direkt och på sikt.
            Frågan om systemtjänster (exempelvis spänningskontroll, svängmassa,
            reaktiv effekt) kommer också inom kort att bli svår då baskraft
            som normalt sett levererar systemtjänster nu avvecklas. För att
            klara framtida utmaningar behöver vi använda oss mer av den tekniska
            utveckling som har skett och som pågår på detta område, såsom
            smarta elnät, användarflexibilitet, internet-of-things, lagring
            och batterier och AI.
          </p>
          <head xml:id="i-PuJUD7GJBYU5SiALTvLVic" type="h2">
            Fullfölj energiöverenskommelsen
          </head>
          <p xml:id="i-DnB4oDkz4F3FqYwXWnQSF8">
            En robust och stabil energiförsörjning är central för industrins
            konkurrenskraft såväl som för samhällets funktionssätt. Svensk
            basindustri, såsom gruv- och skogsindustrin, är mycket energiintensiv
            och känslig mot förändringar i energipriset. Ett öres prishöjning
            kan för enskilda företag betyda mångmiljonbelopp i ökade kostnader,
            motsvarande flera års löneökningar för medarbetarna och i värsta
            fall uppsagd personal. För att värna jobben i svensk industri
            är det därför viktigt att företag och konsumenter kan lita på
            att det finns en trygg elförsörjning, till internationellt konkurrenskraftiga
            priser. Energiföretagen ska ha långsiktiga spelregler och stabila
            villkor för sin verksamhet. Osäkerhet leder till otrygghet och
            uteblivna investeringar, vilket i sin tur riskerar leda till höga
            elpriser och att den nödvändiga klimatomställningen uteblir.
          </p>
          <p xml:id="i-URgWqD9YgE4z9vEo3791No">
            Moderaternas utgångspunkt är att vårda och fullfölja energiöverenskommelsen.
            I år beslutade riksdagen att bifalla proposition 2017/18:243 Vattenmiljö
            och vattenkraft. Den innehåller viktiga delar som är avgörande
            för vårdandet och värnandet av svensk vattenkraft i allmänhet
            och småskalig produktion i synnerhet. Till detta kommer ett antal
            kompletterande uppdrag som en regering behöver besluta om så snart
            som möjligt för att intentionerna i såväl propositionen som energiöverenskommelsen
            hedras. Bland annat bör Havs- och vattenmyndigheten få i uppdrag
            att se över föreskrifter och vägledningar om kraftigt modifierat
            vatten (KMV). Länsstyrelserna bör också få i uppdrag att samordna
            och dela information mellan sig och ett antal andra myndigheter
            bör få återrapporteringskrav i regleringsbrev på hur de tillämpar
            KMV. Därtill kvarstår ett antal skatteförslag som ska fullföljas
            och andra förslag som rör ny förnybar energi och en stängningsmekanism
            för det svensk-norska elcertifikatssystemet.
          </p>
          <head xml:id="i-Uy7tgxcroy6rYiHvLnMYhL" type="h2">
            Forskning på alla relevanta energislag
          </head>
          <p xml:id="i-Ltprr2Ru9gfDRYaJr976Ez">
            Morgondagens utmaningar möter vi med morgondagens teknik. Sverige
            är på många områden i framkant när det gäller miljö- och energiteknik.
            Det är nödvändigt i strävan efter en mer klimatsmart och grön
            planet samtidigt som miljö- och energiteknik bidrar till svensk
            innovation och konkurrenskraft på en global marknad. I takt med
            att gröna innovationer når fler och bredare marknader kan vi bidra
            till att minska klimatpåverkan i världen samtidigt som vi skapar
            fler jobb och tillväxt i Sverige.
          </p>
          <p xml:id="i-Bi5K1PCTjFPtYtixSwR2Z8">
            De insatser som görs för forskning inom ny teknik och förnybar
            energi är viktiga för vårt framtida energisystem. Dessa satsningar
            måste fortsätta, bland annat genom satsningar på demonstrationsanläggningar
            och utveckling av hållbara elnät. I dagsläget är det Energimyndigheten
            som ansvarar för att fördela statens forskningsresurser, där medlens
            fördelning avgörs av myndighetens utvecklingsnämnd. Inriktningen
            på det arbete som Energimyndigheten utför bestäms däremot av regeringen.
            Oberoende vilken uppfattning man har om kärnkraftens framtid så
            är det ett faktum att kärnkraft i någon form kommer att finnas
            kvar under en lång tid framöver. Kärnkraftsbolagen tar idag genom
            sin egen fond ansvar för kärnbränslehantering och avvecklande
            av uttjänade reaktorer. Men en potentiell utmaning som vi ser
            är inom forskning och kompetensförsörjning. Här borde det finnas
            möjlighet för Energimyndigheten att även stödja projekt som säkrar
            att vår kärnkraftshantering är av högsta klass. Sverige måste
            behålla och förädla forskningskompetens inom området för att kunna
            hantera befintliga reaktorer, ha möjlighet att bygga nya samt
            avveckla de äldre reaktorerna på ett säkert och ansvarsfullt sätt.
            Därför anser vi att Energimyndigheten ska satsa på energiforskning
            inom alla relevanta kraftslag, inklusive kärnkraft.
          </p>
          <head xml:id="i-QREGyHUv51Xxuq8z8HohC6" type="h2">
            En konkurrenskraftsutredning för att analysera den svenska elmarknaden
          </head>
          <p xml:id="i-RhLHfEtdoBw1VgCR1JTPWH">
            För att möta klimatutmaningen räcker det inte att vi tar ansvar
            i Sverige eftersom vi bara står för en liten del av världens totala
            utsläpp. Hela världen behöver ställa om, men det förutsätter att
            miljötekniken fortsätter att utvecklas. Tillgång till effektiv
            ren energi och miljöteknik är på sikt en avgörande nyckelfaktor
            för den globala hållbara utvecklingen.
          </p>
          <p xml:id="i-3WZ7XWNyJcmRDe5V4SqDd2">
            Svensk teknologi håller redan hög klass och har potential att
            i högre utsträckning nå en internationell marknad. Det blir en
            möjlighet för Sverige att såväl tillhandahålla nya jobb och företag
            som att bidra till en bättre miljö med mindre CO2-utsläpp. Det
            gäller den inhemska svenska energiproduktionens exportmöjligheter
            av koldioxidfri el såväl som miljövänlig energiteknik. Här behövs
            insatser på flera plan för att förbättra exportmöjligheterna och
            motverka vanligt förekommande handelshinder, såsom höga tullar
            på ny miljövänlig energiteknik. Solceller är ett av flera exempel
            på teknik som står föremål för hinder. Det innebär att den önskvärda
            globala teknikspridningen går långsammare än vad som är möjligt.
          </p>
          <p xml:id="i-2CTaeXQ5oFKan1Yn5E1Zjh">
            Därför menar vi att en ambitiös politik för företagande, frihandel
            och innovationer går hand i hand med en modern energipolitik.
            Vi föreslår att en utredning tillsätts med uppdrag att analysera
            den svenska elmarknaden ut ett internationellt perspektiv och
            se över vilka åtgärder som skulle behövas för att Sverige ska
            fortsätta vara konkurrenskraftigt.
          </p>
          <head xml:id="i-13ZN48wqpHtW237JZqd4SF" type="h2">
            Utred hur systemtjänster kan säkras
          </head>
          <p xml:id="i-MwbZis4pQpGx38Bmwqjawt">
            En fungerande elmarknad handlar inte enbart om att förenkla marknadsmekanismerna
            utan även säkerställa elsystemets funktion. För att lampor och
            maskiner ska fungera varje given sekund krävs det att ett antal
            systemtjänster är på plats. Allt ifrån att säkra rätt svängmassa
            till reaktiv effekt. I dagsläget får en kraftproducent, i huvudsak,
            betalt för den el denna levererar. Samtidigt bidrar olika kraftverk
            till att rätt spänning och frekvens finns i systemet. Exempelvis
            är det bestämt att frekvensen skall vara 50 Hz. Vanligen är industriutrustning
            dimensionerande på sådant sätt att de automatiskt slås av om frekvensen
            avviker mer än +/- 0,5 Hz men ett sådant stopp i ett stålverk
            eller pappersbruk kan få en prislapp på tiotals miljoner kronor.
          </p>
          <p xml:id="i-SJBy2G1Sm4UbfUUT5w4XBW">
            I dag är de systemtjänster som kraftproducenterna levererar i
            allt väsentligt gratis och sker främst genom stora anläggningar.
            Men med en ökad andel småskalig produktion finns det en ökad risk
            att kvaliteten på el sjunker. Därför är det rimligt att överväga
            om andra betalningsmodeller vore lämpliga. Ett första steg vore
            att utreda hur systemtjänster kan se ut och säkras i en framtida
            svensk och regional elmarknad.
          </p>
          <head xml:id="i-AdJokkzQb7xhyxMpzQMzBt" type="h2">
            En gemensam energimarknad i EU
          </head>
          <p xml:id="i-RFsbdfGL8DQCRGBgsN3fLv">
            Sverige kan inte blunda för det klimathot som världen möter.
            Stormar, torka, höjning av havsnivån och människor som tvingas
            fly som en konsekvens av klimatets påverkan måste adresseras skyndsamt.
            Klimathotet ställer också krav på en ambitiös energipolitik som
            inte bara ger svar på dagens utmaningar utan även förutser framtida
            behov. Vår långsiktiga vision om att Sverige ska ha en hållbar
            och resurseffektiv energiförsörjning kompletterats med Miljömålsberedningens
            mål om att Sverige senast år 2045 inte ska ha några nettoutsläpp
            av växthusgaser till atmosfären, för att därefter uppnå negativa
            utsläpp. Sverige har en mycket hög andel förnybar energi i vårt
            energisystem och har överträffat EU:s 2020-mål. Till det har vi
            en i det närmaste koldioxidfri elproduktion. Genom denna inriktning
            bidrar Sverige på ett ambitiöst sätt till de globala utsläppsreduktioner
            som behövs på lång sikt.
          </p>
          <p xml:id="i-VztWJybczTpAkaxewCNLTB">
            Just nu sker även en sammanlänkning med övriga Europa genom den
            europeiska energiunionen. Detta är en viktig process som binder
            ihop våra marknader, ökar handeln med el och bidrar till att trygga
            elförsörjningen även i Sverige. När marknaden växer ökar intresset
            för att investera i klimatsmart el i Sverige. El som vi kan konsumera
            själva eller exportera till andra. Resultatet blir ett säkrare
            och mer klimatsmart Europa. Förhoppningen är en sammanlänkad väl
            fungerande elmarknad i EU med ökad handel och större grad av effektivisering.
            Sverige bör driva på för en gemensam energimarknad där långsiktiga
            konkurrenskraftiga spelregler råder.
          </p>
          <p xml:id="i-Q5UjPcKze1VY2hrVsLxWpt">
            Dessutom bör Sverige verka för att en bred råvarubas tillåts
            för biobränsle på EU-nivå. Biodrivmedel bidrar till en grönare
            omställning för industri och transportsektor. En omställning i
            transportsektorn kommer inte att gå över en natt, därför behövs
            fortsatt olika typer av biodrivmedel för att underlätta en övergång
            från bensin och diesel till grönare alternativ.
          </p>
          <head xml:id="i-5W5FxTZ6wrdiH916Pwcbne" type="h2">
            Ökad tillgänglighet i elsystemet
          </head>
          <p xml:id="i-TNjuFk8XwYBtNNRykcXaZJ">
            Sverige är ett avlångt land med stora avstånd där elproduktion
            och elkonsumtion inte är samlat inom samma geografiska område.
            Största delen av elproduktionen sker i norra Sverige och majoriteten
            av elkonsumtionen sker i södra Sverige. Frågan om tillgänglighet
            och effekt i systemet blir allt viktigare för såväl svenska företag
            som hushåll. Även om Sverige fortsatt kommer vara en nettoexportör
            av koldioxidfri el ökar sannolikheten att det under några av årets
            dagar och timmar kommer saknas effekt i vårt elsystem. Flaskhalsar
            och bristande tillgänglighet skapar inte enbart problem för befintliga
            företag och hushåll utan riskerar att försena eller helt stoppa
            viktiga infrastruktursatsningar, bostadsbygganden och företagsetableringar
            som är helt avgörande för svenskt välstånd. Bas- och reglerkraft
            måste värnas samtidigt som mer görs för att öka tillgänglighet
            i befintliga och nya elnät.
          </p>
          <p xml:id="i-C8EfyuPbiQeVkz7gJQ7XVU">
            Svenska kraftnät är den myndighet som ansvarar för stamnätet
            och just nu byggs Sydvästlänken som ett led i att förbättra överföringskapaciteten
            mellan norr och söder. Samtidigt är det viktigt att Svenska kraftnät
            fortsätter arbetet med sina framtidsanalyser och med att förbättra
            stamnätet. Speciellt med tanke på den aviserade stängningen av
            fyra kärnkraftsreaktorer som idag är viktiga delar av elproduktionen
            i södra Sverige. Svenska kraftnät bör även utveckla sin dialog
            och sina samråd samt öka transparensen i samband med investeringsprojekt
            i elnät. Här har Svenska kraftnät sedan januari 2018 en ny organisation
            på plats med delvis nya arbetssätt som syftar till mer av samordnade
            samråd än tidigare. Det är en välkommen utveckling. Det är nu
            viktigt att följa upp och utvärdera dessa nya arbetssätt för att
            säkerställa att ökad transparens uppnås.
          </p>
          <head xml:id="i-TRzZamNGjK9Sab8G3fUstm" type="h2">
            Stärkt beredskap för framtida brister
          </head>
          <p xml:id="i-2jc2ntAsZqoWdmVnerbA2y">
            En ständigt större andel volatil elproduktion och en minskande
            andel baskraft är en utmaning som måste adresseras. Att effektbalansen
            upprätthålls är en förutsättning för svensk industri, jobb och
            konkurrenskraft. Ett sätt att möta framtida utmaningar med effekt
            vore att skapa bättre förutsättningar för utveckling och nyttjande
            av batterilager. Svenska kraftnät har idag ett uppdrag att momentant
            analysera effektläget på den svenska energimarknaden. I juni 2017
            beslutade riksdagen att tillkännage för regeringen att Svenska
            kraftnäts uppdrag breddas till att även se över effektsituationen
            återkommande och på sikt. På så vis stärks beredskapen för framtida
            brister i vårt energisystem. Vi förutsätter nu att regeringen
            skyndsamt återkommer till riksdagen med förslag på hur ett sådant
            uppdrag kan genomföras.
          </p>
          <p xml:id="i-EUZW1D5B9sSweSMqLL7tgc">
            Riksrevisionen har i sin granskning av Svenska kraftnät pekat
            på att det finns brister i både finansieringsmodellen och samhällstekniska
            analyser. Här har riksdagen under 2017 riktat ett tillkännagivande
            mot regeringen om att även en fristående aktör bör få i uppdrag
            att genomföra samhällstekniska lönsamhetsbedömningar vid nätinvesteringar
            för att säkerställa att en god kostnadseffektivitet vid utbyggnad.
            Framtida utbyggnad ställer också höga krav på de tillståndsprocesser
            som idag tar oerhört lång tid. Det är angeläget att om möjligt,
            med bibehållen rättssäkerhet, korta handläggningstider. Mot den
            bakgrunden är det positivt att en utredning tillsatts som ska
            se över dagens regler för att få tillstånd att bygga och driva
            elledningar. Uppdraget ska slutredovisas 10 juni 2019.
          </p>
          <p xml:id="i-STJuo2tHgKjJcJJSYaDY1F">
            Vidare är det rimligt att olika tekniska lösningar, både när
            det gäller teknikval i nätutbyggnaden såväl som alternativ till
            utbyggnad, prövas för en framtida nätutbyggnad. Därtill bör återkommande
            analyser av effektläget på den svenska energimarknaden genomföras
            i syfte att skapa bättre beslutsunderlag för såväl politiken som
            marknadens aktörer.
          </p>
          <head xml:id="i-6uViAehY9i5jGzYdcSQ3aV" type="h2">
            Bättre förutsättningar för att ta tillvara fjärr- och kraftvärme
          </head>
          <p xml:id="i-EDTHtYFiMLQRiZzcnUJ7UQ">
            Sverige har ett väl utbyggt kraftvärmenät jämfört med övriga
            Europa. Det är en fördel och en styrka som ska vårdas. Kraftvärmen
            spelar en viktig roll inte minst beträffande effektfrågan då det
            kan avlasta elnätet för uppvärmning. Det finns dock ett behov
            av helhetsgrepp om kraftvärmesektorn. Moderaterna har därför presenterat
            ett kraftvärmepaket för att stärka sektorn och skingra en del
            av osäkerheten som omger branschen idag. Fjärr- och kraftvärme
            skapar stora möjligheter för en cirkulär ekonomi, där kraftvärmen
            producerar som mest när elbehovet är som störst och fjärrvärmen
            minskar behovet av el för uppvärmning. Därför ställer sig Moderaterna
            skeptiska till diskussioner om NOx-skatt respektive avfallsförbränningsskatt.
            De kommer markant försämra fjärrvärmens möjligheter att kunna
            bidra och konkurrera i energisystemet. Istället för att försvåra
            för fjärr- och kraftvärmen behövs goda förutsättningar för att
            återvinna värme och energi. Fjärr- och kraftvärme bör fortsatt
            vara en integrerad del av ett framtida hållbart energisystem där
            värmen produceras och distribueras på ett hållbart sätt med grunden
            i återvunnen energi. Det förutsätter goda förutsättningar för
            konkurrenskraftig teknik- och affärsutveckling. Detta för att
            kunna skapa resurseffektiva lösningar för framtidens hållbara
            energisystem och på sådant sätt vara till nytta för miljö, branschen,
            kunderna och samhället i stort.
          </p>
        </div>
        <div xml:id="i-8JBewfAEkadHWHCfz6QUZq" type="signatureBlock">
          <list xml:id="i-HEJqKcue51NYTaoHMyVBFs">
            <item xml:id="i-5fj2xs6xWVbrHoBELHyf8X" who="i-9118KyeHJPwjSm2gBg9zwB" type="signature">
              Lars Hjälmered (M)
            </item>
            <item xml:id="i-39fiE5aebXV7qf7rDtoRCe" who="i-BNPcdNmACXycfvLR8wqbHp" type="signature">
              Ann-Charlotte Hammar Johnsson (M)
            </item>
            <item xml:id="i-RfCvGcDuHPwvF1fdEThjpL" who="i-5pt7V9L88gFuC3UA5MjoNb" type="signature">
              Lotta Olsson (M)
            </item>
            <item xml:id="i-V8Xxczt81GmhzgNxq2gAms" who="i-5sQf8wA27pVo43qpEZ2jUa" type="signature">
              David Josefsson (M)
            </item>
          </list>
        </div>
      </div>
    </body>
  </text>
</TEI>
