<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1971--00812">
  <teiHeader>
    <fileDesc>
      <titleStmt>
        <title>angående kulturpolitiken.</title>
        <author>av herr Källstad m. fl.</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>angående kulturpolitiken.</title>
          <idno type="rdwebb">FU02812</idno>
          <rs type="number">812</rs>
          <ref type="dokument_url_text">http://data.riksdagen.se/dokument/FU02812/text</ref>
          <ref type="dokument_url_html">http://data.riksdagen.se/dokument/FU02812</ref>
          <ref type="dokumentstatus_url_xml">http://data.riksdagen.se/dokumentstatus/FU02812</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-2uokPe53JLYm2qWYfk8uEY</idno>
            <name>THORVALD KÄLLSTAD</name>
            <state type="partyAffiliation" ref="Q110857">
              <desc>fp</desc>
            </state>
          </person>
          <person gender="woman">
            <idno>i-GNWd5uE9fySggzZr5teCwt</idno>
            <name>INGEGÄRD FRANKEL</name>
            <state type="partyAffiliation" ref="Q110857">
              <desc>fp</desc>
            </state>
          </person>
          <person gender="man">
            <idno>i-P7oVLGoBfbz4RGE5XkQtLN</idno>
            <name>JAN-ERIK WIKSTRÖM</name>
            <state type="partyAffiliation" ref="Q110857">
              <desc>fp</desc>
            </state>
          </person>
          <person gender="man">
            <idno>i-SbLWGacqbXdAxWwom9Xqs4</idno>
            <name>DAVID WIRMARK</name>
            <state type="partyAffiliation" ref="Q110857">
              <desc>fp</desc>
            </state>
          </person>
          <person gender="man">
            <idno>i-XGgCQfA3Kci4uNfiMH5wvj</idno>
            <name>BILLY OLSSON</name>
            <state type="partyAffiliation" ref="Q110857">
              <desc>fp</desc>
            </state>
          </person>
          <person gender="man">
            <idno>i-5YySnUaCpS54wJxVp1X9Q4</idno>
            <name>GUNNAR RICHARDSON</name>
            <state type="partyAffiliation" ref="Q110857">
              <desc>fp</desc>
            </state>
          </person>
          <person gender="man">
            <idno>i-TLnEcKgBYha1pdFTVEbAvk</idno>
            <name>ERIC ENLUND</name>
            <state type="partyAffiliation" ref="Q110857">
              <desc>fp</desc>
            </state>
          </person>
          <person>
            <idno>r-0</idno>
            <name>RUNE RYDÉN</name>
            <state type="partyAffiliation" ref="Q53764745">
              <desc>fp</desc>
            </state>
          </person>
          <person gender="woman">
            <idno>i-HZV5H2PBrEbNREbjvh2nWq</idno>
            <name>KERSTIN ANÉR</name>
            <state type="partyAffiliation" ref="Q110857">
              <desc>fp</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-XtrhdJEqaLD5K8LwiW2Nr8" type="signed"/>
        <correspContext corresp="i-XtrhdJEqaLD5K8LwiW2Nr8">
          <note type="signatory" corresp="i-2uokPe53JLYm2qWYfk8uEY"/>
          <note type="signatory" corresp="i-GNWd5uE9fySggzZr5teCwt"/>
          <note type="signatory" corresp="i-P7oVLGoBfbz4RGE5XkQtLN"/>
          <note type="signatory" corresp="i-SbLWGacqbXdAxWwom9Xqs4"/>
          <note type="signatory" corresp="i-XGgCQfA3Kci4uNfiMH5wvj"/>
          <note type="signatory" corresp="i-5YySnUaCpS54wJxVp1X9Q4"/>
          <note type="signatory" corresp="i-TLnEcKgBYha1pdFTVEbAvk"/>
          <note type="signatory" corresp="r-0"/>
          <note type="signatory" corresp="i-HZV5H2PBrEbNREbjvh2nWq"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1971/mot_1971__812/mot_1971__812-001.pdf"/>
      <fw xml:id="i-Gvaykf96RKJRxhMXCAZjY7">
        Mot. 1971: 812 2
      </fw>
      <div xml:id="i-Q62VjZeSgKXWJzCeFNnpx4" type="motHeader">
        <div xml:id="i-5qgsN6QAVFDsQukDkqQxdw" type="motTitle"/>
        <div xml:id="i-RxfRgzTqa6HtUcuZ9pJoMP" type="motSubmissionInfo"/>
      </div>
      <div xml:id="i-Tjvxsa7GaBRn1jyRCmN2j8" type="motBody">
        <div xml:id="i-EAtGsboJVdzkDxUwCJjLpk">
          <p xml:id="i-UD2K8ZKinaMNHDXMaP4i1F">
            Motion nr 812 år 1971 1 Mot. 1971 812
          </p>
          <p xml:id="i-U6qP3dSzNXYhk5K44DWnAQ">
            Nr 812
          </p>
          <p xml:id="i-953Q5ykyTrCphFjxzvyGz9">
            av herr Källstad m. fl. angående kulturpolitiken.
          </p>
          <p xml:id="i-7utF7Yu6VoBkgdrYR5NWyv">
            Den liberala bildningstraditionen
          </p>
          <p xml:id="i-587qqbvbFGZDmNCfgEKzKx">
            Den liberala bildningstraditionen har sina rötter långt tillbaka
            i det förflutna. Från 1700-talets upplysningsrörelse med dess
            tro på förnuft och framsteg går linjerna rakt in i 1800-talets
            praktiska insatser på folk- bildningens område. Bakom tillkomsten
            av den obligatoriska folkskolan och skapandet av folkhögskolor
            samt arbetarinstitut stod politiker, som inte bara hyste en hög
            uppskattning av bildningen för dess egen skull utan därtill betraktade
            bildningsarbetet som ett mäktigt redskap i kampen för ökad frihet
            och rättvisa, ett demokratiskt styrelseskick samt för- bättrade
            levnadsförhållanden. Den nära kontakten mellan liberalismen och
            de stora folkrörelser som växte fram från mitten av 1800-talet
            — främst frikyrkorörelsen och nykterhetsrörelsen — betydde mycket
            för att fördjupa och bredda den liberala kultursynen. Även om
            den primära gemenskapsgrunden för dessa rörelser inte var av politisk
            art var deras insatser på bildningsområdet ett viktigt led i arbetet
            för ett bättre och mänskligare samhälle. Det anförda må vara nog
            för att erinra om den svenska liberalismens bildningssträvanden
            — att det fanns en mäktig och självklar kulturpoli- tisk tradition
            att knyta an till, när liberalismen kring sekelskiftet gestal-
            tades i politiska partibildningar av fastare struktur. Att genomgripande
            samhällsförändringar senare skapat nya förutsättningar och nya
            behov på kulturlivets område ligger i sakens natur. Ett relativt
            välstånd, en breddad skolundervisning och en ny mass- mediateknik
            har tillsammans med mycket annat skapat ett helt nytt läge för
            de kulturpolitiska frågorna. Behovet av en omorientering och en
            kraftfullare satsning från det allmännas sida är uppenbart för
            de flesta. I nära anslutning till skriften »En liberal kultursyn»,
            som nyligen framlagts av en arbetsgrupp inom folkpartiet, tar
            vi i denna motion upp några principiella frågeställningar om det
            allmännas insatser på kultur- området och föreslår ökat ekonomiskt
            stöd till kulturarbetarna.
          </p>
          <p xml:id="i-8N4fe5rjPRofzw6Jf2oqRf">
            Liberala utgångspunkter
          </p>
          <p xml:id="i-NstJ45Awi932M4jz7EzMyU">
            Till liberalismens centrala idéinnehåll hör friheten — friheten
            för den enskilde att följa sitt eget samvete och bilda sina egna
            åsikter, friheten
          </p>
          <p xml:id="i-A9GYPgmGoGF2VE7dkD9EAc">
            Riksdagen 1971. 3 saml. Nr 812
          </p>
          <pb facs="riksdagen-motions-pdf/data/1971/mot_1971__812/mot_1971__812-002.pdf"/>
          <p xml:id="i-8qckpYzQbn9rJtDxAMEnAo">
            för samfunden att utan statligt eller annat yttre tvång forma
            sitt eget inre liv. Förhållandet individ—samhälle måste utformas
            så att den enskilde verkligen upplever friheten som en realitet.
            Fördenskull krävs inte bara ett hela samhällets »klotterplank»
            utan också en atmosfär av tolerans och generositet och en tilltro
            till människans goda vilja. Fri opinionsbildning förutsätter inte
            bara tryckfrihet och yttrandefrihet i formell bemärkelse utan
            också en allsidig och saklig information. Tanken att varje människa
            skall få tycka och tro vad hon vill blir i annat fall enbart en
            önskedröm. Valfriheten gäller emellertid inte bara rätten till
            allsidig information utan också tillgången till kulturella aktiviteter.
            Det är ett fundamentalt rättvisekrav att varje medborgare, oberoende
            av bostadsort och ekonomiska förhållanden, ges tillfälle att uppleva
            och utöva kulturell verksamhet i enlighet med egen önskan. Det
            är ytterst statens uppgift att garantera förutsättningarna för
            ett rikhaltigt och mångfasetterat kulturliv. Liberalismen hyser
            en stark misstro gentemot centraliseringsmani och byråkratiseringslusta.
            På kulturlivets område måste mer än kanske på något annat den
            enskilda människans inneboende initiativförmåga och skapande kraft
            komma till sin rätt. Stimulans och uppmuntran till nya initiativ
            från enskilda och grupper av samverkande står i bättre överens-
            stämmelse med kulturlivets villkor än centralbyråkratiskt organisations-
            tänkande.
          </p>
          <p xml:id="i-8k9UDN4i3yjCgdqttEDxDG">
            Kultur och politik
          </p>
          <p xml:id="i-3xAnK6RUFt6tfiCiSZJHZc">
            I vilket förhållande skall konstnären stå till samhället? Skall
            han be- höva känna sig solidarisk med det samhälle som bidrar
            till hans uppe- hälle? En sådan form av solidaritet med maktens
            innehavare skulle vara liktydig med kulturell prostitution och
            därmed totalt förödande för ett vitalt kulturliv i en levande
            demokrati. Att se sig om i samhället med kritiska blickar, att
            fungera som sen- sibla instrument som registrerar och slår larm
            när politikernas och byrå- kraternas planer inte leder till att
            det mänskliga samhället förverkligas — där har vi några av kulturarbetarnas
            väsentligaste bidrag i samhälls- byggandets tjänst, där har vi
            den form av solidaritet som man kan kräva — inte med samhällets
            makthavare utan med de många människorna som inte själva förmår
            uttrycka vad de tycker och tänker. Ibland ställs frågan om konst
            skall vara politisk eller inte. Enligt vår uppfattning är frågan
            felställd. I alla epoker har en betydande del av konsten varit
            mer eller mindre politisk, utan att detta har inkräktat på ' dess
            estetiska värde (eller höjt det). Vad man verkligen i dag vill
            dis- kutera är något annat, nämligen vilken politisk riktning
            som skall få göra sig hörd inom konsten. En liberal syn innebär
            kort och gott detta: alla sorters politiska åsikter skall få fritt
            fram i konsten. En politik blir
          </p>
          <pb facs="riksdagen-motions-pdf/data/1971/mot_1971__812/mot_1971__812-003.pdf"/>
          <fw xml:id="i-5dbYY9eytY6rAdKDgAiPv2">
            Mot. 1971: 812 3
          </fw>
          <p xml:id="i-Kxejf2NXqRD7Rp4gERVvaq">
            emellertid inte bättre därför att många konstnärer ägnar sig
            åt att göra propaganda för den. Och konsten blir heller inte bättre
            om den politik som den predikar skulle vara särskilt bra. Debatten
            i politiska frågor kan inte befrias från yttrandefrihetens regler
            för fair play bara för att man använder ett konstnärligt medium.
            Även om det självfallet bör vara så att det ytterst är varje enskild
            konst- när, som själv tar ansvaret för sitt arbete, måste han
            ändock såsom med- lem i ett samhälle respektera vissa fundamentala
            värden eller, med andra ord, iaktta vissa intellektuella och moraliska
            trafikregler. Utifrån liberala utgångspunkter är det angeläget
            att slå fast, att samhället i frihetens intresse inte får kräva
            annat än ett absolut minimum av sådana »funda- mentala värden».
            Till detta minimum bör man kunna räkna respekt för givna löften
            och ingångna avtal samt vanlig intellektuell hederlighet.
          </p>
          <p xml:id="i-CKhEzZsyz5ReYXMuJpGvaV">
            Kulturpolitikens villkor
          </p>
          <p xml:id="i-Tu9scygnrAe6SmF4TLc2rA">
            Kulturen trivs i många former. Det innebär inte bara att konstarterna
            är mångahanda och att vägarna till människorna är högst varierande
            utan också att kulturarbetarna verkar under mycket skilda villkor.
            I vissa fall kan det vara lönande att skapa kultur — i alltför
            många fall är det tyvärr inte så. Samhälleliga organ — stat, landsting
            och kommuner — måste därför skapa förutsättningar och garantier
            för ett levande kultur- liv och ge människorna — oberoende av
            bostadsort och övriga levnads- betingelser — kulturell service
            med samma självklarhet som sambhälls- service ges på andra områden.
            Vissa former av kultur — exempelvis böcker och konst — produceras
            och distribueras på en fri marknad, medan andra helt eller delvis
            sköts av samhälleliga organ. Den första och viktigaste frågan
            måste därför bli: Hur skall gränsdragningen ske mellan en aktiv,
            direkt ansvarstagande roll för stat och kommun och en mera passiv
            roll? Svaret på den frågan måste grundas på en bedömning av i
            vilken utsträckning de övergripande kulturpolitiska målen är uppnådda.
            Om så inte är fallet måste stat och kommun gripa in och med olika
            medel styra utvecklingen eller rent av ta över verksamheten inom
            den aktuella sektorn. Det är naturligt att denna avvägning mellan
            en aktiv och en passiv hållning sker olika för olika sektorer
            och att det kan ske förändringar allteftersom utvecklingen fortskrider.
            Skall staten flytta fram sina positioner och gripa in som aktiv
            pro- duccent på områden, där den tidigare nöjt sig med att vara
            styrande eller stödjande? Något entydigt svar kan inte ges. Med
            tanke på svensk libe- ralisms fasta förankring i skilda folkrörelser
            är det naturligt att i hög grad lita till de fria bildningsorganisationerna
            och på olika sätt ge stöd och stimulans till dessa. Men det är
            å andra sidan självfallet att stat och kommun måste gripa in och
            både producera och dirigera verksamheten
          </p>
          <pb facs="riksdagen-motions-pdf/data/1971/mot_1971__812/mot_1971__812-004.pdf"/>
          <fw xml:id="i-3R4Se9EWDJxtVahFvuKAL5">
            Mot. 1971: 812 4
          </fw>
          <p xml:id="i-BDF4z5XbsrHQLgpNMuMC8A">
            i de fall fria organisationer och andra marknadsförare inte tillgodoser
            allmänhetens behov och intressen på ett tillfredsställande sätt
            eller om en olycklig monopolsituation hotar att uppstå. Även i
            de fall stat och kommun inte fungerar som ansvarig utgivare finns
            ett behov av samhälleligt stöd. Två problemställningar är därvid
            särskilt väsentliga: Bör stödet eller ersättningen gälla själva
            produkten eller producenten? Vem eller vilka skall erhålla stödet
            eller ersättningen och efter vilka principer? Den senare frågeställningen
            rymmer frågan huruvida det allmänna bör stödja inte endast professionella
            yrkesutövare utan också personer som har en annan yrkesverksamhet
            och som ägnar sig åt sin konst vid sidan av sitt arbete. Det är
            enligt vår mening angeläget att på olika sätt stimulera dessa
            icke-professionella till insatser. Bokförlagens pristäv- lingar
            kommer härvidlag säkert även i framtiden att spela en viss roll.
            Från det allmännas sida bör ges möjlighet till tjänstledighet
            för statligt och kommunalt anställda och till arbetsstipendier
            för andra. Vi vill i detta sammanhang också föreslå inrättandet
            av en statlig kulturfond, som kan utnyttjas för bl. a. detta ändamål.
            Den förra frågeställningen — ersättning för produkten eller ersättning
            eller stöd till producenten — berör i själva verket samma problematik.
            En medveten satsning på producenterna torde innebära ett större
            hän- synstagande till heltidsarbetande konstnärer och författare
            än om stödet i högre grad gällde själva produkten. Den ovan förda
            diskussionen om arten och graden av engagemang från det allmännas
            sida på kulturlivets område har visat att det föreligger vitt
            skilda behov och förutsättningar såväl för de olika aktiviteterna
            som de olika organisationsnivåerna. Varje konstart fungerar utifrån
            sina egna specifika förutsättningar, och samhällets engagemang
            måste an- passas efter just dessa förutsättningar.
          </p>
          <p xml:id="i-8pspfTyJFsfSEjRnkRgUsv">
            Insatser och åtgärder
          </p>
          <p xml:id="i-5oKSRqAw9BPcCUPiKKYUzQ">
            De samhälleliga insatserna på kulturområdet måste — såsom fram-
            hållits tidigare — bygga på ett samspel mellan stat, kommun och
            den fria bildningsverksamheten. Från landstingens och primärkommunernas
            sida har under senare år gjorts många värdefulla insatser, som
            bidragit både till att förbättra arbetsmöjligheterna för kulturskapare
            av olika slag och till att öka människornas möjligheter att få
            del av det kulturella utbudet.
          </p>
          <p xml:id="i-SKKUetkzngS9W6PFXJSHe1">
            Statlig kulturpolitik — öppen och dold
          </p>
          <p xml:id="i-Sf26wLfrzWTj3GrPAEAk4w">
            Kulturlivet i vårt land präglas av ett blandsystem av ungefär
            samma slag som förekommer på näringslivets område. Inom vissa
            sektorer do-
          </p>
          <pb facs="riksdagen-motions-pdf/data/1971/mot_1971__812/mot_1971__812-005.pdf"/>
          <fw xml:id="i-KgqfDkYSxsUcPNvUcus2Wc">
            Mot. 1971: 812 2
          </fw>
          <p xml:id="i-5heRZovAboWSVh1ft1Z1HR">
            minerar enskild verksamhet — det gäller t. ex. bokproduktionen
            — medan inom andra områden det allmänna helt svarar för både produk-
            tion och distribution — så är fallet beträffande exempelvis operakonsten.
            Inom andra sektorer åter arbetar statliga och kommunala organ
            sida vid sida med enskilda, föreningar och organisationer. Staten
            är inte direkt ansvarig för annat än en mindre del av den kul-
            turproduktion som man brukar räkna med i detta sammanhang, men
            den skapar ofta alldeles specifika förutsättningar för kulturlivet
            utan att den själv är ansvarig utgivare av kultur. Staten styr
            i själva verket kulturlivet i långt högre grad än man vanligen
            föreställer sig. Det är karakteristiskt att denna styrning sker
            mycket diskret och nära nog omärkligt. Man skulle med visst fog
            kunna tala om en dold kulturpolitik vid sidan av den öppna eller
            — om man så vill — en omedveten i mot- sats till den medvetna.
            Eftersom denna dolda kulturpolitik ofta inte alls uppmärksammas
            i den kulturpolitiska debatten men ovedersägligen har stor betydelse,
            kan det vara motiverat att ge några exempel. Genom sin lagstiftningsmakt
            styr staten i hög grad kulturlivet. I vissa fall är det fråga
            om positiva åtgärder och därmed uttryck för en aktiv kulturpolitisk
            målsättning. I de flesta fall är emellertid syftet med lag- stiftningen
            att reglera vissa förhållanden som primärt inte är av kultur-
            politisk art men som får viktiga konsekvenser för kulturlivets
            gestalt- ning. Så är t. ex. fallet med lagstiftningen beträffande
            upphovsmanna- rätten. En strängare lagstiftning och rigorösare
            tillämpning skulle ofel- bart leda till att inte föraktliga summor
            skulle behöva betalas ut till författare av olika slag. I vissa
            fall har riksdag och regering avstått från lagstiftning, som skulle
            kunna få mycket betydelsefulla följder. Man skulle exempelvis
            kunna tänka sig en bestämmelse — och inte som nu bara en rekommendation
            — om att en viss procent av byggnadskost- naderna vid uppförandet
            av offentliga byggnader skulle avsättas till konstnärlig utsmyckning.
            På skatteområdet driver riksdagen en mer eller mindre dold kultur-
            politik. Införandet av omsättningsskatt på böcker och konst har
            själv- fallet fått viktiga kulturpolitiska konsekvenser. Subventioneringen
            av postdistributionen av dagstidningar, veckotidningar och tidskrifter
            har givetvis också den allra största betydelse. De s. k. kommersiella
            vecko- tidningarna beräknas på detta sätt få omkring 8 milj. kr.
            i statligt stöd per år — en favör som ter sig grotesk från kulturpolitisk
            synpunkt, då samtidigt åtskilliga seriösa tidskrifter kämpar för
            sin existens. Vid sidan av verksamhet på utbildningens och forskningens
            område består den aktiva insatsen i ekonomiskt stöd till enskilda
            personer och till kommunala kulturinstitutioner samt i produktion
            och distribution av kultur. Det är inte möjligt att generellt
            avgöra hur uppgifts- och an- svarsfördelningen mellan stat och
            kommun bör göras på kulturproduk- tionens område. Den ledande
            principen bör dock vara att staten tar det
          </p>
          <pb facs="riksdagen-motions-pdf/data/1971/mot_1971__812/mot_1971__812-006.pdf"/>
          <fw xml:id="i-8mSJELwk235ssS89QUzRYj">
            Mot. 1971: 812 6
          </fw>
          <p xml:id="i-SGn7MowpGkA7TX9yz9p5fG">
            yttersta ansvaret och ser till att rättvisa skapas mellan skilda
            delar av vårt land. Utifrån övertygelsen att det inte finns någon
            »bästa» rollfördelning gällande hela landet förefaller det inte
            särskilt meningsfullt att i detta sammanhang försöka dra upp några
            fasta gränser. Frågan är f.ö. under utredning på alla de tre nivåer
            som är inblandade: statens kulturråd, Svenska landstingsförbundets
            arbetsgrupp för kulturfrågor och Svenska kommunförbundets kulturdelegation.
            Svårigheten att finna generella lösningar på fördelningsproblemen
            bottnar givetvis främst i att skillnaderna i befolkningsmässigt
            avseende är så stora i vårt land. Medan storstäderna har ett befolkningsunderlag
            som möjliggör kulturaktiviteter av varierande art saknas i många
            gles- bygdsområden sådana förutsättningar helt. Ett statsbidragssystem
            som tar hänsyn till de befolkningsmässiga skillnaderna skulle
            i viss mån kunna utjämna dessa orättvisor. Till statens indirekta
            inflytande på kulturarbetet hör slutligen i allra högsta grad
            den effekt statens politik gentemot de fria organisationerna och
            de kristna samfunden indirekt får på dessas kulturella verksamhet.
            Uppenbarligen har kyrkorna, nykterhetsorganisationerna osv. en
            mycket viktig roll som kulturspridare. Man behöver bara peka på
            de kristna samfundens betydelse för musiklivet i landet, vilket
            skulle förlora en mycket stor del av både publik, utövare och
            mecenater om plötsligt allt musicerande i svenska kyrkan och frikyrkorna
            försvann, Man kan också peka på föreläsningsverksamhet, debatter,
            kyrkospel, textilkonst och annan sakral konst för att visa vilken
            stor del av vårt kulturliv som i själva verket bärs upp av de
            kristna och ideella grupperna. Vad små kyrkor och missionshus
            betytt och betyder som kulturcentra i glesbyg- derna behöver väl
            inte heller närmare understrykas. Alla statliga åtgärder som går
            ut på att försnäva ramen för de kristna samfundens verksamhet
            går alltså i verkligheten ut även över kulturen. Alla förändringar
            i samfundens struktur och förhållande till staten på- verkar också
            indirekt, på gott eller ont, deras förmåga att i fortsätt- ningen
            arbeta som kulturspridare. Detta är inte mindre sant än att sam-
            hället har förpliktelser mot trossamfunden för deras direkt fostrande
            och ungdomsvårdande insatser, ehuru det ofta kommer i skymundan
            i kulturdebatten.
          </p>
          <p xml:id="i-Fsz25k4YaPxtHKq4tDRGRB">
            En ny kulturfond
          </p>
          <p xml:id="i-CknbHZGuufxVyrk5zsTJGR">
            Ett statligt stöd till viss kulturproduktion kan ordnas på olika
            sätt. Staten kan ge bidrag antingen till producenterna eller till
            mottagarna, som betalar producenterna det fulla priset för de
            levererade tjänsterna. Man kan självfallet också tänka sig en
            kombination av dessa båda möj-
          </p>
          <pb facs="riksdagen-motions-pdf/data/1971/mot_1971__812/mot_1971__812-007.pdf"/>
          <fw xml:id="i-Hw39sXC44mN2h6Gw4tH7X2">
            Mot. 1971: 812 7
          </fw>
          <p xml:id="i-GPeWMXqxs4ouMrVWDfSRiD">
            ligheter. Det är dock inte betydelselöst vilken form det statliga
            stödet får. Ett statsbidrag direkt till arrangörerna innebär att
            deras inflytande på kulturutbudet i längden blir starkare än om
            stödet går till producenterna. Det kan dock inte vara lämpligt
            att producenterna blir alltför beroende av arrangörerna och publikens
            smak; de bör ha möjlighet att experimen- tera och söka nya vägar
            utan att i varje stund känna sig tvingade att göra publiken till
            lags. Att oroa och förarga är också ett legitimt och angeläget
            syfte. Det är heller inte lämpligt att hela det statliga stödet
            går till centrala kulturinstitutioner som Riksutställningar, Rikskonserter
            och Riksteatern. För att den övergripande målsättningen om ett
            decentraliserat kulturliv skall kunna förverkligas måste regionala
            och lokala institutioner ges ett större inflytande när det gäller
            att planera och distribuera det kulturella utbudet. För detta
            krävs dock ett bidragssystem av delvis ny typ. Eftersom förutsättningarna
            för kulturell verksamhet varierar kraftigt mellan olika delar
            av vårt land är det olämpligt med ett system med generella bidrag
            av den typ som används för t. ex. skolväsendet. Bidrags- systemet
            måste i stället tillåta en betydande rörlighet i de statliga in-
            satserna i olika delar av vårt land. Det är också nödvändigt med
            ett bidragssystem som gör det möjligt att variera stödet till
            olika branscher. Erfarenheten visar nämligen att konjunkturerna
            för olika kulturbran- scher växlar snabbt. För några år sedan
            hade t. ex. teatrarna betydande ekonomiska svårigheter, medan
            filmbranschen förmådde hävda sig för- hållandevis väl. I dag förefaller
            situationen snarast vara den omvända. Den nödvändiga utbyggnaden
            av det statliga stödet till kultursektorn bör — med hänvisning
            till vad vi sagt ovan — inte komma till stånd genom en institutionell
            utbyggnad utan genom skapandet av en statlig kulturfond, förslagsvis
            kallad statens kulturfond. Kulturfonden bör ge enskilda personer
            möjlighet att genomföra ett speciellt projekt, t. ex. att skriva
            en bok eller en teaterpjäs. Mer eller mindre fast organiserade
            grupper bör kunna komma i fråga för anslag till experimentverksamhet.
            Kulturnämnder i landsting och primärkommu- ner skall kunna få
            bidrag till projekt av olika slag. Eftersom fonden syftar till
            en decentralisering av kulturutbudet bör det i stadgarna slås
            fast att en viss del av medlen skall anslås till regionala och
            lokala akti- viteter. Kulturfonden bör ledas av en allsidigt sammansatt
            styrelse, så att de olika intressenterna på kulturområdet får
            ett ökat inflytande när det gäller fördelningen av det statliga
            stödet. Ledamöterna kan exempelvis utses av Kungl. Maj:t, Landstingsförbundet,
            Kommunförbundet, folk- rörelserna samt kulturarbetarna. Styrelsen
            bör förnyas successivt för att garantier därmed skall skapas gentemot
            slentrian och ensidighet. Det är vidare önskvärt att styrelsen
            inte kommer att bestå enbart av företrädare
          </p>
          <pb facs="riksdagen-motions-pdf/data/1971/mot_1971__812/mot_1971__812-008.pdf"/>
          <fw xml:id="i-4Nr4gCWzKtgZM2usASQAHF">
            Mot. 1971: 812 8
          </fw>
          <p xml:id="i-6upBYfLXT2PV3SFg7erCDh">
            för de centrala ledningarna i olika organisationer utan också
            för regio- nala och lokala organ. Styrelsens arbete bör ske under
            stor öppenhet, och avslag på gjorda framställningar bör motiveras.
            Årligen bör hållas en kulturriksdag med bred representation. En
            »dechargedebatt» skulle därvid utgöra den na- turliga formen för
            allmänhetens kontroll och medinflytande när det gäll- de anslagen
            till olika ändamål. Det är i detta sammanhang varken nödvändigt
            eller lämpligt att söka närmare fixera fondens storlek. Men det
            bör slås fast att den — för att skapa den förnyelse och decentralisering
            som är önskvärd — bör vara av ansenlig storlek. Det är inte heller
            nödvändigt att den skapas vid ett enda tillfälle; den kan lämpligen
            byggas upp successivt.
          </p>
          <p xml:id="i-Na4UbcwK61pudCNQbcZqi8">
            Kulturarbetarna och det allmänna
          </p>
          <p xml:id="i-Y2QsksLawSSkdsms9sazde">
            Kulturarbetarna måste alltjämt kämpa inte bara för en med andra
            medborgare likvärdig standard utan många gånger för sin blotta
            existens. Det vore naivt och ansvarslöst att tro på en radikal
            förändring i detta avseende. De materiella behoven tycks vara
            nära nog omättliga, och kulturarbetarna står sig slätt i konkurrensen
            med de nya produkter som ständigt tillförs marknaden. Det allmänna
            måste därför ta det yttersta ansvaret för att kulturarbetarna
            kan arbeta under stimulerande och me- ningsfulla former och känna
            en rimlig trygghet i ekonomiskt avseende. En grundläggande princip
            i vad gäller det allmännas engagemang för att främja kulturarbetarnas
            situation bör vara att i största möjliga ut- sträckning söka skapa
            arbetstillfällen och att ge ersättningar för full- gjorda arbetsprestationer.
            Det kan inte gärna vara i någons intresse att utveckla ett stipendiesystem
            som tenderar att i realiteten fungera som »konstnärliga socialunderstöd».
            Genom att betala generöst för de kul- turella produkterna visar
            man i gärning att det angelägnaste i kultur- politiskt avseende
            inte är att hålla kulturarbetarna ekonomiskt flytande utan att
            deras insatser är viktiga och nödvändiga. Det sagda innebär dock
            inte att det samhälleliga stöd som utgår i form av arbetsstipendier
            o.d. bör försvinna. Det är tvärtom nödvändigt att stat och kommun
            möjliggör för kulturarbetare av olika slag att under ekonomiskt
            trygga förhållanden pröva nya uttrycksmedel. Den av oss föreslagna
            kultur- fonden ökar möjligheterna i detta avseende. Den s.k. biblioteksersättningen,
            dvs. ersättningen till författarna för de böcker biblioteken lånar
            ut till allmänheten, är en ersättningsform som ligger helt i linje
            med vår grundsyn. Sommaren 1969 föreslog 1968 års litteraturutredning
            Kungl. Maj:t att biblioteksersättningen — trots att utredningen
            ännu inte var färdig — borde höjas till 25 öre. Regering- en tillmötesgick
            kravet i viss mån genom att föreslå riksdagen en höj- ning fr.
            o. m. innevarande budgetår till 12 öre per lån för originalverk
          </p>
          <pb facs="riksdagen-motions-pdf/data/1971/mot_1971__812/mot_1971__812-009.pdf"/>
          <fw xml:id="i-JDYDdmijbzcmW6vX3LXB9w">
            Mot. 1971: 812 9
          </fw>
          <p xml:id="i-Cymh9zaPPBSSTTFHm4dfBh">
            och 4 öre per lån för översatta böcker, vilket riksdagen också
            biföll. Denna höjning är emellertid inte tillräcklig för att bereda
            författarna rimliga ekonomiska arbetsvillkor. Såväl styrelsen
            för Sveriges författar- fond som Fria litterära yrkesutövares
            centralorganisation (FLYCO) har hos Kungl. Maj:t begärt en höjning
            av biblioteksersättningen. Enligt vår uppfattning är det inte
            nödvändigt att avvakta pågående utredningar in- nan ytterligare
            höjning av biblioteksersättning kommer till stånd. Vi vill därför
            föreslå att ersättningen för lån av originalverk höjs med 3 öre
            till 15 öre per lån fr. o. m. budgetåret 1971/72. I samband med
            frågan om biblioteksersättningens storlek har kravet på förhandlingsrätt
            för författarna aktualiserats. Detta krav avvisades våren 1969
            av dåvarande utbildningsministern med hänvisning till vad han
            kallade den »kulturella allemansrätten». Vi kan inte acceptera
            ett sådant resonemang. Förhandlingsrätt för författarna skulle
            inte medföra större risker för den kulturella verksamheten i samhället
            än t. ex. att skådespelare, musiker, bibliotekarier och lärare
            har strejkrätt. Konstnärerna befinner sig i samma ekonomiska situation
            som för- fattarna; inkomsterna är högst varierande och de allra
            flesta är beroende antingen av annan verksamhet eller stipendier.
            Den rejäla höjningen av stipendiefonden under innevarande budgetår
            är därför glädjande, även om det är förvånande att det dröjt så
            länge innan staten gjort något åt den skandalöst dåliga situation
            som rått. Och det är klart otillfredsställan- de att statens anslag
            till inköp av konst under de senaste åren inte höjts mer än vad
            som nätt och jämnt motsvarar de allmänna prisstegringarna. Vi
            anser att staten bör satsa betydligt mera på förvärv av konst
            än vad som nu sker och försöka nå upp till den norm som man sökt
            tillämpa i det offentliga byggandet, nämligen att minst 1 procent
            av byggnads- värdet skall anslås till konstnärlig utsmyckning.
            Detta gäller självfallet också landstingen och primärkommunerna.
            Samtidigt som konstinköpen ger konstnärerna avsättning för deras
            produkter — och därmed både stimulans och pengar — bidrar de till
            att skapa en estetiskt tilltalande miljö. Inför nästa budgetår
            har statens konstråd begärt en höjning av ra- men för konstutställningar
            med 500 000 kr. till 3 000 000 kr. Sin begä- ran har rådet motiverat
            med att investeringarna i nybyggnadsverksam- het för byggnadsstyrelsen
            och fortifikationsförvaltningen under nästa budgetår beräknas
            till 740 milj. kr. Till detta kommer ombyggnader för ca 80 milj.
            kr. och förhyrning av lokaler för ca 160 milj. kr. För att i någon
            mån tillgodose det ökade behovet bör beställningsramen för nästa
            budgetår höjas med 250 000 kr. till 2 750 000 kr. Bildkonstnärernas
            situation avviker från författarnas i så måtto att ersättningen
            för deras arbetsprestationer som regel enbart utgöres av engångsersättningar,
            dvs. betalning för konstverken i fråga. Frågan om mervärdeskatt
            på förstagångsförsäljning av konst är därför av största
          </p>
          <pb facs="riksdagen-motions-pdf/data/1971/mot_1971__812/mot_1971__812-010.pdf"/>
          <fw xml:id="i-LM5ZMYnxM9w3X1ZFrFneEC">
            Mot. 1971: 812 10
          </fw>
          <p xml:id="i-SoR2StF4CPPQave616K5dx">
            betydelse för konstnärernas ekonomiska situation. Visserligen
            är första- gångsförsäljning direkt från konstnärens ateljé befriad
            från skatt sedan 1960, men den viktigaste delen av frågan, nämligen
            beskattning av försäljning i samband med utställningar, har förblivit
            olöst. Detta in- nebär att konstnärerna vid försäljning via sin
            viktigaste kanal för kon- takt med den köpande allmänheten, utställningen,
            utöver de dryga ut- ställningskostnaderna också drabbas av mervärdeskatten,
            även om skatt- skyldigheten formellt åvilar kommissionärerna.
            Det är vidare — bort- sett från de ekonomiska aspekterna av frågan
            — orimligt att på det sätt som nu sker jämställa försäljning av
            konst med försäljning av t. ex. kyl- skåp och bilar. För att bidra
            till en bättre ekonomisk situation för bild- konstnärerna bör
            därför mervärdeskatten på förstagångsförsäljning av konst tas
            bort.
          </p>
          <p xml:id="i-NRHpDcuMwBk6Eo7zokoRC3">
            Kommunerna och kulturen
          </p>
          <p xml:id="i-7LfPPnNCbC4Jnjc2roHoiJ">
            Inom såväl primärkommuner som landsting ägnas f.n. kulturfrågor-
            na ett betydande intresse. Utan tvivel kommer kommunernas kultur-
            verksamhet att få växande betydelse under 1970-talet, vilket ställer
            krav på en effektivare organisation. Behovet av ett organ på det
            kommunala planet, som tar emot och vidare för kulturell verksamhet,
            är odiskutabelt. Detta framgår bl. a. av att ett mycket stort
            antal kommuner under 1960-talet inrättat kul- turnämnder. Den
            pågående diskussionen om kommunernas kulturpoli- tiska roll gäller
            därför inte så mycket behovet av ett kulturorgan i kom- munerna
            som hur detta skall se ut och vilka uppgifter det skall ha. Enligt
            vår mening bör i varje kommun finnas en kulturnämnd, som handlägger
            såväl biblioteksfrågorna som övriga kulturfrågor. Verksam- heten
            bör således ej vara uppsplittrad på en rad organ utan samlad under
            en huvudman. Fördelarna med en sådan ordning kan sammanfat- tas
            i följande punkter: Större kommuner kräver större effektivitet
            och bättre samordning. Bättre överblick över hela kultursektorn
            erhålles. Bättre utnyttjande ernås i vad gäller personella och
            materiella resur- ser. Samverkan och samordning såväl med andra
            kommunala organ som med föreningar och organisationer underlättas.
            Rättvisare prioritering av olika objekt inom kultursektorn möjlig-
            göres. En central kulturnämnds främsta uppgift måste vara att
            med hjälp av befintliga föreningar och organisationer inom kommunen
            stimulera och vidareutveckla kulturlivet i området. Kulturnämnden
            skall ej — och torde f. ö. ej heller kunna — helt överta den kulturella
            verksamhe- ten i en kommun. Dess uppgift måste i stället bli att
            initiera, samarbeta,
          </p>
          <pb facs="riksdagen-motions-pdf/data/1971/mot_1971__812/mot_1971__812-011.pdf"/>
          <fw xml:id="i-5pUzhwnCCjG9nkBbrW4S98">
            Mot. 1971: 812 11
          </fw>
          <p xml:id="i-LumYzBg5a6F6fxfcQY4eeC">
            samordna, stimulera och stödja på olika sätt så att utbudet av
            kulturel- la aktiviteter differentieras och når så många som möjligt
            av kommu- nens invånare. Samarbetet och samordningen åstadkommes
            lättast om ett lokalt sam- arbetsorgan tillskapas mellan kulturnämnden
            å ena sidan och de för- eningar och organisationer som är intresserade
            av sådant samarbete å andra sidan: studieförbund, fackliga organisationer,
            folkrörelseorganisa- tioner m. fl. Det torde också vara lämpligt
            att skolstyrelse och/eller an- nat kommunalt organ med kulturell
            anknytning deltar. Det lokala samarbetsorganet bör vara av rådgivande
            karaktär. Kul- turnämnden däremot skall vara ett politiskt sammansatt
            organ valt av fullmäktige. Det skall politiskt stå ansvarigt för
            sina handlingar. Sam- arbetsorganet kan ej ha samma ställning,
            då det därigenom skulle finnas två ansvariga huvudmän för den
            kommunala kultursektorn. Inte heller bör samarbetsorganet bygga
            upp ett eget kansli. Samarbetsorganet bör däremot i ett tidigt
            skede få vara med och yttra sig i anslagsfrågor, prioriteringsfrågor,
            programfrågor m.fl. samord- ningsfrågor. Denna verksamhet skall
            vara av rådgivande karaktär. Samarbetsorganet bör lämpligen ha
            samma ställning gentemot kul- turnämnderna som de s. k. vuxenutbildningsråden
            f. n. har gentemot skol- styrelserna. I konsekvens härmed borde
            de även kunna kallas kulturråd. I dem skulle således olika föreningar
            och organisationer, även kultur- arbetarnas olika organisationer,
            vara företrädda genom utsedda repre- sentanter. Också inom några
            av landstingen har under senare tid kulturnämnder inrättats. Det
            måste bedömas vara en riktig utveckling. Skälen härtill är följande.
            Även i landstingen har kulturstödet och kulturfrågorna varit splitt-
            rade på en rad organ: nämnder, styrelser, förvaltningsutskott
            och en- skilda landstingsråd. Bristen på överblick och samordning
            har varit på- taglig, och prioriteringar har varit svåra att göra.
            För att åstadkomma förbättringar på dessa områden behövs regionala
            kulturnämnder. För övrigt torde samma fördelar vara att vinna
            med en kulturnämnd med övergripande uppgifter i landstingen som
            dem vilka uppräknats beträffande kulturnämnden i primärkommunerna.
            Dessutom föreligger för landstingens del ytterligare argument
            för in- rättandet av kulturnämnd. Nämnden skulle kunna bli det
            organ som mottar utbudet från riksorganisationerna och distribuerar
            det till kom- munernas kulturnämnder genom att arrangera turnéverksamhet
            av kon- serter, utställningar och teaterpjäser m. m. På sina håll
            borde landsting- ens kulturnämnder också kunna bli huvudmän för
            länsteaterverksamhet eller s. k. provinsteater. Det har ibland
            höjts röster för att länsbildningsförbunden bör ha de funktioner
            som vi tillskrivit en regional kulturnämnd. Av främst två
          </p>
          <pb facs="riksdagen-motions-pdf/data/1971/mot_1971__812/mot_1971__812-012.pdf"/>
          <fw xml:id="i-L5qXHCZ1osR9NSeB5VFzQ9">
            Mot. 1971: 812 12
          </fw>
          <p xml:id="i-VgHGYXEFL9eAmhC46fmD1m">
            skäl bör emellertid landstingen vara huvudman för kulturnämnden.
            Dels kan en sådan nämnd avkrävas politiskt ansvar för sina åtgärder,
            dels har landstingen genom sin beskattningsrätt de ekonomiska
            resurser som er- fordras i sammanhanget. Länsbildningsförbunden
            har i allmänhet breda kontaktytor utåt mot föreningslivet i länet.
            Denna kontaktmöjlighet liksom kontakter via andra organisationer
            och föreningar på länsnivå bör tillvaratas av lands- tingets kulturnämnd,
            vilket enklast sker genom tillskapandet av ett fast samrådsorgan,
            där företrädare för de olika förbunden och organisatio- nerna
            är representerade. Väsentligt är att detta organ får rådgivande
            karaktär och ej utvecklas till en nämnd vid sidan om landstingets
            kul- turnämnd. Detta samrådsorgan bör främst få yttra sig i samordnings-
            frågor, i anslags- och programfrågor m. m.
          </p>
          <p xml:id="i-6EEvgUi6Lnj1JUpzxK3dNE">
            Invandrarna och det svenska kulturlivet
          </p>
          <p xml:id="i-3QShFt5j7sEfRcj8x8xe1E">
            Grundläggande för den svenska invandringspolitiken är att invand-
            rarna skall vara likställda med och behandlas på samma sätt som
            den övriga befolkningen. Detta är emellertid en situation, där
            jämställdhet i själva verket fordrar särbehandling. Inte minst
            gäller detta på det kul- turella området. Invandrarnas varierande
            förhållanden gör det ytterligt svårt att finna och konsekvent
            tillämpa en enda bestämd handlingslinje i kulturpolitiskt avseende.
            De konkreta frågorna måste utformas med beaktande av detta. En
            huvudförutsättning för att invandrarna skall finna sig till rätta
            och trivas i sitt nya hemland är att språksvårigheterna undanröjs
            så fort som möjligt. Därför är det nödvändigt med en betydligt
            större satsning på svenskundervisningen, vilket också föreslagits
            i en särskild folkparti- motion om invandrarfrågor. Invandrarbarnen
            bör kunna åtnjuta under- visning i sitt eget modersmål för att
            på så sätt stärka kontakten med hemlandet och dess kultur. Både
            de skolor och den kulturella verksam- het som vissa invandrargrupper
            själva startat bör därför stödjas av sam- hället. Biblioteken
            utgör en neutral träffpunkt för invandrarna, vilken med en riktig
            uppläggning kan bli mycket uppskattad. Men för att det skall lyckas
            krävs att stor hänsyn tas till att invandrarnas läsintresse kan
            skilja sig väsentligt från den inhemske låntagarens. Det gäller
            inte enbart det självklara önskemålet att invandrarna vill läsa
            på sitt modersmål utan lika mycket ämnesurvalet. Invandraren vill
            ha lättillgänglig litteratur om sitt nya hemland men lika ofta
            litteratur som underlättar hans am- bition att behålla kontakten
            med sitt ursprungsland. Invandrarnas svårigheter att ta del av
            det kulturutbud som står till förfogande gäller självfallet i
            främsta rummet de språkbundna kultur- formerna. Betydligt större
            insatser borde därför göras för att engagera
          </p>
          <pb facs="riksdagen-motions-pdf/data/1971/mot_1971__812/mot_1971__812-013.pdf"/>
          <fw xml:id="i-NXAQmNkbueEaMf8xWEQS6Y">
            Mot. 1971: 812 13
          </fw>
          <p xml:id="i-NY9csMnv5bKtsWNgNtA8BC">
            invandrarna i de konstarter som inte hämmas av några språkliga
            bar- riärer — tonernas och bildernas konster. Särskilt avpassade
            konserter och utställningar för speciella invandrargrupper borde
            sålunda anordnas av Rikskonserter och Riksutställningar. Som en
            särskild sektor av kulturlivet bör i detta sammanhang räknas den
            religiösa verksamheten. Ett betydande antal invandrare tillhör
            andra kyrkor än den evangelisk-lutherska och upplever det som
            en be- svärande brist att inte kunna ta del i den egna kyrkans
            verksamhet i det nya hemlandet. Vill man förverkliga tanken på
            jämlikhet mellan invand- rare och infödda svenskar är det nödvändigt
            att det allmänna ger in- vandrarkyrkorna en hjälpande hand. Både
            på det religiösa och på det allmänt kulturella området gäller
            för övrigt att det svenska samhället har allt att vinna på att
            intresserat öppna sig för de bidrag som invandrarna själva kommer
            med. Även om deras värderingar avviker från vad vi är vana att
            betrakta som själv- klart, kan en debatt på lika villkor mellan
            dem och oss vara lärorik och ge oss bättre möjligheter att förstå
            deras värderingar och problem. Den svenska kulturen är inte så
            bra att den inte kan bli bättre, och invand- rarnas möjligheter
            att bidra till den torde inte inskränka sig till de bättre brödsorter
            som de redan introducerat.
          </p>
          <p xml:id="i-KNuADkkZaVYuJf6qc2HpLw">
            Nordiskt och internationellt samarbete
          </p>
          <p xml:id="i-EG7i7e4dNBQv2eCjjbFmhy">
            I våra dagar upplever vi på både det allmänpolitiska och det
            kul- turpolitiska planet hur två markerade och varandra delvis
            motsatta im- pulser möts. Den ena består i en tendens hos varje
            folkgrupp att marke- ra sin särart. Den andra består i en strävan
            att erhålla en intensiv inte- gration, kontinentalt och globalt.
            För de små nationerna gäller det att hävda sin egenart mot de
            allt- mer dominerande stormakterna. Den tekniska utvecklingen
            gynnar också på det kulturella området de senare och detta i sådan
            grad att deras dominans kan bli så stor att andra kulturtraditioner
            i längden inte kan hävda sig. De olika språken utarmas till förmån
            för ett fåtal, som för- stås av ett stort antal. Skall folken
            förhindras att på detta sätt förlora sin identitet fordras en
            ständig växelverkan, som kan ha en stimulerande effekt och med-
            verka till ett levande kulturliv med allt vad det omfattar av
            spänning, debatter och ständigt nya impulser. De nordiska folken
            äger förmånen att ha skilda men likartade kultur- traditioner.
            Jämför man dem med andra folk och andra nationer är det uppenbart
            att man kan tala om en nordisk kulturgemenskap. För att ge denna
            verklig livskraft krävs en gemensam kulturpolitik. Hittills har
            årligen anslagits 20 miljoner danska kronor till det nor- diska
            kultursamarbetet. Anslagen har fördelats mellan högre utbildning
          </p>
          <pb facs="riksdagen-motions-pdf/data/1971/mot_1971__812/mot_1971__812-014.pdf"/>
          <fw xml:id="i-DtGviJdi4rfvHqHMGDW8Pq">
            Mot. 1971: 812 14
          </fw>
          <p xml:id="i-CHg4DYJpuqHoCTwhT4rbtc">
            och forskning, skolväsen och lärarutbildning samt folkbildning,
            konst och litteratur. Sannolikt uppnår man betydligt större effekt
            om de nor- diska anslagen ökas avsevärt samtidigt som de utnyttjas
            efter klart an- givna riktlinjer och inte som nu tämligen slumpartat
            och punktvis. Goda ansatser i denna riktning har gjorts av Nordiska
            rådet, kulturkom- missionen, Nordforsk osv. Men organisatoriskt
            har samarbetet varit un- derdimensionerat och målsättningen tämligen
            diffus. För att ge arbetet dess rätta format och fasthet torde
            krävas ett centralt nordiskt organ — Nordkult — med uppgift att
            ta till vara de olika tillfällena till samar- bete och även att
            stimulera till en vidgning av arbetsfältet. När det gäller de
            internationella kontakterna borde det vara möjligt att mera än
            vad som nu sker utnyttja kontakter som erbjuds via UNESCO. Sverige
            har liksom de övriga nordiska länderna mestadels betraktat sig
            huvudsakligen som bidragsgivare åt UNESCO och de ut- vecklingsländer
            som den vägen erhåller bidrag. Däremot har man i allt- för ringa
            utsträckning utnyttjat de möjligheter UNESCO erbjuder till goda
            kontakter med såväl Öst som Väst. Inte heller har man utnyttjat
            allt det material som UNESCO erbjuder och som genom att spridas
            till allmänheten skulle ge den tillfälle att följa den internationella
            utveck- lingen på en rad områden. Det är inte nödvändigt att allt
            internationellt samarbete går över na- tionella organ och centrala
            instanser. Den inhemska decentraliseringen kan ofta med fördel
            förenas med lokala förbindelser tvärs över nations- gränserna.
            Samarbetet Umeå—Vasa och hela Nordkalottsamarbetet är exempel
            på sådant. Man bör observera att över hela världen förekom- mer
            i dag ett uppvaknande av de provinsiella kulturstilarna, ibland
            ock- så förenade med vissa krav på nationell självständighet.
            »Nationer» är inte de enda enheter som man kan ta kontakt med
            utanför sitt eget land, och det är inte nödvändigt att göra det
            som representant för hela det egna landet. Internationalismen
            har också sina gräsrötter. Med hänvisning till vad i motionen
            anförts hemställer vi att riksdagen i skrivelse till Kungl. Maj:t
            begär förslag till 1972 års riksdag om inrättande av en statlig
            kulturfond enligt i mo- tionen angivna riktlinjer, att riksdagen
            under åttonde huvudtiteln B 4. Förvärv av konst för statens byggnader
            m.m. bemyndigar Kungl. Maj:t att medge statens konstråd att under
            budgetåret 1971/72 beställa konst för högst 2750 000 kr., att
            riksdagen beslutar att höja författarersättningen för biblioteks-
            Jån till 15 öre per lån av originalverk, samt
          </p>
          <pb facs="riksdagen-motions-pdf/data/1971/mot_1971__812/mot_1971__812-015.pdf"/>
          <fw xml:id="i-7ArVBFpnf4P1Vd5gmmr2Ay">
            Mot. 1971: 812 15
          </fw>
          <p xml:id="i-75poPt64oLwkpN6GpShXWd">
            att riksdagen med instämmande i de principiella ståndpunkterna
            överlämnar motionen till kulturrådet.
          </p>
          <p xml:id="i-GboCEBERCSdPCoE7GDA8oF" type="date">
            Stockholm den 27 januari 1971
          </p>
          <p xml:id="i-RC2NX249uwLfc8cmB1kk6w">
            THORVALD KÄLLSTAD (fp) GUNNAR RICHARDSON (fp)
          </p>
          <p xml:id="i-SEMimWV4Ev227STo9Mwvvw">
            INGEGÄRD FRAENKEL (fp) ERIC ENLUND (fp) JAN-ERIK WIKSTRÖM (fp)
            RUNE RYDÉN (fp) DAVID WIRMARK (fp) KERSTIN ANÉR (fp)
          </p>
          <p xml:id="i-AEcKD3AGzEuAe1eGiAU4oc">
            BILLY OLSSON (fp) i Kil
          </p>
          <pb facs="riksdagen-motions-pdf/data/1971/mot_1971__812/mot_1971__812-016.pdf"/>
          <p xml:id="i-DBN2PT5AVpEp9YieDAcuES">
            TRYCKERIBOLAGET IVAR HAEGGSTRÖM Al
          </p>
          <p xml:id="i-4AuvDrRjtfBSa9WehYsvNR">
            STOCKHOLM 1971
          </p>
        </div>
      </div>
    </body>
  </text>
</TEI>
