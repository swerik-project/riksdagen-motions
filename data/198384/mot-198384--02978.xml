<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-198384--02978">
  <teiHeader>
    <fileDesc>
      <titleStmt>
        <title>Svenskundervisning för vuxna invandrare (prop. 1983/84:199)</title>
        <author>Sivert Andersson m. fl.</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Svenskundervisning för vuxna invandrare (prop. 1983/84:199)</title>
          <idno type="rdwebb">G7022978</idno>
          <rs type="number">2978</rs>
          <ref type="dokument_url_text">http://data.riksdagen.se/dokument/G7022978/text</ref>
          <ref type="dokument_url_html">http://data.riksdagen.se/dokument/G7022978</ref>
          <ref type="dokumentstatus_url_xml">http://data.riksdagen.se/dokumentstatus/G7022978</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-TRnXjwqZqTJWcuZekA2f4r</idno>
            <name>SIVERT ANDERSSON</name>
            <state type="partyAffiliation" ref="Q105112">
              <desc>s</desc>
            </state>
          </person>
          <person gender="woman">
            <idno>i-YKivreNQVFy7VnUJ68WVjV</idno>
            <name>ANITA MODIN</name>
            <state type="partyAffiliation" ref="Q105112">
              <desc>s</desc>
            </state>
          </person>
          <person gender="woman">
            <idno>i-9q7rZgxi59wWj9sHREqvJT</idno>
            <name>BARBRO EVERMO</name>
            <state type="partyAffiliation" ref="Q105112">
              <desc>s</desc>
            </state>
          </person>
          <person gender="woman">
            <idno>i-8kBfhXyjrBgUH1YAVjW1DD</idno>
            <name>BIRGITTA JOHANSSON</name>
            <state type="partyAffiliation" ref="Q105112">
              <desc>s</desc>
            </state>
          </person>
          <person gender="woman">
            <idno>i-9CjDazXFvzcWCxA6Zkewr1</idno>
            <name>MAJ-LIS LANDBERG</name>
            <state type="partyAffiliation" ref="Q105112">
              <desc>s</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-JG72v3HPAKSbLZhWw9rN1r" type="signed"/>
        <correspContext corresp="i-JG72v3HPAKSbLZhWw9rN1r">
          <note type="signatory" corresp="i-TRnXjwqZqTJWcuZekA2f4r"/>
          <note type="signatory" corresp="i-YKivreNQVFy7VnUJ68WVjV"/>
          <note type="signatory" corresp="i-9q7rZgxi59wWj9sHREqvJT"/>
          <note type="signatory" corresp="i-8kBfhXyjrBgUH1YAVjW1DD"/>
          <note type="signatory" corresp="i-9CjDazXFvzcWCxA6Zkewr1"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/198384/mot_198384__2978/mot_198384__2978-001.pdf"/>
      <fw xml:id="i-68Zp1Yo8sGGk1SL1MdpiCk">
        Motion 1983/84:2978
      </fw>
      <div xml:id="i-SKZGKGkgqeQZ5JSsAiU1Tz" type="motHeader">
        <div xml:id="i-GMFuStLuTdGaeR4acyHnrp" type="motTitle"/>
        <div xml:id="i-RVFUhdf7BLUqf711HNa9se" type="motSubmissionInfo"/>
      </div>
      <div xml:id="i-2Wvb74q76KktMdvPQL56Lk" type="motBody">
        <div xml:id="i-ofwiBKDqutFStq3aG24yf">
          <p xml:id="i-Jf8W9bxtBN9fxSWsQgj9sb">
            Sivert Andersson m. fl. Svenskundervisning för vuxna invandrare
            (prop. 1983/84:199)
          </p>
          <p xml:id="i-29Y6tuNxV7aVYZQJQDoEeF">
            Inledning
          </p>
          <p xml:id="i-ECQRbraocpU71xLM2aRu6Z">
            I proposition 1983/84:199 understryker regeringen på s.23 ”att
            nyinvandrade bör ha en likvärdig grundläggande utbildning i svenska”.
            Denna princip täcker inte in de problem som finns när det gäller
            behoven av undervisning i svenska språket. Det är vår bestämda
            uppfattning att rätten till likvärdig grundläggande utbildning
            i svenska måste tillförsäkras alla som behöver den oavsett vilken
            bakgrund vederbörande har. För invandrare hävdar vi att denna
            rätt måste gälla alla. Rätten till sfi bör således gälla alla,
            såväl nya som ”gamla” invandrare oberoende om de har arbete eller
            är arbetslösa, om de är svenska medborgare eller bor i en liten
            kommun. Enligt uppgifter från LO finns inom LO-förbunden 350 000
            medlemmar som är födda och uppvuxna i andra länder än Sverige.
            Av dessa räknar man med att 200 000 behöver någon form av svenskundervisning.
            För 100 000 är läget så allvarligt att de knappast klarar sig
            utan tolkhjälp. Därmed är sagt att det rör sig om minst 100 000
            som omedelbart är i behov av grund-sfi. Till detta får läggas
            de stora svårigheter som finns bland invandrare som inte finns
            i arbetskraften. De grupper invandrare som redan finns i landet
            representerar alltså en mycket stor målgrupp för invandrarundervisning
            i svenska. Den uppläggning av sfi som föreslås i proposition 1983/84:199
            innebär att dessa ”gamla” invandrare i stort sett inte får del
            av undervisningen trots att stora grupper är i trängande behov
            av bättre kunskaper i svenska. Propositionen tar främst sikte
            på nyinvandringen med särskild inriktning på att få svenskundervisningen
            att bli ett verksamt medel i en effektiv flyktingpolitik. Vi anser
            att detta är ett väsentligt syfte, och vi instämmer i behovet
            av att flyktingpolitiken stärks. Emellertid anser vi det vara
            en stor brist att sfi inte kommer att träffa ”gamla” invandrare
            med språksvårigheter. Bristande språkkunskaper är en allvarlig
            nackdel på arbetsmarknaden och innebär att många invandrare ställs
            utanför. Detta framgår också av arbetsmarknadsstatistiken, som
            visar att arbetslösheten är större bland invandrare än övriga
            grupper. Sålunda är arbetslösheten bland 16-24-åringar bland invandrare
            11,4 96, vilket är en dubbelt så hög siffra mot vad gäller denna
            åldersgrupp i övrigt. De bristande språkkunskaperna de stora invandrargrupperna
            har innebär stora risker för utslagning från arbetsmarknaden.
          </p>
          <pb facs="riksdagen-motions-pdf/data/198384/mot_198384__2978/mot_198384__2978-002.pdf"/>
          <fw xml:id="i-FbTgsLpQ1GY6dUNC3hKz7G">
            Mot. 1983/84:2978 Z
          </fw>
          <p xml:id="i-SQv6vpVmHCQdLSgT6xN3cC">
            AMU får redan ta emot en växande andel invandrare. 20 90 av deltagarna
            uppges numera vara invandrare. Också inom grundvux kan noteras
            en hög andel invandrare. I propositionen anges andelen till 60
            90. Problemen är allvarliga, men likt isberget syns bara toppen.
            De underliggande svårigheterna bland de invandrare som nu finns
            på arbetsmarknaden är oändligt mycket större. Arbetsmarknaden
            står inför en omvandling där brister i baskunskaper kommer att
            försvåra möjligheterna att klara av den fortlöpande omställningen,
            som sker i allt snabbare tempo. Invandrare med språksvårigheter
            kommer därvid att vara särskilt utsatta för utslagningsmekanismerna.
            Mot den här allmänna bakgrunden anser vi att en rad förändringar
            behöver göras i regeringens proposition 1983/84:199.
          </p>
          <p xml:id="i-R9UYFZKPFcKC1vMYDuRjRw">
            Huvudmannaskapet
          </p>
          <p xml:id="i-5mmKNWgtB4P46nZAzmpXZe">
            Efter att ha vägt en rad olika förslag om vem som skall vara
            huvudman för sfi i fortsättningen har statsrådet föreslagit att
            ansvaret delas. Staten får det övergripande ansvaret och skall
            formulera mål och riktlinjer samt trygga finansieringen. Kommunerna
            får huvudansvaret för och skyldighet att tillse att utbildningen
            verkligen kommer till stånd. Utöver detta anordningsansvar skall
            kommunerna svara för information, pröva det studiesociala stödet,
            samråda med företag och fackliga organisationer samt sköta planering
            inkl. den s.k. interkommunala verksamheten. AMU får ansvaret för
            att påbyggnads-sfi anordnas inom AMU. Folkbildningsförbunden förutsätts
            träffa avtal med kommunerna att sköta verksamheten med de resurser
            som redan finns uppbyggda. Därvid läggs arbetsgivaransvaret för
            lärarna på folkbildningsförbunden. Den del av påbyggnads-sfi som
            inte är förlagd till AMU skall genomföras av studieförbunden i
            studiecirkelns form. Huvudmannaskapet föreslås alltså bli delat
            mellan staten med myndigheter som skolöverstyrelsen, invandrarverket
            och arbetsmarknadsstyrelsen, kommunerna och folkbildningsförbunden.
            För genomförandet föreslås att en särskild organisationskommitté
            tillsätts med uppgift att lotsa fram förslaget till ett genomförande.
            Med bestörtning konstaterar vi att LO, vars förbund har så starka
            medlemsintressen i denna fråga, inte förutsätts vara representerad
            i organisationskommittén. Eftersom vi anser att sfi måste genomföras
            som en reform med betydligt större genomslag än vad som förutsätts
            i propositionen, får självfallet organisationskommittén betydligt
            större arbetsområde enligt våra förslag. Redan nu vill vi också
            nämna att kostnaderna för en reform enligt våra förslag kommer
            att få betydligt större betydelse än vad regeringen räknat med
            i sin proposition.
          </p>
          <pb facs="riksdagen-motions-pdf/data/198384/mot_198384__2978/mot_198384__2978-003.pdf"/>
          <fw xml:id="i-M1XbRUJ1fTUDn2avGjxBYX">
            Mot. 1983/84:2978 8
          </fw>
          <p xml:id="i-i3EwHEqiXP7etNaKw331k">
            Därför anser vi att organisationskommittén måste få en bredare
            förankring än vad regeringen förutskickat. Beträffande förslaget
            om delat huvudmanna- skap anser vi att det vore bättre med en
            enhetligare ordning, men vi godtar regeringens förslag. Vi förutsätter
            dock att LO med sina starka medlemsintressen i sfi blir representerad
            i organisationskommittén.
          </p>
          <p xml:id="i-MKjMKcUT7apsaPZ54otwX3">
            Kommunerna — Studieförbunden — AMU
          </p>
          <p xml:id="i-FGAyQsgZhVo3yZXG5Myxni">
            Med den uppläggning som föreslås i propositionen skall kommunerna
            ansvara för att sfi verkligen anordnas samt att de som är målgrupper
            för verksamheten får möjlighet att utnyttja förmånen att lära
            sig det svenska språket. Genomförandet förutsätts sedan ske genom
            att kommunerna träffar avtal med studieförbunden om hur dessa
            med utnyttjande av sina redan uppbyggda resurser skall sköta verksamheten.
            Med denna uppläggning finns det stor risk för att betydande grupper
            med starka behov av utbildning i svenska språket helt enkelt ställs
            vid sidan av verksamheten. Skälet är att kommunerna saknar förutsättningar
            att nå de grupper av invandrare med utbildningsbehov som finns
            på arbetsmarknaden. Dessa har hittills erbjudits lagbunden utbildning
            om 240 timmar, vilket måste anses helt otillräckligt. När nu grund-sfi
            skall ge 400 timmar upplevs detta som en förbättring, förutsatt
            att den träffar alla invandrare med utbildningsbehov i svenska.
            Vi anser att sfi måste genomföras så att den tidigare starka samverkan
            mellan studieförbunden och de fackliga organisationerna bibehålls.
            Den måste dessutom förstärkas genom att de fackliga organisationerna
            får resurser att bedriva en effektiv uppsökande verksamhet ute
            i arbetslivet bland sina medlemmar. Endast så kan tidigare ”gamla”
            invandrare nås med sfi-verksamhet. Studieförbunden skall svara
            för den del av påbyggnads-sfi som inte AMU svarar för genom att
            organisera verksamheten i studiecirklar. Vi förutsätter att denna
            verksamhet finansieras på ett sådant sätt att det inte tränger
            ut annan angelägen utbildningsverksamhet för kortutbildade i det
            svenska samhället. AMU får ansvaret, liksom nu, för att svara
            för att invandrare som deltar i AMU vid behov får påbyggnads-sfi.
            Därmed försvinner den grundläggande utbildningen i svenska från
            AMU. Effekten blir att sökande till AMU som saknar kunskaper i
            nivå med grund-sfi hänvisas till antingen grundvux eller grund-sfi-anordnarna.
            Denna ordning synes berättigad och torde fungera när det gäller
            grundvux. När det gäller kontakter med grund-sfi-anordnarna är
            det risk för att fast samarbete med huvudmännen för AMU och anordnarna
            inte låter sig organiseras lika lätt. I början bör därför grund-sfi
            som en övergång kunna anordnas också inom AMU.
          </p>
          <pb facs="riksdagen-motions-pdf/data/198384/mot_198384__2978/mot_198384__2978-004.pdf"/>
          <p xml:id="i-9hu8hDeEYDkhkr9gAuHKKG">
            AA LDK NHET 1 VGA | fa EE TO SäRGgT 2 GNT ra NE NE FoG ESS Rdr
            SES Sp. che L Nr
          </p>
          <fw xml:id="i-AZ4MvgRaXoCpDe4hsmrym5">
            Mot. 1983/84:2978 9
          </fw>
          <p xml:id="i-TUojFXFpLoKbq2yH2iCozD">
            Detta bör organisationskommittén kunna få uppdraget att ta upp
            i sitt arbete.
          </p>
          <p xml:id="i-UyE7SGme6XBL15XJL92bJK">
            Omfattning
          </p>
          <p xml:id="i-5vECnFFn9m14FbYgoXfkVR">
            I propositionen föreslås att sfi skall omfatta 600 timmar med
            fördelningen 400 timmar på grund-sfi och 200 timmar på påbyggnads-sfi.
            För vissa grupper invandrare kan detta betyda en begränsning av
            utbildningens omfattning mot vad som gäller i dag. Skadeverkningarna
            av detta begränsas av att studier i svenska kan kompletteras med
            ordinarie utbud av svenskundervisning i folkbildningen och även
            genom komvux. För den mycket stora invandrargrupp som tidigare
            hänvisats till den begränsade sfi-utbildning på 240 timmar som
            hittills erbjudits invandrarna skulle den nu föreslagna omfattningen
            vara en stor förbättring — förutsatt de får del av den — som torde
            ge förutsättningar att behålla och stärka deras ställning på arbetsmarknaden.
            Vi upprepar att sfi är ett viktigt arbetsmarknadspolitiskt instrument,
            förutsatt att inte hinder reses som begränsar slagkraften i reformen.
            Vi anser därför att rätten till grund-sfi skall tillförsäkras
            alla invandrare som är i behov därav.
          </p>
          <p xml:id="i-FFM8u7GssAHh9FLCBtYL7G">
            De fackliga organisationernas uppgift i sfi
          </p>
          <p xml:id="i-RkFW7pw5R6uNt7nhsFqJQc">
            I propositionen sägs att sfi inriktas mot nyinvandring och flyktingproble-
            men; detta har vi tidigare kommenterat. Vi har dessutom sagt att
            sfi måste vara ett viktigt led i arbetsmarknadspolitiken. Därvid
            betraktar vi den fackliga medverkan i både organiserandet och
            genomförandet av sfi som särskilt viktig. Som vi redan berört
            anser vi att uppsökande verksamhet bland ”gamla” invandrare måste
            kunna genomföras av de fackliga organisationer- na och att staten
            måste ställa ekonomiska resurser till förfogande härför. Frågan
            är avgörande för en effektiv invandrarundervisning i svenska.
            Därutöver anser vi att det är nödvändigt med facklig medverkan
            när det gäller de kunskaper som invandrarna behöver om arbetsmarknaden
            och förhållandena där. Vi anser att riksdagen bör göra ett entydigt
            uttalande om vikten av facklig medverkan i den samhällsinriktade
            delen inom sfi-systemet.
          </p>
          <p xml:id="i-8zQyJ5iyZcFyNDfGoRi6pW">
            Studiesocialt stöd
          </p>
          <p xml:id="i-NwuSWqofpNP2Zhz8EpzWxt">
            Såväl SFI-kommittén som regeringen konstaterar att den nuvarande
            ordningen när det gäller ersättning till dem som går i invandrarundervisning
            i svenska är otillfredsställande. I dag är det endast de som är
            anställda, går i AMU eller grundvux som får studiesocialt stöd.
            En allvarlig begränsning i möjligheten att klara den lagbundna
            utbildningen har varit att invandrarens egen arbetsgivare förutom
            skyldigheten att bevilja ledighet också har att
          </p>
          <pb facs="riksdagen-motions-pdf/data/198384/mot_198384__2978/mot_198384__2978-005.pdf"/>
          <fw xml:id="i-69h2X8UGhLKNEy8Y9b95gY">
            Mot. 1983/84:2978 10
          </fw>
          <p xml:id="i-CdDaSaQo4T7tcxrQKWaeYW">
            svara för den förlorade arbetsinkomsten. Detta har utestängt
            invandrare från anställningar. Den omläggning som nu föreslås
            innebär en övergång till schabloniserade belopp, som blir lika
            med timersättningen för övriga studiestöd gällande anställda.
            För dem som till följd av medverkan i sfi inte har inkomstbortfall
            föreslås ett stimulansbidrag på 13 kr. per timme som kan täcka
            smärre utgifter i samband med deltagandet. Statsrådet anför att
            det schabloniserade beloppet till dem som medverkar i grund-sfi
            bör anknyta till övriga studiestöd för anställda. Vi menar att
            timstudiereglerna skall gälla fullt ut. På sikt bör ett timstudiestöd
            utgå som för andra berättigade för varje förlorad arbetstimme.
            Därutöver bör utgå timstudiestöd för timme under vilken man förlorar
            arbetsinkomst på grund av resor till eller från den plats där
            utbildningen genomförs, dock högst två timmar för varje studietillfälle
            i enlighet med gällande timstudiestödsregler.
          </p>
          <p xml:id="i-BKFs16smNXpB82Jyj8imGj">
            Interkommunal samverkan
          </p>
          <p xml:id="i-2r7FU5BLWZ1K9fw2SQwe8U">
            I hälften av landets kommuner har man färre än 20 nyinvandrare
            per år. Detta innebär stora svårigheter att organisera utbildningen
            utan avsevärda väntetider. Även med uppsökande verksamhet för
            att få fram ”gamla” invandrare med behov av grund-sfi blir det
            svårt att på kommunal bas klara av detta. Det behövs ett system
            för att klara den interkommunala samverkan, och vi menar att ett
            samordningsansvar bör läggas på ett länsorgan. Organisationskommittén
            bör få uppdraget att se över hur detta praktiskt skall kunna lösas.
          </p>
          <p xml:id="i-CtzabazntBTe8xdxGHWpBx">
            Övrigt Vi anser att frågor om invandrarregistret och den femåriga
            övergångspe- rioden bör prövas på nytt. Detta beror på att det
            synes osäkert om det är praktiskt möjligt att helt lita till tester
            och liknande metoder när det gäller att fastställa behovet av
            grund-sfi för ”gamla” invandrare. Femårsgränsen framstår också
            med hänvisning till vad vi anfört som alltför snäv. Organisationskommittén
            bör få i uppdrag att särskilt beakta dessa frågor i sitt arbete.
          </p>
          <p xml:id="i-7HqPXa1X9cvpW2GSUXuQBs">
            Statsbidragsfrågor m. m.
          </p>
          <p xml:id="i-Db24BsgKvDPwTRkdqZDCW9">
            Regeringen föreslår att det fortsatta beredningsarbetet för grund-sfi
            bör bedrivas med utgångspunkt i en rad i propositionen angivna
            riktlinjer. Vi anser inte detta vara en lämplig framgångsväg.
            Dels anser vi att statsbidraget till kommunerna skall bygga på
            det verkliga deltagarantalet och inte på en schablonisering efter
            antalet nyinvandrare, dels föreslår vi i det
          </p>
          <pb facs="riksdagen-motions-pdf/data/198384/mot_198384__2978/mot_198384__2978-006.pdf"/>
          <fw xml:id="i-FsxN3C2cLMVWWGmmnQ12WX">
            Mot. 1983/84:2978 11
          </fw>
          <p xml:id="i-29RCVRSofoC3vbctBxUCU3">
            föregående en betydligt aktivare politik för att skapa ett större
            genomslag av sfi. En stor del av kostnaderna för sfi kommer att
            belasta anslag som ligger inom ramen för vuxenstudiestöd i form
            av timstudiestöd och statsbidrag för Övrig studiecirkelverksamhet.
            Vi förutsätter att inte annan viktig verksamhet för kortutbildade
            skall trängas undan.
          </p>
          <p xml:id="i-JFNi2aSm3LDXua6xNzkZDh">
            Hemställan
          </p>
          <p xml:id="i-3RKPL3jLJDzc7g4G8aCdCV">
            Med hänvisning till vad vi anfört i motionen föreslår vi 1. att
            riksdagen som sin mening ger regeringen till känna att grund-sfi
            på sikt tillförsäkras alla invandrare som är i behov därav, 2.
            att riksdagen som sin mening ger regeringen till känna att sfi
            genomförs så att den tidigare starka samverkan mellan studieförbunden
            och de fackliga organisationerna kan bibehållas, 3. att riksdagen
            som sin mening ger regeringen till känna att facklig medverkan
            garanteras när det gäller att förmedla kunskaper om arbetsmarknaden
            och förhållandena där i sfi-verksamheten, 4, att riksdagen som
            sin mening ger regeringen till känna att regeringen i det fortsatta
            beredningsarbetet av statsbidrag till sfi bör ta hänsyn till behovet
            av statligt bidrag till den uppsökande verksamheten, 5. att riksdagen
            som sin mening ger regeringen till känna att AMU i ett övergångsskede
            får bedriva också grund-sfi, 6. att riksdagen som sin mening ger
            regeringen till känna att LO med sina starka medlemsintressen
            i sfi blir representerad i den föreslagna organisationskommittén.
          </p>
          <p xml:id="i-4hQQi4p9gCdTL1wJgVL8Kv" type="date">
            Stockholm den 5 juni 1984
          </p>
          <div xml:id="i-VojnKYVQdkJVvPXVmp2Ky1" type="signatureBlock">
            <p xml:id="i-Am48GQn2ojFH8Vmt8QqSR" who="i-TRnXjwqZqTJWcuZekA2f4r" type="signature">
              SIVERT ANDERSSON (s)
            </p>
            <p xml:id="i-LvVd74W3V2Z2Mp9CwP6fHv" who="i-YKivreNQVFy7VnUJ68WVjV" type="signature">
              ANITA MODIN (s)
            </p>
            <p xml:id="i-5nzpinsuHWrufDJyz7HwTJ" who="i-8kBfhXyjrBgUH1YAVjW1DD" type="signature">
              BIRGITTA JOHANSSON (s)
            </p>
            <p xml:id="i-Jr4o4zSLxEAHGfQktwzABj" who="i-9q7rZgxi59wWj9sHREqvJT" type="signature">
              BARBRO EVERMO (s)
            </p>
            <p xml:id="i-BfrQ6L9THnMU3GJAoh3zcZ" who="i-9CjDazXFvzcWCxA6Zkewr1" type="signature">
              MAJ-LIS LANDBERG (s)
            </p>
          </div>
          <p xml:id="i-YG12az9taG67Lj6yVJAGWW">
            1"" Riksdagen 1983184. 3 saml. Nr 2976-2985
          </p>
        </div>
      </div>
    </body>
  </text>
</TEI>
