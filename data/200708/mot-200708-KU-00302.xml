<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200708-KU-00302">
  <teiHeader>
    <fileDesc>
      <titleStmt>
        <title>Svenska kronan och folkomröstning om EU-fördraget</title>
        <author corresp="i-Bs6HAugbEikWxWig1ej69y">av Lennart Sacrédeus (kd)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Svenska kronan och folkomröstning om EU-fördraget</title>
          <idno type="rdwebb">GV02K302</idno>
          <rs type="number">K302</rs>
          <orgName type="comitteeAbbreviation">KU</orgName>
          <ref type="dokument_url_text">http://data.riksdagen.se/dokument/GV02K302/text</ref>
          <ref type="dokument_url_html">http://data.riksdagen.se/dokument/GV02K302</ref>
          <ref type="dokumentstatus_url_xml">http://data.riksdagen.se/dokumentstatus/GV02K302</ref>
          <ref type="doc">http://data.riksdagen.se/fil/748D4CFC-CA49-46C0-B7CA-9BD63328CF9C</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-Bs6HAugbEikWxWig1ej69y</idno>
            <name>Lennart Sacrédeus</name>
            <state type="partyAffiliation" ref="Q213654">
              <desc>KD</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-PqqJuZTnKQ5hjSUK3Y32NQ" type="signed"/>
        <correspContext corresp="i-PqqJuZTnKQ5hjSUK3Y32NQ">
          <note type="signatory" corresp="i-Bs6HAugbEikWxWig1ej69y"/>
        </correspContext>
        <correspAction xml:id="i-5uLG6xGEfDKtf1kZ8Lerrd" type="referral">
          <date when="2007-10-16"/>
        </correspAction>
        <correspAction xml:id="i-HXwWrZf5NuKamWUJfsKYxB" type="dismissal">
          <date when="2007-10-16"/>
        </correspAction>
        <correspAction xml:id="i-Hif4MBZSyDXyCn9cK6VSL1" type="numbering">
          <date when="2007-10-05"/>
        </correspAction>
        <correspAction xml:id="i-HfEi7r2GX1WewttERmCcHh" type="submission">
          <date when="2007-10-04"/>
        </correspAction>
        <correspAction xml:id="i-XnhGBxKwJ6pu8QDkkXmtmD" type="transfer">
          <date when="2007-10-03"/>
        </correspAction>
        <correspAction xml:id="i-BMvJqptrRRXbGJjA6SpHf8" type="assigned"/>
        <correspContext corresp="i-BMvJqptrRRXbGJjA6SpHf8">
          <ref type="assignedTo">Konstitutionsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="motProposal" subtype="förslag">
          <head xml:id="i-X5689NtMgx1SNk14h8dCvQ">
            Förslag till riksdagsbeslut
          </head>
          <list style="ol">
            <item xml:id="i-Rc2RBerYeJyiAVnRosghs7">
              Riksdagen tillkännager för regeringen som sin mening vad som
              anförs i motionen om en juridisk reglering av att Sverige behåller
              kronan. 1
            </item>
            <item xml:id="i-CXwmfksXAE6uhcyrMEZA2J">
              Riksdagen tillkännager för regeringen som sin mening vad som
              anförs i motionen om en folkomröstning om nytt EU-fördrag.
            </item>
          </list>
          <p xml:id="i-SK2fJz8sWb4JjnxefqJhFN">
            1 Yrkande 1 hänvisat till FiU.
          </p>
        </div>
        <div type="motContent">
          <head xml:id="i-H19iY5Zk3KXpKqhbQt56vf" type="h1">
            Motivering
          </head>
          <p xml:id="i-K8n5pbS1mjWGMVMJrYB5ue">
            I och med att Sverige är medlem i Europeiska unionen sedan den
            1 januari 1995 är också EU:s fördrag styrande för vårt lands konstitutionella
            liv tillsammans med de svenska grundlagarna. Ett eventuellt införande
            av ett nytt fördrag får därmed konsekvenser för de svenska grundlagarna,
            vår demokrati och samhället i stort.
          </p>
          <p xml:id="i-TzrjUWDnGNjJdHSnA7N796">
            I dagsläget ser schemat så ut att det är vid EU-toppmötet i slutet
            av oktober som fördragstexten ska godkännas av stats- och regeringscheferna
            utifrån den uppgörelse som träffades i juni. Ratificeringsprocessen
            hos de 27 medlemsstaterna planeras ske så skyndsamt att den ska
            hinna vara avslutad redan under våren 2009. Detta skall ses i
            sammanhanget att två länder Frankrike och Nederländerna under
            år 2005 i folkomröstningar, och med breda majoriteter, avvisade
            ett näst intill identiskt EU-fördrag, ursprungligen framarbetat
            av Europeiska unionens framtidskonvent under ledning av förre
            presidenten i Frankrike Valery Giscard dÉstaing.
          </p>
          <p xml:id="i-NJ7H2PGS1KF85XeSMa7eSE">
            Vid en närmare granskning visar det sig att sakinnehållet i det
            ursprungliga förslaget (som röstades ned i Nederländerna och Frankrike
            år 2005) och det nya reformfördraget från 2007 i stort sett är
            lika. Den Londonbaserade tankesmedjan Open Europe har visat att
            endast tio av 250 förslag i 2007 års fördrag skiljer sig från
            det ursprungliga grundlagsförslaget. Med andra ord är förslagen
            i de båda texterna till 96 procent identiska.
          </p>
          <p xml:id="i-DuvmckGvqe5ViGWSybvBvs">
            De mest omfattande förändringarna jämfört med den av nederländarna
            och fransmännen bortröstade fördragstexten är att formaliserandet
            av flagga och hymn bortförs från fördraget samt att själva namnet
            grundlag eller konstitutionellt fördrag avlägsnas till förmån
            för den gängse benämningen inom EU, nämligen fördrag. Vidare har
            miljö- och klimatfrågorna tydliggjorts. Politiskt och konstitutionellt
            är därmed det ursprungliga förslaget intakt. Vissa länder, däribland
            Storbritannien, har begärt undantagsklausuler, dock inte Sverige.
          </p>
          <p xml:id="i-SK8AzpPY7oVom2dANmMtgv">
            Bland unionens stats- och regeringschefer finns de som har förklarat
            att medborgarna inte behöver rädas att den nya grundlagen förflyttar
            beslutsfattandet längre från medborgarna och medlemsstaterna,
            eftersom den egentligen inte innehåller några nya inslag och en
            del redan genomförs i praktiken. EU-grundlagens fader, Valery
            Giscard dEstaing, har däremot deklarerat att alla de tidigare
            förslagen kommer att finnas med i den nya texten.
          </p>
          <p xml:id="i-V3KTew68jNknbxT1tXJPd7">
            Dessutom medför fördraget att Sveriges och andra medlemsstaters
            vetorätt begränsas genom fler majoritetsbeslut. Ett permanent
            ämbete som EU-president inrättas på 2,5 år med möjlighet till
            omval ytterligare en mandatperiod. Valkorporation är de 27 medlemsländernas
            krets av regeringschefer, dvs. 27 personer. EU-presidenten skulle
            därmed ersätta det roterande ordförandeskapet inom unionen, byggt
            på att varje lands statsminister leder EU under det halvåret.
          </p>
          <p xml:id="i-4qzFXC8Xbnke3YU8fzWet6">
            I form av små och stora bryggor eller passareller skapas konstitutionella
            möjligheter för kretsen av regeringschefer att ändra beslutsreglerna
            inom unionen. Uttryck för detta är förslagen om att genom enhälliga
            beslut i Europeiska rådet (regeringscheferna) skulle ny beslutskompetens
            kunna tillföras EU som tidigare låg på nationell parlamentarisk
            nivå eller att politikområden med krav på enhällighet omvandlas
            till att det skulle vara tillräckligt med majoritetsbeslut.
          </p>
          <p xml:id="i-98Hyj5pN2uKB67UmrDBwut">
            Liksom i grundlagsförslaget innebär det nya fördraget att de
            mindre ländernas relativa viktning i röstkraft kraftigt reduceras
            jämfört med de större. Systemet med dubbla majoriteter innebär
            att Sveriges inflytande reduceras till en tiondel av Tysklands
            i ministerrådet, jämfört med en tredjedel i dag. Denna kraftiga
            maktförskjutning har hittills fått mycket liten uppmärksamhet.
            Vidare ska EU bli en juridisk person som kan förhandla som en
            stat med andra stater. Majoritetsbeslut införs på ytterligare
            ett femtiotal områden. Unionen får en särskild president och en
            utrikesminister, även om denne nu kallas hög representant.
          </p>
          <p xml:id="i-CWbvwGs9ZPbgczeVS6HGfE">
            Med det nya fördraget stärks även EU-domstolens befogenheter
            över medlemsländernas socialpolitik. Tveklöst medför EG-domstolens
            senaste utslag om Internethandel med alkohol konsekvenser för
            den förda socialpolitiken i vårt land.
          </p>
          <p xml:id="i-7y4grqB8vm18TkMW5ga3me">
            En bred folklig debatt behövs i vårt land kring det nya fördragsförslaget
            från 2007 och dess praktiska konsekvenser. Sveriges EU-kommissionär
            Margot Wallström har vid flera tillfällen pekat på behovet av
            ett ökat engagemang och debatt. Efter det att väljarna i Holland
            och Frankrike avvisade den föreslagna EU-konstitutionen 2005 lanserade
            hon till och med en plan D för att få i gång en bred EU-debatt.
            D som i Dialog, Debatt och Demokrati. Wallström förklarade att
            EU måste tänka efter och lyssna på folket. Hon tänkte sig ett
            pärlband av mötesplatser, där människor av alla slag kunde träffas
            för information och debatt.
          </p>
          <p xml:id="i-UuwYhF7x6oDMNL6HybP8Qt">
            Luxemburgs kristdemokratiske premiärminister Jean-Claude Juncker,
            som bejakar fördraget, tillhör de EU-entusiaster som trots sin
            positiva hållning kritiserat midsommarnattens överenskommelse.
            I en intervju i den belgiska tidningen Le Soir kommenterade den
            luxemburgiske ledaren toppmötet: Huvudbekymret för somliga av
            mina kolleger runt bordet var att komma överens om ett fördrag
            som kunde antas utan folkomröstning. Jag är förvånad över att
            man är rädd för sin befolkning.
          </p>
          <p xml:id="i-KhRVwNkxehvUsZERGh5ons">
            När Sverige förhandlade om medlemskap i början av 1990-talet
            blev resultatet att Sverige endast medgavs ett undantag, om snuset.
            Snus må vara en del av den svenska traditionen och kulturen, men
            vid de kommande förhandlingarna kan det finnas skäl att verka
            för en juridisk reglering, i form av undantag, inom åtminstone
            ett område, euron.
          </p>
          <p xml:id="i-2rBqPfKti4JeEkmrdJSzMK">
            I det nygamla grundlagsförslaget står det klart och tydligt att
            unionens valuta ska vara euron, något svenska folket tydligt avfört
            med 56 procent på nej-sidan i folkomröstning i september 2003.
            Trots detta har inte någon svensk regering krävt ett juridiskt
            undantag för vårt land. Sverige är därmed i det ambivalenta läget
            att vara fördragsmässigt bundet att byta valuta samtidigt som
            samtliga regeringar sedan 2003 klartgjort att folkets ja till
            den svenska kronan och nej till unionens euro ska respekteras
            och efterlevas.
          </p>
          <p xml:id="i-3NQFt8GWYTujg37KgYHJ8p">
            Från EU-kommissionens sida har dessutom den spanska kommissionären
            Almunia förklarat att man inte fäster någon större vikt vid det
            svenska resultatet av eurofolkomröstningen. I stället måste fördraget
            vaktas, även om det sker på bekostnad av nationella demokratiska
            principer. Såväl Storbritannien som Danmark har juridiskt klart
            reglerat relationerna med unionen avseende sina nationella valutor
            brittiska pundet och danska kronan i form av regelrätta undantag.
          </p>
          <p xml:id="i-DWiSmBHu8hwEYxrT6pNviV">
            Med tanke på att ingen svensk regering, oavsett politisk färg,
            allt sedan folkomröstningen om euron 2003 krävt ett undantag för
            Sverige skulle en ny folkomröstning om det föreslagna nya fördraget
            bygga på att medborgarna tar ställning till grundlagsfrågan och
            inte är ute efter att straffa någon regering i och med att båda
            de politiska blocken haft samma hållning att ej juridiskt reglera
            frågan om den svenska nationella valutan och EU. En opinionsmätning
            som genomfördes i juni visade att 67 procent av de tillfrågade
            vill att frågan om EU- grundlagen ska avgöras i en folkomröstning.
            Efter valet blev ett smalare men vassare EU inskrivet i regeringsförklaringen
            som hela Allians för Sveriges politik.
          </p>
          <p xml:id="i-UZnEUt7k8mHpDMFnaxepcP">
            Ökad kunskap och delaktighet för landets alla myndiga om Sveriges
            och EU:s konstitutionella utveckling är mål att sträva mot. Jag
            finner det därför demokratiskt och moraliskt rätt att ge varje
            enskild medborgare denna beslutsrätt i form av inbjudan till en
            folkomröstning om det föreslagna nya EU-fördraget. Samarbetet
            i Europa är oerhört viktigt, men för att vara långsiktigt hållbart
            måste det enbart gälla de stora gemensamma och gränsöverskridande
            frågorna. Det måste också vara väl diskuterat och förankrat i
            den svenska folkopinionen. En folkomröstning om EU-fördraget kan
            skapa stärkt legitimitet åt Sveriges roll i det europeiska samarbetet.
          </p>
          <p xml:id="i-UrFmYx614okbLtt3HDabqV">
            Riksdagen bör därför ge regeringen till känna att vårt lands
            medborgare ges delaktighet i Europeiska unionens och Sveriges
            konstitutionella utveckling genom genomförandet av en folkomröstning
            om föreliggande förslag till nytt EU-fördrag. Riksdagen bör också
            ge regeringen till känna behovet av en juridisk reglering, i form
            av ett undantag, vad gäller att Sverige behåller sin nationella
            valuta, svenska kronan, och ej ansluter sig till euron. Detta
            har redan reglerats för Danmark och Storbritannien.
          </p>
        </div>
        <div type="motSignatures">
          <list>
            <item xml:id="i-4sCQhbEEKmj9kpAyzatUSz" who="i-Bs6HAugbEikWxWig1ej69y">
              Lennart Sacrédeus (kd)
            </item>
          </list>
        </div>
      </div>
    </body>
  </text>
</TEI>
