<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201617-MJU-03167">
  <teiHeader>
    <fileDesc>
      <titleStmt>
        <title>Effektiv klimat- och miljöpolitik</title>
        <author corresp="i-UfuzZaG1S7bnPkLrgux2Au">av Jonas Jacobsson Gjörtler m.fl. (M)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2016/17:3167 av Jonas Jacobsson Gjörtler m.fl. (M)</title>
          <idno type="rdwebb">H4023167</idno>
          <rs type="number">3167</rs>
          <orgName type="comitteeAbbreviation">MJU</orgName>
          <ref type="dokument_url_text">http://data.riksdagen.se/dokument/H4023167/text</ref>
          <ref type="dokument_url_html">http://data.riksdagen.se/dokument/H4023167</ref>
          <ref type="dokumentstatus_url_xml">http://data.riksdagen.se/dokumentstatus/H4023167</ref>
          <ref type="docx">http://data.riksdagen.se/fil/544AA09B-10DC-4465-B3A6-2E50CCCAFCE6</ref>
          <ref type="pdf">http://data.riksdagen.se/fil/EF4A52BF-2B6C-414C-AF30-4979500B371D</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-UfuzZaG1S7bnPkLrgux2Au</idno>
            <name>Jonas Jacobsson Gjörtler</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-NU3HPSXKRWGcdWfzmr5Vhd</idno>
            <name>Åsa Coenraads</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-JyuoWkg9RUZd3XVSA6MfE6</idno>
            <name>Gunilla Nordgren</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-5wVnuGs5cNm9JWZrGWeZfP</idno>
            <name>Jesper Skalberg Karlsson</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-5qayb573WK7KfrjRv8DR5g</idno>
            <name>Roland Gustbée</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-RNLiVMpCYiPgzxr2ERSxMt</idno>
            <name>Lars-Arne Staxäng</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-LGuxQcep33nPWKPbzHtqsR</idno>
            <name>Cecilie Tenfjord-Toftby</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-S1jBpohzgG7cgcBjfgN1Fb</idno>
            <name>Sten Bergheden</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="committeeProcessing"/>
        <correspAction xml:id="i-J3UpDavLnAtNT3kx4ABqFm" type="signed"/>
        <correspContext corresp="i-J3UpDavLnAtNT3kx4ABqFm">
          <note type="signatory" corresp="i-UfuzZaG1S7bnPkLrgux2Au"/>
          <note type="signatory" corresp="i-NU3HPSXKRWGcdWfzmr5Vhd"/>
          <note type="signatory" corresp="i-JyuoWkg9RUZd3XVSA6MfE6"/>
          <note type="signatory" corresp="i-5wVnuGs5cNm9JWZrGWeZfP"/>
          <note type="signatory" corresp="i-5qayb573WK7KfrjRv8DR5g"/>
          <note type="signatory" corresp="i-RNLiVMpCYiPgzxr2ERSxMt"/>
          <note type="signatory" corresp="i-LGuxQcep33nPWKPbzHtqsR"/>
          <note type="signatory" corresp="i-S1jBpohzgG7cgcBjfgN1Fb"/>
        </correspContext>
        <correspAction xml:id="i-LbNv5jD95FYK2jEwTfLDaA" type="submitted">
          <date when="2016-10-05"/>
          <time when="15:13:55"/>
        </correspAction>
        <correspAction xml:id="i-F1TsFRXB6oMUgS3CWtZk57" type="reviewed">
          <date when="2016-10-06"/>
          <time when="11:00:42"/>
        </correspAction>
        <correspAction xml:id="i-ChK3VCuETUt7zLgPrPBBo4" type="referred">
          <date when="2016-10-14"/>
        </correspAction>
        <correspAction xml:id="i-Pju8GkLf3mnnfGXDiBg4mc" type="assigned">
          <date when="2018-06-13"/>
          <time when="13:23:46"/>
        </correspAction>
        <correspContext corresp="i-Pju8GkLf3mnnfGXDiBg4mc">
          <ref type="assignedTo">Miljö- och jordbruksutskottet</ref>
        </correspContext>
        <correspAction xml:id="i-8WD1pMmyhBN7xbiBq1oXMz" type="behandlas_i"/>
        <correspContext corresp="i-8WD1pMmyhBN7xbiBq1oXMz">
          <ref type="uppgift">2016/17:TU14</ref>
          <ref type="ref_dok_id">H401TU14</ref>
          <ref type="ref_dok_typ">bet</ref>
          <ref type="ref_dok_rm">2016/17</ref>
          <ref type="ref_dok_bet">TU14</ref>
          <ref type="ref_dok_titel">Väg- och fordonsfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-ByABUoU7SUTWp5TrTvy2w7" type="behandlas_i"/>
        <correspContext corresp="i-ByABUoU7SUTWp5TrTvy2w7">
          <ref type="uppgift">2016/17:MJU25</ref>
          <ref type="ref_dok_id">H401MJU25</ref>
          <ref type="ref_dok_typ">bet</ref>
          <ref type="ref_dok_rm">2016/17</ref>
          <ref type="ref_dok_bet">MJU25</ref>
          <ref type="ref_dok_titel">Miljöbedömningar</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-Hiyny3JSk9n1RGqhxBW3ca" type="behandlas_i"/>
        <correspContext corresp="i-Hiyny3JSk9n1RGqhxBW3ca">
          <ref type="uppgift">2016/17:SkU24</ref>
          <ref type="ref_dok_id">H401SkU24</ref>
          <ref type="ref_dok_typ">bet</ref>
          <ref type="ref_dok_rm">2016/17</ref>
          <ref type="ref_dok_bet">SkU24</ref>
          <ref type="ref_dok_titel">Punktskatter</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-91QtVGEd28Aa3tdoGrZew" type="behandlas_i"/>
        <correspContext corresp="i-91QtVGEd28Aa3tdoGrZew">
          <ref type="uppgift">2016/17:TU12</ref>
          <ref type="ref_dok_id">H401TU12</ref>
          <ref type="ref_dok_typ">bet</ref>
          <ref type="ref_dok_rm">2016/17</ref>
          <ref type="ref_dok_bet">TU12</ref>
          <ref type="ref_dok_titel">Fossiloberoende transporter</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-4Q2FF1Rov9am2rsodpACmQ" type="behandlas_i"/>
        <correspContext corresp="i-4Q2FF1Rov9am2rsodpACmQ">
          <ref type="uppgift">2016/17:MJU22</ref>
          <ref type="ref_dok_id">H401MJU22</ref>
          <ref type="ref_dok_typ">bet</ref>
          <ref type="ref_dok_rm">2016/17</ref>
          <ref type="ref_dok_bet">MJU22</ref>
          <ref type="ref_dok_titel">Övergripande miljöfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-P3BuE2eCdZECENExYVBGwr" type="behandlas_i"/>
        <correspContext corresp="i-P3BuE2eCdZECENExYVBGwr">
          <ref type="uppgift">2017/18:UU18</ref>
          <ref type="ref_dok_id">H501UU18</ref>
          <ref type="ref_dok_typ">bet</ref>
          <ref type="ref_dok_rm">2017/18</ref>
          <ref type="ref_dok_bet">UU18</ref>
          <ref type="ref_dok_titel">Norden</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-6id8uXzkVbTqueSM7cNEeM" type="behandlas_i"/>
        <correspContext corresp="i-6id8uXzkVbTqueSM7cNEeM">
          <ref type="uppgift">2016/17:MJU24</ref>
          <ref type="ref_dok_id">H401MJU24</ref>
          <ref type="ref_dok_typ">bet</ref>
          <ref type="ref_dok_rm">2016/17</ref>
          <ref type="ref_dok_bet">MJU24</ref>
          <ref type="ref_dok_titel">Ett klimatpolitiskt ramverk för Sverige</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-Bvk2vTNQdLBAs4yyZBcfQf" type="behandlas_i"/>
        <correspContext corresp="i-Bvk2vTNQdLBAs4yyZBcfQf">
          <ref type="uppgift">2016/17:NU14</ref>
          <ref type="ref_dok_id">H401NU14</ref>
          <ref type="ref_dok_typ">bet</ref>
          <ref type="ref_dok_rm">2016/17</ref>
          <ref type="ref_dok_bet">NU14</ref>
          <ref type="ref_dok_titel">Energipolitik</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-YUzDVAdpNsj7fXYEYdjtfN" type="motHeader">
        <div xml:id="i-gryuHTqzei6AwhzEa6q6e" type="motTitle">
          Motion till riksdagen 2016/17:3167 av Jonas Jacobsson Gjörtler
          m.fl. (M) Effektiv klimat- och miljöpolitik
        </div>
      </div>
      <div xml:id="i-6VUZ4pSwLVynRMJew1gLCB" type="motBody">
        <div xml:id="i-61JQuKAnJcCqZybRSVFLyU" type="motProposal" subtype="förslag">
          <head xml:id="i-MkvXDktJZKXT4saFT1sMF5">
            Förslag till riksdagsbeslut
          </head>
          <list xml:id="i-CW9N3wXFwwgVu6wFKEHDhf" style="ol">
            <item xml:id="i-P1ud9T8vKEz5qBMmvige2r">
              Riksdagen ställer sig bakom det som anförs i motionen om att
              regeringen ska fortsätta det arbete Alliansen påbörjade där minskade
              utsläpp av växthusgaser förenas med tillväxt och tillkännager
              detta för regeringen.
            </item>
            <item xml:id="i-7PPAKWDjoRt3fMmCQdLCBe">
              Riksdagen ställer sig bakom det som anförs i motionen om att
              regeringen snarast möjligt bör lämna förslag till riksdagen om
              en bilpoolsdefinition och tillkännager detta för regeringen.
            </item>
            <item xml:id="i-Uzd8iUvQJG7K7421dPtKUB">
              Riksdagen ställer sig bakom det som anförs i motionen om att
              regeringen bör se över lagstiftningen för att göra det möjligt
              för kommuner att införa exempelvis differentierade parkeringsavgifter
              som gynnar miljöbilar och tillkännager detta för regeringen.
            </item>
            <item xml:id="i-TkUUvBFyTX6LunwMkMYgpX">
              Riksdagen ställer sig bakom det som anförs i motionen om att
              ett system med reduktionsplikt i syfte att minska koldioxidutsläppen
              från transportsektorn bör införas och tillkännager detta för regeringen.
            </item>
            <item xml:id="i-Eu9T3Mz39Cgnb5dfjy8gmQ">
              Riksdagen ställer sig bakom det som anförs i motionen om att
              ett teknikneutralt bonus–malus-system skyndsamt kommer på plats
              och tillkännager detta för regeringen.
            </item>
            <item xml:id="i-7323L5Mhq5qiHTpevgjs8d">
              Riksdagen ställer sig bakom det som anförs i motionen om att
              regeringen bör arbeta aktivt för att underlätta ökad inblandning
              av förnybara bränslen även i flygbränslen och tillkännager detta
              för regeringen.
            </item>
            <item xml:id="i-8vBzQosqhi9MRoGq17vmVC">
              Riksdagen ställer sig bakom det som anförs i motionen om att
              regeringen bör verka för att långsiktiga regler kommer på plats
              för att möjliggöra utbyggnad av förnybara bränslen och tillkännager
              detta för regeringen.
            </item>
            <item xml:id="i-WmRiX41T1UHi8rVQPnVs2">
              Riksdagen ställer sig bakom det som anförs i motionen om att
              regeringen bör påbörja arbetet med en nationell nollvisionsstrategi
              för basindustrin i dialog med branschen och tillkännager detta
              för regeringen.
            </item>
            <item xml:id="i-MNeAcYNMZRBrv6PpbrtHzA">
              Riksdagen ställer sig bakom det som anförs i motionen om att
              regeringen bör se över möjligheten att företag som vill göra miljöförbättrande
              åtgärder premieras i tillståndshanteringen och tillkännager detta
              för regeringen.
            </item>
            <item xml:id="i-6iFdWjeP3erG7ArbfAfKCD">
              Riksdagen ställer sig bakom det som anförs i motionen om att
              regeringen bör vara pådrivande i förhandlingarna inom EU för att
              EU:s handelssystem med utsläppsrätter, EU ETS, skärps och tillkännager
              detta för regeringen.
            </item>
            <item xml:id="i-4NLCR5XZmsjmrmRhb6zuR1">
              Riksdagen ställer sig bakom det som anförs i motionen om att
              regeringen bör vara pådrivande i FN:s internationella klimatförhandlingar
              för att ländernas åtagandeplaner skärps i syfte att minska gapet
              mellan ländernas åtaganden och Parisavtalets ambitioner om att
              hålla den globala uppvärmningen klart under 2 grader med sikte
              på 1,5 grad och tillkännager detta för regeringen.
            </item>
            <item xml:id="i-PX81EDF1wiDFfjMXEdu4ud">
              Riksdagen ställer sig bakom det som anförs i motionen om att
              regeringen bör vara pådrivande för att utformningen av kostnadseffektiva
              flexibla mekanismer, inom ramen för FN:s klimatavtal, drar lärdom
              av tidigare flexibla mekanismer såsom CDM och tillkännager detta
              för regeringen.
            </item>
            <item xml:id="i-Mz3iXNGx3Egok997EHGXd7">
              Riksdagen ställer sig bakom det som anförs i motionen om att
              regeringen verkar för att fler internationella samarbeten likt
              Climate and Clean Air Coalition genomförs och tillkännager detta
              för regeringen.
            </item>
            <item xml:id="i-KUTY4Pftf6HDKjETRDWL9g">
              Riksdagen ställer sig bakom det som anförs i motionen om att
              regeringen bör verka för att skogens goda effekter för klimatet
              inkluderas i klimatavtalet och tillkännager detta för regeringen.
            </item>
            <item xml:id="i-ARjTm3Y3ME84hFVWmpMNLn">
              Riksdagen ställer sig bakom det som anförs i motionen om att
              regeringen inom EU bör driva på arbetet med ett grönt frihandelsavtal
              och tillkännager detta för regeringen.
            </item>
            <item xml:id="i-RJQiMG4djd8csr26zpF2ui">
              Riksdagen ställer sig bakom det som anförs i motionen om att
              regeringen bör verka för att Sverige ska fortsätta att vara drivande
              för att miljö- och säkerhetsfrågor ska prioriteras i Arktiska
              rådet och tillkännager detta för regeringen.
            </item>
          </list>
        </div>
        <div xml:id="i-NJnhN9h5uoMRRiWMS9UwMd" type="motContent">
          <head xml:id="i-ArLYsTGVvRr2MipnrHyMy2" type="h1">
            Motivering
          </head>
          <p xml:id="i-XJdVXaUwWoFK4yhKW4iTyB">
            Klimatet och jordens medeltemperatur har varierat i alla tider.
            Den senaste tiden har medeltemperaturen dock stigit mycket på
            väldigt kort tid. Forskarna räknar nu med att jordens medeltemperatur
            har ökat med 1 grad sedan mätningarna startade 1880. Temperaturökningen
            har skett på kort tid, jämfört med tidigare temperatursvängningar,
            och att temperaturen ökat så snabbt har inte hänt tidigare. Vi
            kan redan idag se tecken på att klimatförändringarna är här. Allt
            fler extremväder har drabbat oss, så som extrema regn som orsakar
            översvämningar, torka, att polarisar och glaciärer smälter och
            att ekosystem sätts ur balans, vilket innebär katastrofala konsekvenser.
            FN:s klimatpanel fastslog 2014 att människan påverkar klimatutvecklingen.
            Ett stort ansvar ligger därför på oss att agera.
          </p>
          <p xml:id="i-XNSc2hHQmzPzkqp6ENXUQB">
            Klimatutmaningen är global. Efter många år av förhandlingar och
            ett flerårigt, gediget arbete av alliansregeringen och nuvarande
            regering är det mycket glädjande att världens länder kunde enas
            om ett klimatavtal i Paris 2015. I klimatavtalet har länderna
            förbundit sig till att hålla den globala medeltemperaturen väl
            under två grader, och göra ansträngningar för att medeltemperaturen
            inte ska öka mer än 1,5 grader. Att samtliga länder skrev under
            är mycket glädjande då det sänder signaler om att klimatutmaningen
            tas på allvar och att alla länder känner ansvar för att hejda
            klimatförändringarna. Men det är nu det stora arbetet börjar,
            med att göra de åtaganden som krävs för att hejda klimatförändringar
            och det är bråttom. Ett gott internationellt samarbete är viktigt
            för att vi ska kunna ta oss framåt.
          </p>
          <p xml:id="i-TgXKw7uXRCy2hu8tUpbhHA">
            I vår plan för ett starkare Sverige är en långsiktig miljöpolitik
            en grundpelare. För att möta olika miljöproblem och klimathotet
            krävs forskning och teknikutveckling för att hitta lämpliga metoder
            och styrmedel. Vår miljöpolitik grundar sig i principen om att
            förorenaren ska betala för sig, den så kallade polluter pays principle
            (PPP). Vi anser att denna princip bör utvecklas och användas i
            fler sammanhang. Innan styrmedel införs ska de vara väl utredda
            med beräknad miljö- och klimatnytta samt kostnadseffektivitet.
          </p>
          <p xml:id="i-Yc88559ZLoHigUCx8mTkXV">
            Under alliansregeringens åtta år vid makten visade vi att bra
            miljö- och klimatpolitik och minskade utsläpp av växthusgaser
            går hand i hand med ökad tillväxt. Utsläppen av växthusgaser i
            Sverige minskade med 19 procent mellan 2006 och 2014. Under motsvarande
            period har dessutom andelen förnybar energi ökat med över 8 procentenheter
            och Sverige är med över 50 procent förnybar energi det land i
            EU som har högst andel.
          </p>
          <p xml:id="i-6B9Z8AzDkYaFMaDTCL5oyc">
            Under 2014 då Alliansens politik fortfarande var gällande så
            minskade utsläppen av växthusgaser med 3 procent. Men Sveriges
            miljöpolitik är nu tyvärr på väg åt fel håll. Under nuvarande
            regerings första år, 2015, minskade utsläppen med endast 1 procent
            och enligt Naturvårdsverkets analys stod trafiksektorns utsläpp
            helt stilla och minskade inte alls. Det är allvarligt.
          </p>
          <p xml:id="i-K2AECz7zXm6DKpriCcHmDd">
            Regeringens politik har hittills enbart beskrivit kostnader för
            utsläppsminskningar. Vid lanseringen av regeringens satsning Klimatklivet
            så fanns det inte några beräkningar på hur stora uppsläppsminskningar
            som åtgärderna beräknades ge. Det är mycket märkligt då det för
            oss är centralt att veta hur stor utsläppsminskning en åtgärd
            genererar i förhållande till hur stor investering som görs. I
            Klimatklivet har regeringen hittills årligen satsat 600 miljoner
            kronor, utan att ha beräknat vilken klimatnytta detta ska ge.
            Dessutom har regeringen aviserat att satsningen på Klimatklivet
            ska utökas, utan att någon utvärdering har gjorts av vad programmet
            hittills har gett och trots att tidigare utvärderingar visat att
            föregångaren till Klimatklivet, Klimp, visade att en stor del
            av de satsningar som gjordes hade blivit genomförda även utan
            bidrag från staten. Det är inte seriös och kostnadseffektiv klimatpolitik.
            Pengarna kunde i stället ha använts till nya additionella investeringar
            för att minska utsläppen av växthusgaser. Under Alliansens tid
            i regeringsställning fanns beräknad utsläppsminskning beskrivet
            i förhållande till investerade kronor i den klimat- och energiöverenskommelse
            som lades fram 2009.
          </p>
          <head xml:id="i-D84wY8K6M5GwKqPDkveJNT" type="h2">
            Miljömålsberedningens arbete
          </head>
          <p xml:id="i-3inK7gu9sV8UnuwsgBgjXS">
            Miljömålsberedningen lämnade under våren 2016 sitt första delbetänkande.
            Där slogs fast, av en enig beredning, att Sveriges klimatmål bör
            vara att minska utsläppen av växthusgaser med 85 procent till
            2045. Det är ett ambitiöst mål och kräver att omställningen tar
            fart redan nu.
          </p>
          <p xml:id="i-7yxpCqbz8mMz1NJWqpZipi">
            I juni 2016 lämnade beredningen sitt slutbetänkande där sex partier
            var eniga om bland annat etappmål. Utsläppen ska till 2030 minska
            med 63 procent med en flexibilitet på 8 procent, och till 2040
            ska utsläppen ha minskat med 75 procent. Beredningen har även
            tittat på vilka styrmedel som kan vara relevanta. Sverige ska
            fortsatt vara ett grönt föregångsland med ambitiös klimatpolitik.
            Att vara ett grönt föregångsland innebär att föra en ambitiös
            klimatpolitik som är förenad med jobb och tillväxt. Utan jobb
            och tillväxt är vi inte längre ett föregångsland och andra länder
            ser då ingen vinning med att följa vårt exempel.
          </p>
          <p xml:id="i-ABqs1pQt7GKs2FFGxcMENs">
            Luftkvaliteten är en annan viktig del som har ingått i Miljömålsberedningens
            arbete. Luftföroreningar påverkar både miljö och hälsa negativt.
            Långsiktig exponering och exponering för höga halter av luftföroreningar
            ger effekter som sträcker sig från att skada luftvägarna till
            förtida död. I Miljömålsberedningens betänkande finns förslag
            till en samlad strategi för svensk luftvårdspolitik för att förbättra
            luftkvaliteten. Regeringen bör skyndsamt agera för att gå vidare
            med Miljömålsberedningens förslag till klimat- och luftvårdsstrategi.
          </p>
          <head xml:id="i-Qv6NT9ipeVKgnex4qHr4gH" type="h2">
            Frisk luft
          </head>
          <p xml:id="i-LCuz7tHfjiuD5MCxZDPZCm">
            EU har länge arbetat med att förbättra luftkvaliteten genom att
            kontrollera utsläpp av skadliga ämnen i atmosfären, förbättra
            kvaliteten på olika bränslen samt införa miljöskyddskrav i transport-
            och energisektorerna. Luftföroreningar påverkar både miljö och
            hälsa negativt. Enligt EU-kommissionen dör cirka 400 000 européer
            i förtid varje år på grund av dålig luft. Enligt underlag till
            Miljömålsberedningen så är antalet förtida dödsfall i Sverige
            5 500 årligen. De skadliga partiklarna har även visat sig leda
            till en rad sjukdomar som till exempel skador på centrala nervsystemet,
            cancer och astma och kan hos barn försämra lungfunktionen och
            påverka lungornas normala utveckling. Det är viktigt att ge kommunerna
            möjlighet att utifrån kommunens förutsättningar och behov minska
            de skadliga partiklarna och förbättra luftkvaliteten, klimatet
            och hälsan.
          </p>
          <p xml:id="i-RuFih8dz8ZDN8jagtksjdY">
            Sveriges luftkvalitet är idag inte tillräckligt bra. På grund
            av dålig luftkvalitet i flera svenska städer riskerar Sverige
            att behöva betala böter till EU. Det handlar om stora summor,
            mellan 250 000 och 500 000 kronor om dagen tills problemen är
            åtgärdade. Det är angeläget att verktyg för att minska problemen
            med dålig luftkvalitet kommer på plats.
          </p>
          <p xml:id="i-L8oRRsLuHpBS2W1nftNRob">
            Vi anser också att regeringen bör se över parkeringslagstiftningen
            för att möjliggöra för differentierade parkeringsavgifter, som
            därmed kan möjliggöra för kommunerna att sätta differentierade
            parkeringsavgifter för bilar i bilpooler och miljöbilar. För att
            detta ska vara möjligt bör regeringen snarast återkomma till riksdagen
            med förslag på definition av bilpool.
          </p>
          <head xml:id="i-Q7WKgPra5wzKGfu2CeUbj9" type="h2">
            Fossilfri fordonsflotta
          </head>
          <p xml:id="i-9eaWhiNgR9Lpy7dG6m665a">
            Den största utsläppskällan i Sverige är från fordonssektorn.
            Utsläppsminskningen som under alliansregeringens tid fanns i fordonssektorn
            har nu avtagit, vilket är mycket allvarligt. Moderaterna är därför
            angelägna om att åtgärder ska vidtas snarast möjligt. Utsläppen
            från trafiksektorn måste minska och andelen förnybara drivmedel
            måste öka, både i vägtrafiken och inom flyget.
          </p>
          <p xml:id="i-GLVLu71xHWJxu7t6qAZ7A9">
            Under alliansregeringens tid genomfördes en rad insatser för
            att minska utsläppen från trafiksektorn. Det gav resultat. Vägtransporternas
            utsläpp minskade, 2007–2013 föll koldioxidutsläppen från trafiken
            i Sverige med i genomsnitt 2,6 procent per år, nya bilars utsläpp
            har minskat rejält och andelen förnybara drivmedel har ökat kraftigt.
          </p>
          <head xml:id="i-QSSUmjebapCLp34VWa9Cb6" type="h2">
            Reduktionsplikt för fossila bränslen
          </head>
          <p xml:id="i-X4zh6FbMbqaH4ewHF7U4Pn">
            Sverige är ett land med stora avstånd, vilket gör att många människor
            är beroende av bilen för att ta sig till jobbet. För Moderaterna
            är det viktigt att hela Sverige ska leva och att det ska finnas
            möjlighet att bo och verka där man vill. Det är därför viktigt
            att betona att det inte är bilen vi vill straffa ut, utan utsläppen.
            Vi vill därför fortsatt satsa på supermiljöbilspremien till dess
            att ett väl fungerande teknikneutralt, klimatsmart och effektivt
            bonus–malus-system är på plats.
          </p>
          <p xml:id="i-J5YNGRj6MfNh7713MzFxtU">
            Vi ser även stort behov av att skapa bättre förutsättningar och
            långsiktiga regler för förnybara bränslen och därmed öka andelen
            förnybara bränslen. Det krävs för att branschen ska våga investera
            långsiktigt i anläggningar för produktion av biobränslen. Förutsättningarna
            och reglerna har hittills varit kortsiktiga och osäkra. Ett exempel
            på detta är regeringens agerande vad gäller skattehöjningen på
            förnybara bränslen, som några månader senare, efter påtryckningar
            från flera håll, sänktes något.
          </p>
          <p xml:id="i-6NLTDyGP71QcdQwRhT6WJq">
            Vi vill att regeringen snarast tar fram ett förslag med en reduktionsplikt,
            det vill säga ett system som grundas på drivmedlens klimatprestanda
            och baseras på hur stora reduktioner av utsläpp av växthusgaser
            som drivmedlet ger upphov till. Genom successivt ökad inblandning
            av biodrivmedel minskar de fossila koldioxidutsläppen fram till
            den målnivå för 2030 som Miljömålsberedningen har föreslagit.
            Under en övergångsperiod behöver det fortsatt finnas ett system
            som hanterar de höginblandade biobränslen som finns redan idag,
            för att undvika att de missgynnas på kort sikt. Reduktionsplikten
            måste utformas på ett sätt som inte slår mot konkurrenskraften
            för exempelvis svensk transportnäring och bör därför utformas
            i samråd med berörda parter. Sverige har goda möjligheter att
            producera stora mängder biobränslen av hög kvalitet, både från
            skogen och från jordbruket. Utformningen måste dock ske med beaktande
            av de regelverk som finns på EU-nivå.
          </p>
          <head xml:id="i-TbYR4hkmyMho7Cx1Qj2UKp" type="h2">
            Nollvisionsstrategi tillsammans med basindustrin
          </head>
          <p xml:id="i-7yJs2R9jWoJbxpc5zZiK1G">
            För att nå de ambitiösa utsläppsmålen som föreslagits av Miljömålsberedningen
            behöver många delar av klimatpolitiken ses över. En av dessa delar
            är hur basindustrin fortsatt ska bidra till utsläppsminskningarna.
            Vi tror att en nollvisionsstrategi för basindustrin bestående
            av två ben, ena benet utsläppsfri processteknik och det andra
            benet carbon capture and storage (CCS), är en bra väg framåt.
            Det bör göras i samarbete mellan staten och industrin. En nollvisionsstrategi
            har även förespråkats av företrädare för basindustrin, vilka ser
            stor potential i fortsatta utsläppsminskningar och fortsatt tillväxt.
            I nollvisionsstrategin är dialog och samverkan mellan basindustrin
            och staten nyckeln för att skapa bra förutsättningar för fortsatta
            utsläppsminskningar parallellt med en växande ekonomi. För att
            reducera utsläppen till noll från basindustrin krävs omfattande
            insatser längs hela kedjan.
          </p>
          <p xml:id="i-9GiXGishdmCGPd1PLb3ysq">
            För att lyckas med nollvisionsstrategin är benet med carbon capture
            and storage, CCS, ett viktigt verktyg. År 2005 släppte FN:s klimatpanel
            IPCC en rapport om koldioxidavskiljning och lagring, förkortat
            CCS, där de uppskattar att CCS har potential att bidra till 15–55
            procent av den nödvändiga minskningen av de globala koldioxidutsläppen
            under detta århundrade. Vi anser att CCS är ett verktyg som är
            avgörande för att nå målet att Sverige senast år 2045 inte ska
            ha några nettoutsläpp av växthusgaser till atmosfären. Därför
            bör Sverige ta fram en CCS-strategi, gärna i samarbete med övriga
            nordiska länder. Detta arbete bör påbörjas omgående med att i
            ett första steg utreda bland annat vilka delar som en svensk CCS-strategi
            skulle behöva innehålla. Strategin bör utgå ifrån att Sverige
            söker internationellt samarbete, såväl inom EU som med enskilda
            länder, detta för att bland annat dela kompetens och kostnader.
          </p>
          <head xml:id="i-EwZ48Pom198xXLTQq2hdBE" type="h2">
            Förenkla för miljösmarta företag
          </head>
          <p xml:id="i-Nu11iENURs3KQ6KxFvrWLK">
            Det är bra att Sverige har hård och krävande miljölagstiftning.
            Företag som exempelvis vill starta en fabrik behöver visa sin
            miljöpåverkan och vad man gör för att minska sin påverkan. Dock
            är det ett problem att tillståndsprocesserna ofta tar mycket lång
            tid, ibland 5–10 år. Dessutom upplever många osäkerhet om utgången
            av tillståndsprocesserna. Långa handläggningstider och osäkra
            processer inverkar negativt på möjligheterna till viktiga investeringar.
          </p>
          <p xml:id="i-FjUNGqMBuWd6DSH4yGk5GM">
            Om ett företag vill göra miljöförbättrande åtgärder behöver det
            i dag ofta ansöka om sina miljötillstånd. På samma sätt som för
            en ansökan om en ny verksamhet kan processen ta lång tid och kosta
            mycket pengar – trots att det varken handlar om att producera
            mer eller att generera mer utsläpp. Byråkratin sätter således
            käppar i hjulen för många företag vars avsikt är att förbättra
            miljön. I praktiken kan det handla om saker som att minska sin
            klimatpåverkan och energianvändning genom att byta bränsle.
          </p>
          <p xml:id="i-AhosxUt1EqK9u4d3FVXAEB">
            Det är rimligt att den som vill genomföra miljöförbättrande åtgärder
            premieras. Därför bör företag som vill göra miljöförbättrande
            åtgärder få en ”gräddfil” i tillståndshanteringen, en snabb hantering
            som gör att förbättringar snabbt och smidigt kommer på plats.
          </p>
          <head xml:id="i-MmYaVXEFVGGCwZNLnsNKJ7" type="h2">
            Inrätta en nationell bioekonomistrategi
          </head>
          <p xml:id="i-TxwabUpzTn5KL5dScFZAC4">
            Sverige är ett land som är mycket rikt på skog. Det medför ett
            ansvar att bruka skogen rätt. Sverige har länge varit bra på att
            bruka skogen på ett hållbart sätt och det finns i Sverige enormt
            mycket kunskap och forskning på området. Tack vare detta anser
            vi att Sverige har goda möjligheter att utveckla en mer biobaserad
            ekonomi. Genom att inrätta en nationell bioekonomistrategi menar
            vi att man med hjälp av de gröna näringarna kan skapa större miljö-
            och klimatnytta. Den nationella strategin ska vara en väl förankrad
            strategi som kräver att både stat och näringsliv samverkar för
            att underlätta omställningen som krävs för exempelvis skogsindustrin
            och lantbruket. Vi moderater har därför avsatt medel i vår budgetmotion
            för att möjliggöra en nationell bioekonomistrategi.
          </p>
          <head xml:id="i-KQcnJeVziqr5YEMmTSRcwa" type="h2">
            Klimatpolitik och EU
          </head>
          <p xml:id="i-7XCWa1hWSR2AAvKamqmgcr">
            Sverige är ett litet land och står endast för 0,1 procent av
            världens totala utsläpp av växthusgaser. Åtgärder för att minska
            utsläppen av växthusgaser behövs nationellt, men där vi har möjlighet
            att göra större skillnad är framförallt internationellt genom
            att påverka andra länder. EU har en viktig roll i världens klimatpolitik.
            Gemensamma ansträngningar för att minska utsläppen av växthusgaser
            inom EU ger effekt. Genom att kombinera detta med stark ekonomi
            och fler jobb får vi ett starkt EU.
          </p>
          <p xml:id="i-7Rtv7ZKfRaZJ8eicue9bmE">
            Under riksdagsåret 2016/17 kommer flera viktiga frågor att avhandlas
            inom EU. En av dessa frågor är hur olika länders åtaganden vad
            gäller utsläppsminskningar ska se ut. Moderaterna anser att Sverige
            fortsatt ska ha ambitiösa åtaganden men det kräver att övriga
            länder inom EU också har ambitiösa åtaganden. De åtgärder som
            sätts in ska vara kostnadseffektiva med beräknad klimatnytta oavsett
            i vilket EU-land åtgärden genomförs.
          </p>
          <p xml:id="i-5u8cSGnFRbx6XtgbgG9F41">
            EU:s klimatmål sattes redan hösten 2014. Nu återstår förhandlingar
            om bördefördelningen inom EU. Det gäller de utsläppsminskningar
            som inte omfattas av EU:s utsläppshandel, det vill säga den icke-handlande
            sektorn, och är ungefär hälften av EU:s koldioxidutsläpp. Bördefördelningen
            är både viktig och en svår politisk förhandling. Länderna inom
            EU har kommit olika långt i klimatarbetet. Sverige är ett av de
            länder som har kommit längst. Sverige är tillsammans med Luxemburg
            det land som ska minska utsläppen mest fram till 2030, samtidigt
            som länder som inte har kommit lika långt i sitt klimatarbete
            fått betydligt lägre utsläppsmål. Moderaterna förespråkar kostnadseffektivitet
            vid utsläppsminskningar. Att de länder som har kommit längst med
            klimatarbetet ska göra mest innebär onödigt stora kostnader för
            relativt begränsade utsläppsminskningar. Samtidigt kommer Sverige
            med största sannolikhet att överprestera, eftersom vi nationellt,
            med stor sannolikhet, kommer att anta mer ambitiösa klimatmål.
            För att fler länder inom EU ska vidta klimatåtgärder anser vi
            att bördefördelningen bör göras om för att öka utsläppsminskningarna
            inom EU. Vi anser att regeringen bör verka för att bördefördelningen
            görs om så att fördelningen blir mer kostnadseffektiv.
          </p>
          <p xml:id="i-VqAAHZnJtPtTrVQLbD2kpy">
            EU:s system med handelsrätter, EU ETS, är ett helt centralt styrmedel
            för att nå EU:s klimatmål och ett i grunden välfungerande system.
            Basen för ett effektivt och ändamålsenligt system är förutsägbara,
            stabila, rättvisa och långsiktiga regler. Det bör vara regeringens
            utgångspunkt när reglerna för kommande handelsperiod inom EU ETS
            förhandlas.
          </p>
          <p xml:id="i-WTqJnVaG9p5s1CXXjvQ4qR">
            Det övergripande målet för EU ETS är att sänka utsläppen av växthusgaser
            på ett kostnadseffektivt sätt inom unionen. Regeringen tycks dock
            vara av en annan uppfattning och ser ett högt pris på utsläppsrätter
            som ett självändamål. Det är olyckligt. Själva grundidén med EU
            ETS är att sätta ett tak för utsläppen inom unionen och att taket,
            det vill säga en begränsad tillgång på utsläppsrätter, i kombination
            med efterfrågan på utsläppsrätter ska reglera priset på en EU-gemensam
            marknad och leda till att de mest kostnadseffektiva utsläppsminskningarna
            kommer till stånd först. Politikens uppgift är alltså inte att
            reglera priset utan att sätta upp klimatmål som i sin tur blir
            styrande för taknivån inom handelssystemet. För att inte snedvrida
            konkurrensen inom EU anser vi att kompensation för indirekta kostnader
            bör utgå på EU-nivå. En gemensam modell för hur kompensationen
            ska se ut bör därför utformas. Det bör regeringen driva. Att konkurrensen
            inom unionen idag snedvrids genom att medlemsstaterna tillämpar
            befintligt regelverk olika är djupt problematiskt. Skärpningen
            av EU ETS bör ske på ett sådant sätt att de klimatsmartaste företagen
            premieras. Moderaterna anser att EU ETS bör utvidgas till fler
            sektorer, successivt skärpas på det sätt som beskrivs ovan och
            på sikt länkas samman med andra utsläppshandelssystem.
          </p>
          <head xml:id="i-C6RvnugpNw4LsUtpfEsY17" type="h2">
            Globalt klimatavtal och internationellt samarbete
          </head>
          <p xml:id="i-6pmW6bpwEfjF8fZ3H616vK">
            Det är mycket positivt att världens länder lyckades enas om ett
            globalt klimatavtal i Paris 2015. Det är ett historiskt klimatavtal
            där länderna har förbundit sig att hålla den globala medeltemperaturen
            väl under två grader, och göra ansträngningar för att medeltemperaturen
            inte ska öka mer än 1,5 grader. Redan under 2016 har flera länder,
            exempelvis de två största utsläpparnationerna Kina och USA, ratificerat
            avtalet. Det visar att världens länder nu gemensamt är redo att
            ta ansvar. Dock återstår mycket arbete. De nationella klimatplanerna
            som länderna lämnade in inför mötet i Paris, där de redogör för
            vilka åtgärder de är beredda att vidta nationellt, är långt ifrån
            tillräckliga för att nå det gemensamma målet. I kommande förhandlingar,
            nu först i december 2016 i Marrakech, gäller det därför att sätta
            press på länderna att agera och uppdatera sina planer för att
            göra dem realistiska och förenliga med det gemensamma målet.
          </p>
          <p xml:id="i-NQsWKpuqyQe1Psvi7XYY97">
            Det finns även en rad viktiga tekniska frågor som behöver lösas
            ut. Skogen och brukande av skog har en viktig roll för klimatet.
            Det är bra att man i klimatavtalet tydligt lyfter fram skogsbrukets
            klimatpositiva effekter. Efter flera år av förhandlingar fattades
            beslut om ett nytt regelverk inom REDD+ som ger stöd till utvecklingsländer
            för att minska utsläpp och öka upptag av växthusgaser inom skogssektorn.
            Det togs även beslut om skydd och hållbart brukande av tropisk
            skog. Hur skogens goda effekter kan tillgodoräknas är av central
            betydelse för ett land som Sverige som är mycket rikt på skog.
          </p>
          <p xml:id="i-F1zPGuUbbuc6E5zwwxqScz">
            Moderaterna vill också att man arbetar fram nya flexibla mekanismer,
            likt dagens CDM (clean development mechanism) och JI (joint implementation)
            som ger länder som under Kyotoprotokollet har åtagit sig vissa
            utsläppsbegränsningar möjlighet att komplettera sina nationella
            utsläppsminskningar genom att förvärva utsläppsminskningar från
            projekt i andra länder. Dessa mekanismer har visat sig vara mycket
            kostnadseffektiva och gett goda resultat, ur flera synvinklar
            såsom klimat, luftkvalitet, hälsa och tekniköverföring och teknikutveckling.
            Det tar tid att arbeta fram bra och hållbara mekanismer men mycket
            lärdom kan dras av CDM och JI- projekten vid framställandet av
            nya mekanismer. Kontrollfunktionen för systemen behöver vara gedigen.
          </p>
          <head xml:id="i-3F1bzKdy9KB4kbdUFSoz4V" type="h2">
            Kortlivade klimatgaser
          </head>
          <p xml:id="i-GCyxCTNUY27rDVZ3MyVNmB">
            Utöver långlivade klimatpåverkande ämnen, som exempelvis koldioxid,
            har även kortlivade klimatpåverkande luftföroreningar stor påverkan
            på jordens klimat. Studier har visat att dessa partiklar även
            påverkar vår hälsa. Ozon, metan och fluorkolväten har länge varit
            kända som växthusgaser, men på senare år har forskning visat att
            även aerosolpartiklar har stor påverkan. Under vår tid i regeringsställning
            var Sverige drivande internationellt i dessa frågor. Ett internationellt
            samarbete, Climate and Clean Air Coalition (CCAC), som fått bra
            spridning i världen, påbörjades för att minska mängden kortlivade
            klimatgaser. Samarbetet förenar regeringar, privatpersoner och
            näringslivet för att minska de kortlivade klimatgaserna och därmed
            gynna klimatet och människors hälsa. Det är bra med denna typ
            av kompletterande insatser och samarbeten, utöver det inom FN
            slutna klimatavtalet.
          </p>
          <head xml:id="i-PMjUNtcALFxBcyEyArec7N" type="h2">
            Grönt frihandelsavtal
          </head>
          <p xml:id="i-M79noFRD5xfEUUtYZSQiJM">
            EU har tullar och kvoter på i stort sett alla förnybara energislag
            – på biobränslen, solpaneler och delar till vindkraftverk. Men
            på fossila bränslen har EU inga tullar alls. Det måste helt enkelt
            bli lättare att handla med miljövänliga produkter. Att underlätta
            för handeln med miljövänliga och miljöförbättrande produkter är
            ett alldeles utmärkt sätt att möta klimathot och andra miljöproblem.
            EU har äntligen börjat förhandla om ett grönt frihandelsavtal,
            det så kallade Environmental Goods Agreement. EU förhandlar med
            ett tjugotal länder om ett avtal som slopar tullarna på ett stort
            antal miljövänliga produkter, alltifrån luftrenare till miljövänliga
            bränslen.
          </p>
          <p xml:id="i-TxLL5auMFPsViBTkHwfsJU">
            Moderaterna ser en annan stor miljövinst i att EU sluter frihandelsavtal,
            TTIP (Transatlantic Trade and Investment Partnership), med USA.
            Om avtalet sluts så finns det stora möjligheter att påverka detta
            att bli ett grönt frihandelsavtal. På så sätt får vi några av
            världens största ekonomier att gemensamt arbeta mot samma agenda,
            med starka miljömål. Moderaterna vill att avtalet blir så ambitiöst
            som möjligt, för det är med frihandel vi skapar jobb och tillväxt
            och får mer pengar till vår gemensamma välfärd.
          </p>
          <head xml:id="i-6SrFjp8optofTK3LCsyni2" type="h2">
            Klimatpolitik ur ett säkerhetsperspektiv
          </head>
          <p xml:id="i-NRueRkoo34H9e3dsGnXjHo">
            Bilden av vår omvärld har dramatiskt ändrats på bara några år.
            Konflikter, klimatförändringar och brist på resurser som vatten
            och mat tvingar människor på flykt.
          </p>
          <p xml:id="i-4koY4fEK7XYX5S988kUBZ8">
            Den ökade medeltemperaturen innebär att polarisarna smälter.
            Nya fraktvägar blir därmed tillgängliga, vilket påverkar isarnas
            smältning ytterligare samt djurlivet som tidigare varit skyddat
            i större utsträckning. Det innebär också att både nationer och
            andra aktörer anser sig ha rätt att ta upp olja och andra naturresurser
            som tidigare var begravda under isarna. Under alliansregeringen
            var Sverige ordförandeland i Arktiska rådet mellan 2011 och 2013.
            Sverige prioriterade frågor som bidrar till en miljömässigt hållbar
            utveckling av Arktis. Sverige behöver fortsatt vara pådrivande
            i Arktiska rådet för att säkerställa en miljömässigt hållbar utveckling
            för Arktisregionen.
          </p>
          <p xml:id="i-U7STCgTbXqjo7NQXbYS8PQ">
            Ännu en möjlighet att påverka att säkerhetspolitik och klimat
            kopplas ihop har öppnat sig i och med att Sverige den 1 januari
            tar plats i FN:s säkerhetsråd, och då dessutom håller i ordförandeklubban.
            Moderaterna anser att regeringen bör ta tillvara tillfället och
            se till att klimat- och säkerhetspolitiska frågor kopplas ihop
            och är en av de frågor som prioriteras. Klimatförändringarna har
            och kommer framåt att ha mycket stor påverkan ur ett säkerhetspolitiskt
            perspektiv.
          </p>
        </div>
        <div xml:id="i-9D8x5hdswf57NfW8WzkncZ" type="signatureBlock">
          <list xml:id="i-NjNZf51Te9FE9i1DpBqmE4">
            <item xml:id="i-7tjkmMEEoSj9VaniDNSvB1" who="i-UfuzZaG1S7bnPkLrgux2Au" type="signature">
              Jonas Jacobsson Gjörtler (M)
            </item>
            <item xml:id="i-MWAhkafmv44AwvqCFYukfJ" who="i-NU3HPSXKRWGcdWfzmr5Vhd" type="signature">
              Åsa Coenraads (M)
            </item>
            <item xml:id="i-6hYZ6twqeM1KVP6DP62nVZ" who="i-JyuoWkg9RUZd3XVSA6MfE6" type="signature">
              Gunilla Nordgren (M)
            </item>
            <item xml:id="i-VQfDXfi5tqMpXhFkDgMUUo" who="i-5wVnuGs5cNm9JWZrGWeZfP" type="signature">
              Jesper Skalberg Karlsson (M)
            </item>
            <item xml:id="i-7aFFz4sYkv3R7c5HXT1Re2" who="i-5qayb573WK7KfrjRv8DR5g" type="signature">
              Roland Gustbée (M)
            </item>
            <item xml:id="i-RxmegbQTHKaE6hRExBK829" who="i-RNLiVMpCYiPgzxr2ERSxMt" type="signature">
              Lars-Arne Staxäng (M)
            </item>
            <item xml:id="i-VY3AZqG2Rvw576KkmFfc7n" who="i-LGuxQcep33nPWKPbzHtqsR" type="signature">
              Cecilie Tenfjord-Toftby (M)
            </item>
            <item xml:id="i-JavXC5zRvYQKZFthm9aP1D" who="i-S1jBpohzgG7cgcBjfgN1Fb" type="signature">
              Sten Bergheden (M)
            </item>
          </list>
        </div>
      </div>
    </body>
  </text>
</TEI>
