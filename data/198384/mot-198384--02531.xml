<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-198384--02531">
  <teiHeader>
    <fileDesc>
      <titleStmt>
        <title>Invandrarpolitiska åtgärder</title>
        <author>Karin Andersson m. fl.</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Invandrarpolitiska åtgärder</title>
          <idno type="rdwebb">G7022531</idno>
          <rs type="number">2531</rs>
          <ref type="dokument_url_text">http://data.riksdagen.se/dokument/G7022531/text</ref>
          <ref type="dokument_url_html">http://data.riksdagen.se/dokument/G7022531</ref>
          <ref type="dokumentstatus_url_xml">http://data.riksdagen.se/dokumentstatus/G7022531</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-8DX2HEsXGBiY7R9ZYRTmeN</idno>
            <name>KARIN ANDERSSON</name>
            <state type="partyAffiliation" ref="Q110832">
              <desc>c</desc>
            </state>
          </person>
          <person gender="man">
            <idno>i-RCTjiWPTWsdbhU76ZmcCUr</idno>
            <name>RUNE BACKLUND</name>
            <state type="partyAffiliation" ref="Q110832">
              <desc>c</desc>
            </state>
          </person>
          <person gender="woman">
            <idno>i-TVpY9zEquJ2jKT7pqxS85w</idno>
            <name>KARIN ISRAELSSON</name>
            <state type="partyAffiliation" ref="Q110832">
              <desc>c</desc>
            </state>
          </person>
          <person gender="woman">
            <idno>i-SD9pkoqRT5Wh44pQmYMCqD</idno>
            <name>ULLA TILLANDER</name>
            <state type="partyAffiliation" ref="Q110832">
              <desc>c</desc>
            </state>
          </person>
          <person gender="woman">
            <idno>i-Wiq5749k7owcARUynxZuX7</idno>
            <name>GUNHILD BOLANDER</name>
            <state type="partyAffiliation" ref="Q110832">
              <desc>c</desc>
            </state>
          </person>
          <person gender="woman">
            <idno>i-G3dTAbcH3rBb7tfv3toPXH</idno>
            <name>KERSTIN GÖTHBERG</name>
            <state type="partyAffiliation" ref="Q110832">
              <desc>c</desc>
            </state>
          </person>
          <person gender="man">
            <idno>i-24FhhfcLncvvn1Ea4tJ4p7</idno>
            <name>ELIS ANDERSSON</name>
            <state type="partyAffiliation" ref="Q110832">
              <desc>c</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-NsBp8VfQPkShDrDR8PLQrK" type="signed"/>
        <correspContext corresp="i-NsBp8VfQPkShDrDR8PLQrK">
          <note type="signatory" corresp="i-8DX2HEsXGBiY7R9ZYRTmeN"/>
          <note type="signatory" corresp="i-RCTjiWPTWsdbhU76ZmcCUr"/>
          <note type="signatory" corresp="i-TVpY9zEquJ2jKT7pqxS85w"/>
          <note type="signatory" corresp="i-SD9pkoqRT5Wh44pQmYMCqD"/>
          <note type="signatory" corresp="i-Wiq5749k7owcARUynxZuX7"/>
          <note type="signatory" corresp="i-G3dTAbcH3rBb7tfv3toPXH"/>
          <note type="signatory" corresp="i-24FhhfcLncvvn1Ea4tJ4p7"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/198384/mot_198384__2531/mot_198384__2531-001.pdf"/>
      <div type="motHeader" xml:id="i-CDnZN19bGuvqypR7HrdcXc">
        <div type="motTitle" xml:id="i-Akqwzf3UasBiaqS8eN5xF5"/>
        <div type="motSubmissionInfo" xml:id="i-848fcoh8aqAumfLhZwpktP"/>
      </div>
      <div type="motBody" xml:id="i-4DRVnmYbG7Ezo7pMEP23Sb">
        <div xml:id="i-KruSAppy4WUvTARZQ95yDu">
          <p xml:id="i-HS2gvoZ8AhYhYTg87Tn3HA">
            Motion 1983/84:2531
          </p>
          <p xml:id="i-FgF2idkvJCABtSgpWHXECc">
            Karin Andersson m. fl. Invandrarpolitiska åtgärder
          </p>
          <p xml:id="i-Y1UPotpvBqLj77P4cWGMyy">
            För centern utgår det invandrar- och minoritetspolitiska arbetet
            från principen om alla människors lika rätt och värde. Det har
            tagit sig uttryck i att centern slår vakt om en fortsatt generös
            flyktingpolitik och en strävan att genom kontinuerligt reformarbete
            nå de mål riksdagen uppställt för invandrarpolitiken: jämlikhet
            — valfrihet — samverkan. Det var också efter dessa riktlinjer
            som invandrarpolitiken vidareutvecklades under den tid centern
            hade ansvar för den i regeringen. En bärande tanke i arbetet var
            att främja barnens och ungdomens situation, särskilt i deras rätt
            till aktiv tvåspråkighet och en bra utbildning. En snabb och positiv
            utveckling av invandrarbarnens undervisning skedde också under
            perioden. Regeringen lade under våren 1982 fram ett särskilt handlingsprogram
            för att möta invandrarungdomens problem. Detta antogs av riksdagen.
            Hösten 1982 beviljade regeringen 3,2 milj. kr. via allmänna arvsfonden
            till statens ungdomsråd för ett 4-årsprojekt med syfte bl. a.
            att skapa kontakter mellan invandrarungdomar och svenska ungdomar
            i fritidsverksamhet. Stor uppmärksamhet ägnades åt relationerna
            mellan invandrare och den svenska majoritetsbefolkningen. Invandrarverket
            erhöll särskilda resurser för att öka invandrarkunskapen bland
            svenskar. Invandrare fick också ett rättsligt skydd mot diskriminering
            genom ändringar i lagen om hets mot folkgrupp. Samtidigt har myndigheter
            och organisationer och enskilda på ett kraftfullt sätt visat engagemang
            för invandrarna och tagit avstånd från de enstaka, men icke desto
            mindre allvarliga fall av rasism som förekommit. Ett intensivt
            utrednings- och beredningsarbete pågick eller igångsattes under
            treårsperioden 1979-1982. Bland viktiga utredningar som nu eller
            inkom kort kan läggas till grund för fortsatt reformarbete kan
            nämnas språk- och kulturarvsutredningen, utredningen om tolk-
            och översättningsservice samt utredningen om invandrings- och
            minoritetspolitiken. Sistnämnda utredning har avslutat sitt arbete
            rörande den fortsatta invandringspolitiken, betänkandet har remissbehandlats
            och proposition utlovas under våren. När det gäller invandrarpolitiken
            har utredningens uppgifter genom ”tilläggsdi- rektiv” numera starkt
            begränsats. Så t.ex. har den viktiga frågan om invandrarungdomarnas
            situation i olika avseenden och åtgärder för att förbättra den
            utgått, vilket vi starkt beklagar. Också i andra avseenden har
            utredningsuppdraget, som gavs under den tid centern hade ansvar
            för invandrarfrågorna i regeringen, snävats in. Flera utredningar
            har sedan ganska länge varit klara och remissomgången
          </p>
          <p xml:id="i-4ySwDEesh8CMAMS7D7EABU">
            1" Riksdagen 198384. 3 saml. Nr 2529-2534
          </p>
          <pb facs="riksdagen-motions-pdf/data/198384/mot_198384__2531/mot_198384__2531-002.pdf"/>
          <p xml:id="i-3Yf4ZNRTMTVAJadPu6HAzv">
            Mot. 1983/84:2531 4
          </p>
          <p xml:id="i-VadhG9jwUYTaF7gfK5mqDR">
            avslutad utan att något hänt med de framlagda förslagen. Dit
            hör utredningen om språkliga minoriteter i förskolan, utredningen
            om ett lokalt omhändertagande av flyktingar, utredningen om tvåspråkighet
            som ökat meritvärdet men framför allt utredningen om svenska för
            vuxna invandrare. De två sistnämnda propositionerna aviseras nu
            eventuellt till vårriksdagen men först vid en tidpunkt som gör
            det omöjligt för riksdagen att behandla dem under innevarande
            riksdagssession. Ett vidgat internationellt samarbete etablerades
            under föregående mandatperiod på det invandrar- och minoritetspolitiska
            området. Detta har följts upp efter regeringsskiftet. Den första
            europeiska migrationsminister- konferensen ägde rum i Strasbourg
            1980 på initiativ av Sverige och med den svenska invandrarministern
            som ordförande. Enligt beslut vid denna konferens har nu en andra
            migrationsministerkonferens hållits under 1983. Systematiska kontakter
            byggdes upp med de stora uvandringsländerna främst med Finland
            och Jugoslavien. Sverige deltog också mycket aktivt i det internationella
            flykting- och migrationssamarbetet både inom Europa och i FN.
            I det följande ges kortfattat centerns syn på ett antal aktuella
            frågor på invandrarpolitikens område. Konkreta förslag med eller
            utan anknytning till budgetpropositionen läggs.
          </p>
          <p xml:id="i-K6Grn7H1fwpBCqtC4pNejN">
            Undervisning av invandrarbarn
          </p>
          <p xml:id="i-w4cXhMy4sTPz1fEHtG1tA">
            Forskning och praktiska erfarenheter visar att det är av stor
            vikt att invandrarbarn får stöd i att utveckla det egna språket.
            Barn som får sådant stöd skaffar sig ett bättre ordförråd i såväl
            sitt eget språk som i svenska språket, de förlorar inte sitt modersmål,
            de känner en större emotionell trygghet. Modersmålsundervisningen
            och hemspråksundervisningen, som den sedermera kommit att kallas,
            har under senare delen av 1970-talet och början av 1980-talet
            utvecklats mycket snabbt. Det kan noteras att i grundskolan deltar
            nu mer än hälften av de berättigade eleverna — uppemot 70 96 i
            vissa språkgrupper — i hemspråksundervisning som ges i ett femtiotal
            språk. Samtidigt har formerna för undervisningen utvecklats i
            riktning mot ett allt större hänsynstagande till de språkliga
            minoriteternas egna önskemål. Ett exempel är att antalet hemspråksklasser
            och förberedelseklasser med gemensamt hemspråk ökade från 162
            stycken läsåret 1975/76 till 741 stycken läsåret 1981/82. Denna
            utveckling, som enligt centerns mening är positiv, har bl.a. möjliggjorts
            genom att regeringen fr.o.m. läsåret 1979 medgivit försöksverksamhet
            med jämkade timplaner på grundskolans låg- och mellanstadium.
            Frågan om den fortsatta utvecklingen av den särskilda undervisningen
            för invandrarbarn och barn från språkliga minoriteter har behandlats
            av språk- och kulturarvskommittén, som tillkallades av förra regeringen
            och som fick
          </p>
          <pb facs="riksdagen-motions-pdf/data/198384/mot_198384__2531/mot_198384__2531-003.pdf"/>
          <p xml:id="i-G78UwRaoGm8kB2zhmPxQMe">
            Mot. 1983/84:2531 5
          </p>
          <p xml:id="i-6XodePFTRw8DjNgq8BDHvc">
            sina direktiv av dåvarande utbildningsminister Ulla Tillander.
            Kommittén har nyligen lagt fram sitt slutbetänkande och det är
            f.n. föremål för remissbehandling. Utbildningsministern säger
            i budgetpropositionen att han avser att i ett senare skede föreslå
            regeringen att medge fortsatt försöksverksamhet med jämkade timplaner
            på grundskolans låg- och mellanstadier under läsåret 1984/85 i
            avvaktan på en varaktig lösning av frågor som rör hemspråksundervisningen
            i bl. a. grundskolan. Till de många olika frågor som berörs i
            språk- och kulturarvskommitténs betänkande finns det alltså anledning
            att återkomma senare. Vi vill emellertid inte försumma möjligheten
            att där ge uttryck för vår inställning i ett par frågor som vi
            bedömer viktiga, frågor där vår ståndpunkt sedan tidigare är känd.
          </p>
          <p xml:id="i-Qpy4UxcK7pFuJvvF7RjUak">
            Försöksverksamhet med frivillig kompletterande hemspråksundervisning
          </p>
          <p xml:id="i-L2BhwfpWSuNQtLrAJVFxEf">
            Många elever och föräldrar anser med rätta att det antal timmar
            som kan anslås till hemspråksundervisning inom ramen för den ordinarie
            skoldagen är för litet för att uppnå den aktiva tvåspråkighet
            som är målet med undervisningen av invandrarbarn. De elever som
            inte kan påräkna ett aktivt stöd från sina hem drabbas särskilt.
            Ett problem är emellertid att en utökning av hemspråksundervisningen
            med nuvarande regler oftast förutsätter att invandrareleverna
            måste välja bort andra ämnen och därmed inte får samma undervisning
            i övrigt som sina svenskspråkiga kamrater. I Stockholms kommun
            pågår sedan några år av Stockholms skoldirektion administrerad
            och finansierad frivillig hemspråksundervisning på lördagar för
            vissa språkgrupper. Verksamheten tycks vara uppskattad av både
            barn och föräldrar och har ett stabilt elevunderlag. På vår förslag
            av liknande innehåll till fjolårets riksdag erinrade utbildningsutskottet
            om att hemspråksundervisning redan nu får ordnas på tid för fria
            aktiviteter. I övrigt hänvisade utskottet till språk- och kulturarvskommittén
            som också i sitt betänkande har diskuterat frågan men avvisat
            frivillig undervisning utanför skoltid. Vi anser emellertid att
            det finns skäl att pröva en frivillig hemspråksundervisning utanför
            skoltid i fler kommuner för att därmed få ett underlag för bedömning
            för framtiden. Vi föreslår att regeringen ger SÖ i uppdrag att
            initiera sådan försöksverksamhet.
          </p>
          <p xml:id="i-EGVu4m99TRKycXm4XXSsue">
            Försöksverksamhet med särskild grundskoleenhet med ett invandrarspråk
            som undervisningsspråk
          </p>
          <p xml:id="i-VyontGnq3ZkCw5g5nbW4Jj">
            I direktiven till språk- och kulturarvskommittén erinrade dåvarande
            regeringen om att en viktig fråga är om man nu kan göra sådana
            omprioriteringar att undervisningen i hela den obligatoriska skolan
            sker på
          </p>
          <pb facs="riksdagen-motions-pdf/data/198384/mot_198384__2531/mot_198384__2531-004.pdf"/>
          <p xml:id="i-FZkVbSx8LXebwaajsGWEpo">
            Mot. 1983/84:2531 6
          </p>
          <p xml:id="i-SEimGPgyC411rxAVEXCgrP">
            ett annat språk än svenska för vissa språkgrupper med hänsyn
            till de förutsättningar som elevernas antal, språkkunskaper och
            skolans möjlighe- ter kan erbjuda. I sammanhanget noterades att
            mer än en kvarts miljon av befolkningen i Sverige är finsktalande,
            att en stor del av de åtgärder som vidtagits på olika samhällsområden
            under senare år har anpassats till detta förhållande samt att
            särskilda åtgärder för att ge de finskspråkiga i Sverige större
            möjligheter till utbildning i och på finska är en viktig del av
            det nordiska samarbetet. Det finns sedan lång tid tillbaka privata
            skolor i Sverige som bedriver undervisning på främmande språk.
            Dessa skolor är emellertid till sin karaktär så speciella att
            de i mycket liten utsträckning kan återföra erfarenheter som är
            till nytta för undervisningen av invandrarbarn inom den svenska
            grundskolan. Ett skäl härför är att dessa skolor har enskild huvudman.
            Ett annat skäl är att inget av de mest frekventa invandrarspråken
            finns representerade. Enligt centerns mening skulle det vara av
            värde med en försöksverksamhet med särskild grundskoleenhet där
            undervisningen bedrivs på ett invandrarspråk. Det synes lämpligt
            att i första hand beakta behoven på det finska språkområdet. Skolan
            skulle ha formen av en vanlig grundskoleenhet inom den svenska
            grundskolan och omfatta samtliga årskurser. Försöksverk- samheten
            kan förläggas till en eller flera lämpliga kommuner. Syftet skulle
            bl. a. vara att ta fram metoder i undervisningen som kan användas
            inom övrig undervisning av invandrarbarn inom det svenska skolväsendet.
            Ett annat viktigt syfte är att finna former för undervisningen
            som innebär att eleverna verkligen blir aktivt tvåspråkiga. Med
            hänvisning till det anförda bör riksdagen ge regeringen till känna
            att en försöksverksamhet med särskild grundskoleenhet där undervisning
            bedrivs på invandrarspråk anordnas inom det svenska grundskoleväsendet
            i en eller flera lämpliga kommuner.
          </p>
          <p xml:id="i-7py9aqpKZDCa7Dr3Y7vrmM">
            Lärarutbildning i ämnet Svenska som främmande språk
          </p>
          <p xml:id="i-3ByBQABvj6mNwG1TySTPxx">
            Stor vikt måste fästas vid undervisningen i svenska i ungdomsskolan.
            Goda kommunikationsfärdigheter i svenska är nödvändiga för att
            klara fortsatt skolgång efter den obligatoriska skolan samt i
            yrkeslivet. Målet måste vara aktiv tvåspråkighet! Många lärare
            som undervisar invandrarbarn i svenska saknar dock såväl erfarenhet
            av som utbildning för att ge undervisning i svenska som främmande
            språk. Dessutom är bristen på läromedel ett stort problem. Kurser
            i svenska som främmande språk ges f. n. endast inom de resurser
            som anvisas för personalutbildning för skolväsendets behov. I
            SÖ:s rapport Redogörelse för tre års försöksverksamhet med jämkade
            timplaner. . . (sept. 1982) slås behovet av en förbättrad lärarutbildning
            fast liksom betydelsen av att lärare i ämnet svenska som andra
            språk har vissa
          </p>
          <pb facs="riksdagen-motions-pdf/data/198384/mot_198384__2531/mot_198384__2531-005.pdf"/>
          <p xml:id="i-Y3zg8rPfpLKit3cwN2xSEC">
            Mot. 1983/84:2531
          </p>
          <p xml:id="i-UmvGy8wQ15dFyR3S54eGRy">
            speciella kunskaper. SÖ fann att lärarsituationen var otillfredsställande.
            Vi noterar att problemet fortfarande inte är löst. Någon proposition
            rörande lärarutbildning aviseras inte heller i budgetpropositionen.
            Riksdagen bör därför nu ge regeringen till känna att frågan om
            kompletteringsutbildning för lärare som undervisar i svenska som
            främmande språk snarast bör lösas.
          </p>
          <p xml:id="i-9fv6UrnDJjzxFwhPCheE8S">
            Invandrarnas möjligheter att utnyttja sina språkkunskaper i det
            svenska undervisningsväsendet och på arbetsmarknaden
          </p>
          <p xml:id="i-CEAHXFrGSDwRzPW87crxwX">
            I 1982 års budgetproposition (1981/82:100, bil. 15 s. 14) anmäldes
            att ett arbete har initierats i regeringskansliet i syfte att
            kartlägga möjligheterna att ge tvåspråkighet ett meritvärde vid
            anställning samt vid antagning till viss utbildning. Arbetet avslutades
            i september 1982 och redovisas i en rapport (DsA 1982:9). Av rapporten
            framgick att de senaste åren inneburit något av ett genombrott
            för tanken att kunskaper i ett invandrarspråk faktiskt är en merit.
            Arbetsgruppen konstaterade att de statliga myndigheterna redan
            nu torde vara rättsligen skyldiga att beakta kunskaper i invandrarspråk
            som en merit vid tillsättning av statliga tjänster där sådana
            kunskaper behövs. Det noterades att flera myndigheter redan nu
            anger att kunskaper i finska och andra språk räknas som ett meritvärde
            vid anställning. Vidare kan invandrare, som har ett minoritetsspråk
            som modersmål, sedan en tid tillbaka få företräde till utbildningsplats
            inom vissa av de allmänna utbildningslinjer till vilka UHÄ svarar
            för antagningen. Det finns flera skäl till att uppmärksamma de
            språkkunskaper som invandrarna besitter. Av särskild vikt just
            nu är att en satsning på tvåspråkighet medför att invandrarnas
            arbetsmarknad vidgas. Det ökade behovet av samhällsservice på
            invandrarspråk är ett annat skäl. I rapporten framlades flera
            förslag i riktning mot ökat meritvärde för tvåspråkighet. I budgetpropositionen
            redogörs för vissa åtgärder som därefter vidtagits men något helhetsbegrepp
            har ännu inte tagits. Riksdagen bör därför uttala att det är av
            synnerlig vikt att frågan om meritvärde för invandrarspråk vid
            anställning och utbildning snarast löses.
          </p>
          <p xml:id="i-EGxSRTFiYyazM5aforyxcA">
            Åtgärder för invandrare med utländsk utbildning
          </p>
          <p xml:id="i-UAfc2t4iyc3aSnv2i9vYzB">
            Många invandrare i Sverige har genomgått högskoleutbildning eller
            delar av högskoleutbildning i sitt ursprungsland. Särskilt gäller
            detta förhållandet för invandrare i vissa flyktinggrupper. I Sverige
            erkänns emellertid inte deras utbildning utan de hänvisas i normalfallet
            till att göra om hela utbildningen i Sverige. Deras sociala och
            ekonomiska situation möjliggör oftast inte detta. Dessa frågor
            tas upp i ovannämnda rapport (DsA 1982:9) vari det sammanfattningsvis
            konstateras att nuvarande ordning inte är tillfredsstäl- lande.
          </p>
          <pb facs="riksdagen-motions-pdf/data/198384/mot_198384__2531/mot_198384__2531-006.pdf"/>
          <p xml:id="i-JUuFx3fiy6xYuUauJ74fgS">
            Mot. 1983/84:2531 8
          </p>
          <p xml:id="i-TGiUnGsDcDn73z8woixxCJ">
            I en rapport från UHÄ, Värdering av utländsk högskoleutbildning,
            (UHÄ-rapport:19) görs en kartläggning av nuvarande förhållande
            på området. I rapporten lämnas också en rad förslag till hur frågan
            skall lösas. Man föreslår bl.a. att UHÄ skall få ansvaret för
            ”hanteringen av bedömningen av utländsk högre utbildning” och
            att ämbetet tilldelas resurser för denna uppgift. Utbildningsministern
            föreslår nu i budgetpropositionen att UHÄ genom en försöksverksamhet
            skall söka finna en lämplig ordning för att värdera utländsk utbildning.
            Detta kan vara en början men vi anser det nödvändigt att frågan
            snarast möjligt får en permanent lösning i enlighet med de förslag
            som UHÄ lagt fram. Både för de aktuella invandrarna men inte minst
            för det svenska samhället är det en fördel om deras utbildning
            och kunskaper tas till vara. Detta bör ges regeringen till känna.
          </p>
          <p xml:id="i-7erhMVLxTd6oq5xgRgte9m">
            Bättre svenskundervisning för vuxna
          </p>
          <p xml:id="i-ACUCKR9wa7y4TzjT1C58yB">
            Hösten 1981 avlämnade utredningen om svenska för vuxna invandrare
            sitt slutbetänkande som av dåvarande regeringen omdelbart sändes
            ut på remiss. Remisstiden gjordes kort för att proposition skulle
            kunna läggas så snart som möjligt i en fråga som av regeringen
            då bedömdes mycket angelägen eftersom den försöksverksamhet som
            svenskundervisningen hittills bedrivits i hade uppenbara brister.
            Vid regeringsskiftet var arbetet på en proposition i frågan långt
            framme. Sedan dess har frågan gång på gång förhalats. I oktober
            1983 lovade invandrarministern att proposition skulle komma ”efter
            årsskiftet”. Enligt propositionsförteckningen aviseras propositionen
            nu eventuellt att komma i maj, alltså vid en tidpunkt som gör
            det omöjligt för riksdagen att, om propositionen kommer, kunna
            behandla den under innevarande riksdagsses- sion. Detta är djupt
            beklagligt. Det innebär alltså minst ett halvt års ytterligare
            fördröjning av en fråga som riksdagen i fjol ansåg ”ytterst angelägen”
            att få löst snarast. Invandrarverket har också i sin petita understrukit
            vikten av ”ett skyndsamt ställningstagande till sfi-undervisning-
            en”. Vidare pekade socialförsäkringsutskottet på att propositionen
            om svenskundervisning för vuxna invandrare var menad som ett medel
            att lösa de speciella problem som många invandrarkvinnor har i
            det svenska samhället. Det är förvånande och oroande att regeringen
            nonchalerar riksdagens uttalanden. Vi föreslår att riksdagen nu
            uttalar att regeringen bör handlägga frågan om reformering av
            svenska för vuxna invandrare så att ett nytt system kan träda
            i kraft den 1 januari 1985. Med tanke på vad som tidigare sagts
            om att ta till vara invandrares högre teoretiska yrkesutbildning
            är det angeläget att de snarast efter ankomsten till Sverige erhåller
            svenskundervisning i den omfattning som krävs för att de skall
            kunna återuppta sin yrkesverksamhet i Sverige. För dessa grupper
            är
          </p>
          <pb facs="riksdagen-motions-pdf/data/198384/mot_198384__2531/mot_198384__2531-007.pdf"/>
          <p xml:id="i-BPnmggHYwRtTu8BQF5E1SL">
            Mot. 1983/84:2531
          </p>
          <p xml:id="i-8ELuHPy1yP7PVD4oEnhpLR">
            ofta språket det viktigaste arbetsredskapet. För t. ex. invandrade
            lärare är det uppenbart att det krävs svenskundervisning av en
            helt annan omfattning än vad samhället i dag erbjuder inom ramen
            för nuvarande former för svenskundervisning för vuxna invandrare.
            Man kan således notera att ett stort antal hemspråkslärare har
            kompetens att undervisa också i andra ämnen, men av språkliga
            skäl är förhindrade därtill. Dessa lärare utgör en värdefull resurs
            i ett framtida skolsystem där större hänsyn tas till de språkliga
            minoriteternas behov inom undervisningen samt för att nå det uppställda
            målet om aktiv tvåspråkighet. Motsvarande exempel finns naturligtvis
            inom andra yrkesområden. I samtliga fall framstår nuvarande situation
            som ett slöseri med mänskliga resurser.
          </p>
          <p xml:id="i-EfpXcmNegfgoPM2GM8vBJN">
            Invandrarverket
          </p>
          <p xml:id="i-7wE23rSRvaWRjHfBMSX7b9">
            Under 1981 och första halvåret 1982 vidtogs en rad åtgärder för
            att nedbringa handläggningstiderna i utlänningsärenden inom ramen
            för det regelsystem och den insatsordning som gäller i dag. De
            innefattade omprioriteringar och resurstillskott i samtliga led
            i instansordningen. Sammantaget gav åtgärderna bestående resultat
            i hela instansordningen och då särskilt i regeringskansliet som
            tidigare varit en flaskhals. Vid regeringsskiftet 1982 hade ärendebalansen
            i regeringskansliet, dvs. ”ärendekön” för avlägsnande av ärenden,
            sjunkit till 334 ärenden från att under många år sällan understigit
            1000 ärenden. För att påskynda en motsvarande positiv balansutveckling
            inom SIV gav regeringen våren 1982 verket möjlighet att rekrytera
            ytterligare handläggare. Regeringen uttalade att målet var att
            förkorta handläggningstiderna i hela instansordningen. I budgetpropositionen
            1983/84 föreslog föredragande statsråd att de tre tjänsterna som
            tilldelats verket våren 1982 skulle dras in. I kompletterings-
            propositionen 1982/83:150 föreslog statsrådet däremot att tjänsterna
            skulle beviljas för budgetåret 1983/84. I årets budgetproposition
            har tjänsterna på nytt dragits in. Men föredragande statsråd anmäler
            att hon är beredd att senare pröva frågan om en förlängning av
            den temporära resursförstärkning som verket f.n. har. Denna ryckighet
            i regeringens agerande mot SIV leder naturligtvis till svårigheter
            för verkets möjligheter att planera och fullgöra sina arbetsuppgifter.
            Handläggartjänsterna på tillståndsbyrån kräver kunnig och erfaren
            personal. Men den ryckighet som nu visas av regeringen gör det
            svårt att rekrytera kvalificerad personal till verket. Arbetssituationen
            på tillståndsbyrån har under många år varit ansträngd med höga
            ärendebalanser och långa handläggningstider. Antalet komplice-
            rade ärenden har ökat. En förkortning av handläggningstiderna
            är såväl med
          </p>
          <pb facs="riksdagen-motions-pdf/data/198384/mot_198384__2531/mot_198384__2531-008.pdf"/>
          <p xml:id="i-E4gKGcHNzu4EtKuwooMVqn">
            Mot. 1983/84:2531 10
          </p>
          <p xml:id="i-XAQfuhDUJ3dPMaaQxFN71i">
            hänsyn till de människor som berörs som till samhällets kostnader
            för väntare önskvärd. Den stickprovsundersökning som SIV genomförde
            bland ett antal kommuner 1982 pekade på att socialbidragskostnaderna
            för UAT-sökande ligger på mellan 90 och 100 milj. kr. En förkortning
            av handläggningstiderna gör det möjligt att sänka anslaget till
            kommunerna för hjälp till utländska medborgare. Vi hemställer
            därför att statens invandrarverk även under budgetåret 1984/85
            får en temporär förstärkning på tre tjänster (+ 400000 kr.) till
            tillståndsbyrån och att anslaget socialdepartementet J6 ersättning
            till kommunerna för hjälp till utländska medborgare sänks med
            19000 000 kr.
          </p>
          <p xml:id="i-3U2JCpAJTZAmn3YRYrHVLu">
            Verksamhetsbidraget till invandrar- och minoritetsorganisationerna
          </p>
          <p xml:id="i-AFpRbgEEthXzLwZxyrTFxB">
            Invandrarnas riksorganisationer fyller en viktig funktion som
            länk mellan invandrargrupperna och de svenska myndigheterna. Som
            intresseorganisa- tioner är de ett uttryck för att språkliga och
            etniska minoriteter i vårt samhälle önskar bevara och utveckla
            sin kultur i enlighet med valfrihetsmålet som riksdagen uppställt
            för invandrar- och minoritetspolitiken. Flera av invandrarorganisationerna
            arbetar f. n. under stora ekonomiska svårigheter. Uppsägningar
            av personal och minskad verksamhet har skett i några av riksförbunden.
            Samtidigt efterfrågar samhället i allt större utsträckning invandrarorganisationernas
            medverkan och synpunkter. Statens invandrarverk har i sin anslagsframställan
            starkt betonat behovet av ökat stöd till invandrarnas riksorganisationer.
            Den prioriteringen får ökad tyngd genom att verket avstått från
            att äska ytterligare medel till den angelägna projektverksamheten.
            Regeringen har däremot valt att räkna upp båda anslagen med mindre
            belopp och därigenom splittra den lilla resursökning som föreslås.
            Invandrarpolitiska utredningen (IPOK) som tillsattes 1980 har
            bl.a. i uppdrag att se över samhällets stöd till invandrarorganisationerna.
            Ett betänkande väntas under första halvåret 1984. I avvaktan på
            utredningens förslag anser centern det ändå viktigt att öka anslaget
            till verksamhetsbidrag för invandrarorganisationerna. En angelägen
            verksamhet för invandrarkvinnor är under uppbyggnad i flera riksorganisa-
            tioner. Det är viktigt att detta arbete kan fortsätta och utvecklas.
            Vi föreslår därför att den av regeringen föreslagna uppräkningen
            av projektbidraget (+ 95 000) överförs till verksamhetsbidraget
            samt att ytterligare 600000 från kontot J6 (socialdepartementet)
            Bidrag till kommunerna för hjälp till utländska medborgare omfördelas
            till verksamhetsbidrag. Totalt föreslår vi en uppräkning av verksamhetsbidraget
            med 695 000 kr. i förhållande till regeringens förslag.
          </p>
          <pb facs="riksdagen-motions-pdf/data/198384/mot_198384__2531/mot_198384__2531-009.pdf"/>
          <p xml:id="i-GHT7sWbGazcD8jTg4UbajD">
            Mot. 1983/84:2531 11
          </p>
          <p xml:id="i-BQfHwGzu9utwQ5KJYJo876">
            Hjälp till tortyroffer
          </p>
          <p xml:id="i-CTn2WzmEbRAQFfbDfRKPbX">
            Många av de flyktingar som slutligen får en fristad i Sverige
            har i sina hemländer tidigare varit fängslade och i samband därmed
            utsatta för tortyr. Tortyr har förekommit sedan långt tillbaka
            men tortyrmetoderna har förändrats. Numera används alltmer metoder
            som syftar till att ge psykologiska effekter och man är angelägen
            om att de inte skall lämna synliga spår efter sig. På det sättet
            är det svårare att få belägg för vad som verkligen förekommit.
            Sedan några år har vid Rigshospitalet i Köpenhamn funnits ett
            behandlingscenter för rehabilitering av tortyroffren. Detta finansieras
            delvis av danska staten som ställt lokaler och utrustning till
            förfogande. I övrigt drivs verksamheten med hjälp av frivilliga
            bidrag från Danmark och från internationella fonder. Verksamheten
            har enligt samstämmiga vittnesmål visat sig ge goda resultat och
            har varit av stor betydelse för de människor som upplevt tortyr.
            I Sverige finns ingen liknande verksamhet trots att — som inledningsvis
            nämndes — många flyktingar också i Sverige har upplevt tortyr.
            Svenska Röda korset har nu planer på att i Stockholm ordna ett
            rehabiliteringscenter för tortyroffer. Vi anser det vara mycket
            angeläget att denna verksamhet kommer i gång i Sverige, och vi
            tycker det är naturligt att svenska staten lika väl som den danska
            visar sitt positiva intresse genom att ge ekonomiskt stöd till
            densamma. Detta bör ges regeringen till känna.
          </p>
          <p xml:id="i-FN78bRe97isY9v4zXCpCPG">
            Radio och TV
          </p>
          <p xml:id="i-FzXitzVCFSECGLbZmcbpv5">
            I avtalen mellan staten och de olika bolagen inom Sveriges Radio-koncernen
            stadgas en skyldighet att i programutbudet särskilt rikta sig
            till olika språk- och minoritetsgrupper. Föreskrifterna ligger
            i linje med riksdagsbeslutet från 1975 om att samhällets insatser
            i invandrar- och minoritetspolitiken skall syfta till jämlikhet,
            valfrihet och samverkan. Nuvarande avtal med staten går ut under
            1986. Arbetet med en översyn har påbörjats och förslag till nytt
            avtal kan väntas under kommande budgetår. Fram till i mitten av
            1970-talet fanns i riksradion enbart korta nyhetssändningar på
            invandrarspråk. Televisionen sände huvudsakligen program och nyheter
            producerade av den finska televisionen. Först i och med radionämndens
            granskning och beslut 1975 rörande programföretagens verksamhet
            på invandrar- och minoritetsspråk skedde en utbyggnad av verksamheten.
            Införandet av lokalradion 1977 innebar en väsentlig utökning av
            sändningarna på invandrarspråk. Vid en genomgång av aktuella sändningstider
            och programinriktning i de olika bolagen finner man att i stort
            sett samma språkgrupper som i mitten av 1970-talet också har sändningar
            i dag. Endast ett nytt språk, spanska, har fått
          </p>
          <pb facs="riksdagen-motions-pdf/data/198384/mot_198384__2531/mot_198384__2531-010.pdf"/>
          <p xml:id="i-YbJKDxE1Qge8WKvnQjBKu9">
            Mot. 1983/84:2531 12
          </p>
          <p xml:id="i-FbjLkzUQVnKATCGzA7AdbK">
            regelbundna sändningar sedan dess. Nytillkomna invandrar- och
            flykting- grupper som kommit under 1970-talet och början av 1980-talet
            som exempelvis assyrier/syrianer och polacker saknar ännu rikssändningar.
            Radio- och TV-bolagen har var för sig också inom sig kommit att
            utveckla minoritetsredaktioner eller inordna verksamheten som
            en del i en större nyhets/programredaktion. Sändningarna på invandrarspråken
            har på det sättet kommit att konkurrera med varandra. Konkurrensen
            har till stor del kommit att handla om nyhetssändningar. Etermedia
            står inför stora omvälvningar. TV-sändningar via satellit och
            kabel kommer att introduceras under 1980-talet. Samtidigt befinner
            sig Sveriges Radio i en besvärlig ekonomisk situation. Betydande
            besparingar måste t. ex. genomföras inom bl. a. televisionen.
            Det finns en uppenbar risk att programverksamheten på invandrar-
            och minoritetsspråken får stå tillbaka för andra programverksamheter
            när besparingar och ny teknik skall genomföras. Det skulle vara
            mycket olyckligt med tanke på den betydelse etermedia har för
            den sociala och kulturella kontakten inom språkminoriteterna.
            Det skulle också vara ett avsteg från den invandrar- och minoritetspolitik
            som fastställts av riksdagen. Enligt vår mening finns det möjligheter
            att samordna de splittrade resurser som i dag finns inom koncernen
            och av dessa skapa en gemensam resurs för programverksamhet på
            invandrar- och minoritetsspråk. En gemensam nyhets- och programredaktion
            kunde förse såväl riksradions som televisionens kanaler med ett
            samordnat och väl avvägt programutbud. Samordningen skulle också
            öka möjligheterna att vidga antalet sänd- ningsspråk. Nyanlända
            invandrargrupper och småspråksminoriteter har ett stort behov
            av information på det egna språket. Etermedia kan i det sammanhanget
            spela en betydelsefull roll. En ny gemensam invandrar- och minoritetsredaktion
            skulle tillsammans med invandrarverket och utbild- ningsradion
            kunna producera programblock innehållande nyheter, aktuell samhällsinformation,
            reportage från hemlandet, kulturinslag. Program- blocken kunde
            dels sändas ut via någon av de ordinarie kanalerna, dels distribueras
            som kassetter via myndigheter, organisationer m. fl. Film, teater,
            underhållningsprogram, barnprogram samt aktuella reportage som
            i dag sänds på minoritetsspråk på mindre publikvänliga tider kunde
            i allt större omfattning utnyttjas i den ordinarie programverksamhe-
            ten. Det skulle ge svenska folket ökade kunskaper om förhållandena
            i invandrarnas hemländer. Sociala och kulturella skillnader belyses
            och därmed minskar riskerna för fördomar och motsättningar.
          </p>
          <pb facs="riksdagen-motions-pdf/data/198384/mot_198384__2531/mot_198384__2531-011.pdf"/>
          <p xml:id="i-K2MGLW4sk7B7LZbR4rXL1Z">
            Mot. 1983/84:2531 13
          </p>
          <p xml:id="i-XHA9TMhfMSNP55w5voVLGE">
            Äldre invandrares situation
          </p>
          <p xml:id="i-3NTR9ZnJ1vXhjMyQw7Jb6h">
            Invandrarna och deras förhållanden har på senare år uppmärksammats
            på olika sätt. Intresset har främst riktats mot barn och vuxna,
            medan man däremot inte beaktat de äldre invandrarna och deras
            situation. Detta är i och för sig naturligt eftersom andelen äldre
            bland invandrarna hittills varit låg, f.n. är den ca 4 70. Andelen
            väntas öka snabbt och vid sekelskiftet beräknas ca 125000 av i
            Sverige boende utrikesfödda personerna vara över 65 år. Omkring
            hälften har kommit från Finland. Vissa begränsade studier har
            visserligen gjorts, bl.a. av statens invandrarverk, men de har
            gällt enstaka och geografiskt avgränsade invandrargrupper. De
            socialvårdande myndigheterna är naturligtvis medvetna om att vi
            här står inför ett nytt och förmodligen icke särskilt lättlöst
            problem. Det finns många frågor:
          </p>
          <p xml:id="i-76f3gfhYF2z25LJcxBc7Bg">
            — Behövs det särskilda åtgärder för äldre invandrare? Vilka behov
            har de? — Vad kan myndigheter, organisationer och privatpersoner
            göra för dem? — Hur många människor berörs och var finns de? Vilka
            språk talar de?
          </p>
          <p xml:id="i-VXVQXUhENUNubKNtkAX7E2">
            Av invandrarverkets pilotstudie Äldre invandrare framgår bl.a.
            att förväntningarna kring ålderdomen skiljer sig mellan olika
            invandrargrupper när det gäller samhällets äldreomsorg resp. barnens
            ansvar för sina åldriga föräldrar. Vidare framstår invandrarnas
            problem med svenska språket samt äldreomsorgspersonalens bristande
            kunskaper om invandrare som exempel på aktuella svårigheter. Hur
            äldreomsorgen skall ordnas för olika invandrargrupper är f.n.
            en av de angelägnaste praktiska frågorna vid den fortlöpande planeringen
            av äldreomsorgen i många kommuner. I ett antal kommuner har man
            redan skaffat sig värdefulla insikter genom kartläggningar och
            försöksverksamhet. Ett exempel är den projektverksamhet som pågår
            i Olofströms kommun med stöd av särskilda medel som anvisats av
            regeringen under 1981. Dessa och andra erfarenheter kan vara till
            nytta på annat håll och bör därför dokumenteras och spridas. Vidare
            är det nödvändigt att genom statistiska registerbearbetningar
            skaffa sig en bild av hur gruppen äldre invandrare ser ut och
            så långt möjligt ta reda på vilka behov dessa människor har. Redan
            detta stöter på svårigheter eftersom den generella statistiken
            endast skiljer på utländska medborgare och svenska. Flertalet
            invandrare i den aktuella åldersgruppen är svenska medborgare
            men blir alltså inte redovisade som invandrare. Det behövs särskilda
            bearbetningar av statistiken för att få fram antalet äldre i olika
            språkgrupper.
          </p>
          <pb facs="riksdagen-motions-pdf/data/198384/mot_198384__2531/mot_198384__2531-012.pdf"/>
          <p xml:id="i-X3CvukpCEyjccmwXzcv1Am">
            Mot. 1983/84:2531 14
          </p>
          <p xml:id="i-NVC1bADJ8THhU6xmSXV6od">
            Invandrarkvinnor
          </p>
          <p xml:id="i-S3iLTJngX3asR4oPEpbNdk">
            Invandrarkvinnor är ingen enhetlig grupp. Kvinnor från de nordiska
            och västeuropeiska länderna har samma kulturbakgrund som vi. Sydeuropeiska
            kvinnor kan ha sinsemellan helt olika bakgrund beroende på om
            de kommer från stad eller landsbygd. Det finns ändå något som
            invandrarkvinnorna har gemensamt. De har ett annat språk, en annan
            bakgrund och andra referensramar än vi som är födda i Sverige.
            De har också sina traditionella roller med sig från de kulturer
            de kommit ifrån. Det kan för en del kvinnor betyda att de inte
            tillåts delta i samhällslivet utanför hemmets dörr. Detta leder
            till språklig och social isolering. Statistiken visar att invandrarkvinnor
            i större utsträckning förvärvsarbetar, har tyngre jobb och sämre
            arbetstider än svenska kvinnor. För att ta fram mer kunskaper
            om invandrarkvinnor gav förutvarande regeringen jämställdhetskommittén
            i uppdrag att genomföra en kartläggning av antalet invandrarkvinnor
            med hänsyn till deras sociala och kulturella bakgrund och genomföra
            en analys av dessa kvinnors särskilda problem. Arbetet resulterade
            i rapporten Invandrarkvinnor och jämställdhet (Ds A 1981:2). Också
            invandrarverket har gjort en rapport, Invandrarkvinnor. En rad
            kvinnoprojekt har också med stöd från SIV bedrivits. Dessa har
            nyligen utvärderats och en lång rad viktiga slutsatser har dragits
            som mynnar ut i förslag till kommuner, landsting och inte minst
            till regeringen. Det är angeläget att förslagen förs ut till de
            olika instanserna och i möjligaste mån genomförs.
          </p>
          <p xml:id="i-XaZWcrYq1zBN7GD1WAhNuo">
            Utbildning
          </p>
          <p xml:id="i-3wRPkpgPpo7ExwBsZW3GSY">
            Alla invandrarkvinnor har ett stort behov av utbildning i språket,
            om rättigheter och skyldigheter, för arbetslivet, över huvud taget
            för att kunna fungera som fullvärdiga medlemmar i det svenska
            samhället och kunna fylla sina viktiga funktioner i hemmet som
            fostrare av nästa generation. Den s.k. SFI-kommittén genomförde
            i samarbete med Internationella föreningen för invandrarkvinnor
            (Riffi) en försöksverksamhet med undervisning av invandrarkvinnor,
            och kommittén framlade också förslag till förbättrad undervisning
            och förbättringar för dessa. Vi beklagar inte minst ur denna aspekt
            att kommitténs förslag — genom att propositionen i frågan fördröjs
            — inte kommer att genomföras så snabbt som hade varit möjligt.
            I vissa av de kulturer varifrån invandrarna kommer är kvinnomisshandel
            vanligt förekommande. Det finns anledning att med skärpa framhålla
            att i Sverige gäller svenska lagar, och all misshandel måste beivras.
            Men invandrarkvinnorna behöver ett särskilt stöd för att orka
            med att bryta mot gamla kulturmönster. Här spelar invandrarkvinnorna
            en viktig roll och vi anser att de bör ges samhällets stöd oavsett
            om de arbetar i självständiga
          </p>
          <pb facs="riksdagen-motions-pdf/data/198384/mot_198384__2531/mot_198384__2531-013.pdf"/>
          <p xml:id="i-5aRtN3XRQ92cT43NtRbJg1">
            Mot. 1983/84:2531 15
          </p>
          <p xml:id="i-14PESCULDDZurbFHpy9Gj6">
            organisationer eller inom ramen för de nationella invandrarorganisationer-
            na. Med den höjning av verksamhetsbidraget vi tidigare föreslagit
            bör detta vara möjligt. I ännu högre grad än svenska kvinnor är
            invandrarkvinnor rädda att att anmäla misshandel i hemmet. Kvinnor
            utan permanent uppehållstillstånd har ofta stått ut med misshandel
            av rädsla för att annars utvisas, eftersom deras tillstånd att
            vistas har varit beroende av mannens. I början av år 1982 ändrades
            praxis så att det blivit helt klart att kvinnor, som i sina hemländer
            skulle riskera trakasserier på grund av att de är skilda, får
            stanna i Sverige om de före den normerande 2-årsgränsen bryter
            upp ur ett förhållande där de utsätts för misshandel.
          </p>
          <p xml:id="i-EWUvt8nSPzVc92MdQ8ibHh">
            Riktad information
          </p>
          <p xml:id="i-Cep8N2NDJuJ712fJxWaAdL">
            Många svenskar har svårt att hitta rätt när de behöver information
            från olika samhällsorgan. Det är lätt att föreställa sig svårigheterna
            för många invandrare att hitta i den svenska byråkratin. Särskilt
            gäller detta kvinnorna. Det finns många exempel på att brist på
            riktad inforamtion lett till att enskilda och familjer inte kunnat
            utnyttja sina rättigheter. Behovet av till invandrargrupper riktad
            information är stort. Det räcker inte med översättning av svenskspråkigt
            informationsmaterial. I detta används ofta en terminologi och
            en språkbehandling som är svårförståelig för många minoritetsgrupper.
            Regeringen bör ge myndigheterna i uppdrag att i större utsträckning
            beakta minoritetsgruppernas behov av information om rättigheten
            och skyldigheten i det svenska samhället. Det är viktigt att sådan
            information ges på sådant sätt att också kvinnorna nås av den.
          </p>
          <p xml:id="i-E2D2JYK7i3j91ojDKUFNJ8">
            Familjerådgivning för invandrarfamiljer
          </p>
          <p xml:id="i-HmsSSYTqxo5g52mrg1Wpdh">
            Kommittén för utredning av den psykiska barn- och ungdomsvården
            och den kommande familjerådgivningen (BFU) har i ett betänkande
            behandlat familjerådgivningen i framtiden och därvid också behandlat
            invandrargrup- pernas växande behov. Andelen separationer mellan
            makar är mycket hög i många invandrargrupper. Den svåra omställningsperiod
            som omflyttning från ett land till ett annat alltid innebär utgör
            naturligtvis också påfrestningar på ett äktenskap. Kommittén anser
            att det i dag är många invandrare som på grund av språksvårigheter
            inte kan få den hjälp de skulle behöva genom familjerådgivningen.
            Också här spelar invandrarkvinnornas organisationer en viktig
            roll som förmedlande länk. Familjerådgivarna mäste också i sin
            utbildning — grund- och vidareutbildning — få kunskaper för verksamhet
            bland invandrare.
          </p>
          <pb facs="riksdagen-motions-pdf/data/198384/mot_198384__2531/mot_198384__2531-014.pdf"/>
          <p xml:id="i-8aWgVDf9ZKVYScZ3q17Kvh">
            Mot. 1983/84:2531 16
          </p>
          <p xml:id="i-92q1joK7Tb2goBg6iE7WdV">
            Fosterhemsplacering av barn tillhörande främmande språkliga eller
            etniska minoriteter
          </p>
          <p xml:id="i-GEx234mSf5yeoAamFnAs1">
            Invandrarverket redovisade i sin anslagsframställning för innevarande
            budgetår de problem som såväl invandrare som sociala myndigheter
            möter i sina kontakter. De kan bero på att migrationen i sig gett
            upphov till särskilda påfrestningar som är svåra att påverka med
            vanliga och sociala metoder. Men det kan också bero på att man
            har svårt att förstå varandra, genom att invandraren inte behärskar
            svenska språket och har en annan kulturell bakgrund med en annan
            syn på uppfostran, könsroller, familjeekonomi etc. Invandrarverket.
            har funnit att socialarbetarna alltför ofta saknar kunskaper om
            invandrargruppers och minoriteters kulturella och sociala bakgrund,
            deras egna resurser och hur deras behov av samhällstjänster bäst
            bör tillgodoses. För familjer ur språkliga eller etniska minoriteter
            kan t. ex. omhänderta- gande av barn för fosterhemsplaceringar
            medföra särskilda problem som kräver särskild hänsyn. Problemet
            har utförligt tagits upp av flera invandrarorganisationer men
            också genom massmedia. Med litet fantasi är det lätt att föreställa
            sig den tragedi det innebär att ett barn, sedan det överlämnats
            till fträmmande föräldrar, successivt glömmer sitt språk, sitt
            ursprung, sig själv och förlorar den språkliga kontaktmöjlighe-
            ten med sina föräldrar. Så här beskriver Turkiska Riksförbundet
            ett aktuellt fall i ett ”öppet brev till de ansvariga” där turkiska
            barn fosterhemsplacera- des i en svensk familj ca 15 timmars resväg
            från föräldrarna: — ”I realiteten har följande skett: Barnens
            rätt att fritt i sin egen kultur leva och utvecklas har fråntagits
            dem. Barnen har glömt sitt modersmål, turkiskan. Barnen har förlorat
            faderskärleken. Barnen har ryckts bort ur sin naturliga miljö.
            Det är inte längre fadern som 'straffas” utan det är barnen. Barnen
            har inte räddats, de har dödats. Ja, den människa, som avstängs
            från sin egen kultur dör. Hon lever biologiskt sett men i tomhet.”
            För att komma till rätta med de mycket allvarliga sociala problem
            som kan uppstå kring invandrare är sålunda fortbildning i invandrar-
            och minoritetskunskap för socialarbetare en nödvändig väg att
            gå. Invandrarver- ket anger också att så sker i en del kommuner
            samt att initiativ tagits i samarbete mellan invandrarverket,
            kommunförbundet och socialstyrelsen. När det gäller fosterhemsplacering
            av invandrarbarn anser vi emellertid att fortbildning inte är
            tillräcklig. Tyvärr finns det aktuella exempel på myndigheternas
            agerande i sådana frågor där de visat bristande förståelse för
            den ovan nämnda problematiken. Invandrarbarnen bör, så långt möjligt,
            tillförsäkras rätten att få växa upp inom ramen för sin egen språkliga
            och etniska identitet, och socialstyrelsen bör ges i uppdrag att
            ta upp dessa frågor.
          </p>
          <pb facs="riksdagen-motions-pdf/data/198384/mot_198384__2531/mot_198384__2531-015.pdf"/>
          <p xml:id="i-D2osi4VAE3QdxC776hESKt">
            Mot. 1983/84:2531 17
          </p>
          <p xml:id="i-5QacCeGK4LZEpd8TeVheyK">
            Hemställan
          </p>
          <p xml:id="i-4XepD9VUiLK4vYpMSN6Wgb">
            Med hänvisning till vad som anförts i motionen hemställs” 1.
            att riksdagen beslutar att statens invandrarverk också under nästa
            budgetår får en temporär förstärkning på tillståndsbyrån, vilket
            innebär en ökning av anslaget D:1 Arbetsmarknadsdepartementet
            med 400 000 kr., 2.att riksdagen beslutar att för bidrag till
            invandrar- och minoritetsorganisationer (bilaga 12 D3) genom omdisponeringar
            anvisa ett i förhållande till regeringen förhöjt anslag med 695
            000 kr. för budgetåret 1984/85, 3. att riksdagen beslutar som
            sin mening ge regeringen till känna vad som anförts beträffande
            stöd till invandrarkvinnornas organisa- tionsarbete, utbildning
            och riktad information.
          </p>
          <p xml:id="i-PA3m4jzxRZ1bbC8GuCYYu7">
            Stockholm den 24 januari 1984
          </p>
          <p xml:id="i-9qpS2rYKHJbPcKUGDgbqGw">
            KARIN ANDERSSON (c)
          </p>
          <p xml:id="i-KH6uSPSrt1DG6z2a1d2T12">
            RUNE BACKLUND (c) KARIN ISRAELSSON (c) ULLA TILLANDER (c) GUNHILD
            BOLANDER (c) KERSTIN GÖTHBERG (c) ELIS ANDERSSON (c)
          </p>
          <p xml:id="i-WCAVMogxQ4b8NftsmkmXRE">
            "Se även motionerna 1983/84:2532-2534.
          </p>
        </div>
      </div>
    </body>
  </text>
</TEI>
