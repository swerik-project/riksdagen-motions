<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1924--fk--00225">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1924/mot_1924__fk__225/mot_1924__fk__225-001.pdf"/>
      <fw xml:id="i-4sax4iQiJur8dh641YYMLa">
        Motioner i Första kammaren, Nr 225. 3
      </fw>
      <div xml:id="i-K57LdaqqnJuSeVzKpsrM4C" type="motHeader">
        <div xml:id="i-GD2YdVMH8V987EREcvYGAv" type="motTitle"/>
        <div xml:id="i-YBRpWwTcZniBsjU9A84mn" type="motSubmissionInfo"/>
      </div>
      <div xml:id="i-RKVK8op2AoHRazUG7bvqaq" type="motBody">
        <div xml:id="i-MZuSZy1Y4PHi7TkaTUXc31">
          <p xml:id="i-74sBnkHn1Ftynp8VJ63M7F">
            Nr 225.
          </p>
          <p xml:id="i-Hr7UrQfa29WiNbMZ2LcDub">
            Av herr Kobb, i anledning av Kungl. Maj:ts proposition angdende
            försvarsväsendets ordnande.
          </p>
          <p xml:id="i-FH9QJC7nyK7CVcGLd4Dhx8">
            Ett stort intresse knyter sig i dessa dagar till försvarsfrågans
            lösning, och är den därmed sammanhängande avvägningen av de i
            riksförsvaret in- gående stridsmedlens vikt och betydelse föremål
            för en livlig diskussion. I vårt land med dess långa kust och
            säregna skärgård är kustförsvars- frågan ett av de viktigaste
            spörsmålen, då det gäller att bestämma om- fattningen och formen
            för rikets försvar. Då kustartilleriet, som i sig innesluter det
            lokala kustförsvarets strids- medel, nu ägt bestånd i över 20
            år, torde det kunna vara skäl att med stöd av de erfarenheter,
            som föreligga, upptaga till behandling den frågan, huruvida organisationen
            av denna del av rikets försvar fått den lyckligaste lösningen.
            I belysning av krigets erfarenheter finner man genast, att den
            gamla benämningen »det fasta kustförsvaret»&gt; är ett föråldrat
            begrepp. Det stora världskriget har hos kustförsvarets såväl artilleri-
            som minvapen fram- tvingat större rörlighet, så att hela kuststräckor
            framgångsrikt försvarats mot sjöstridskrafter. I detta sakförhållande
            visar sig bäst, hur utveck- lingen sprungit förbi de här hemma
            före kriget utspekulerade formerna för kustförsvaret. År 1889
            uppsattes Vaxholms och år 1893 Karlskrona artillerikårer, vilka
            avsågos till artilleribemanning av Vaxholms och Karlskrona befäst-
            ningar. Dessa fästningars minförsvar, det fasta minförsvaret,
            handhades av flottan. I Vaxholms fästning var chefen för artillerikåren
            kommendant, och i Karlskrona bekläddes samma befattning av befälhavande
            amiralen. Den befogade anmärkning, som kunde riktas mot denna
            organisation, var, att de båda vapen, artilleri- och minförsvaret,
            taktiskt hade ett mycket lösligt samband samt att kunskapen om
            kustpositioners försvar var jäm- förelsevis ytlig. År 1902 uppsattes
            kustartilleriet genom sammanslagning av Vaxholms och Karlskrona
            artillerikårer samt det fasta minförsvaret. Dessutom till- kom
            torpedförsvar vid Vaxholms fästning. Genom denna sammanslagning
            samt kustartilleriets ingående i marinen med därav följande utbildning
            vid dess skolor och högskola skulle en bättre samverkan mellan
            kustpositionernas stridsmedel vinnas. Kunskap
          </p>
          <pb facs="riksdagen-motions-pdf/data/1924/mot_1924__fk__225/mot_1924__fk__225-002.pdf"/>
          <fw xml:id="i-9NzPZLux3hCozLMP7dV8XA">
            4 Motioner i Första kammaren, Nr 225.
          </fw>
          <p xml:id="i-P7Vigt5f6cBFXBFJ6FgQqS">
            i kustförsvarstaktik började meddelas i det nyskapade undervisningsämnet
            kustfästningslära. Verkningarna av en organisationsform kunna
            i skilda riktningar vara väsentligt olika, varför man för att
            allsidigt kunna bedöma värdet av kust- artilleriets nuvarande
            organisation bör ur flera synpunkter skärskåda den- samma. Under
            det att manskapet och underofficerskåren äro fördelade och ut-
            bildas på olika vapen- och yrkesgrenar, så är officerskåren enhetlig.
            Då officersutbildningen inom någon viss del av krigsmakten och
            det resultat, vartill densamma leder, är en av de fundamentala
            betingelserna för att göra denna del av landets försvar skickad
            att fylla sin uppgift i krig, så äro principerna för kustartilleriofficerens
            utbildning värda det allra största beaktande. Före sammanslagningen
            erhöllo fästningsartillerikårernas officerare för- utom vid truppförbanden
            sin utbildning vid krigsskolan å Karlberg och det fasta minförsvarets
            officerare voro utbildade vid sjökrigsskolan. Nu äger kustartillerikadettens
            utbildning till officer rum dels vid ett kust- artilleriregemente,
            dels vid sjökrigsskolan. Denna utbildning omfattar såväl tjänst
            vid artilleri- som vid minvapnet, kunskap i navigation och sjömanskap
            samt en kortare kurs ombord på ett av flottans stridsfartyg. I
            denna utbildning ingår sålunda en omfattande kännedom om den mång-
            skiftande materiel, som utgöres av sjöfronts- och landfrontsartilleri
            av olika kalibrar, anspänt artilleri, granatkastare och anspända
            kulsprutebatterier, min-, torped-, strålkastar- och maskinmateriel.
            Även någon kunskap om dessa stridsmedels taktiska användning inhämtas.
            «Till allt detta kommer även någon utbildning i — ridning. Högskoleutbildningen
            bibringas på sjökrigshögskolan, men har det visat sig, att man
            icke helt kan avvara arméns högskolor. Omöjligheten att med en
            så söndersplittrad officersutbildning komma till ett för krigets
            krav antagligt utbildningsresultat ligger i öppen dag. Med naturnödvändighet
            måste kunskaperna bli i allra högsta grad ytliga. Det utmärkande
            för kustartilleriofficersutbildningen är ett onödigt stort tekniskt
            vetande, en död teoretisk materialkännedom, som visserligen ger
            en god kunskap om en kustfästnings olika stridsmedel, men som
            icke betryggar det viktigaste, nämligen största möjliga kunskap
            och rutin i det vapens handhavande, åt vilket en kustartilleriofficer
            under största delen av sin tjänstetid, d. v. s. i kompaniofficersgraderna,
            måste ägna sig. Re- sultatet har också visat sig vara det, att
            efter en så mångskiftande och härigenom ytlig utbildning kustartillerikadetten
            efter sin utnämning till officer icke är kompetent att leda utbildningsarbetet
            inom någon del av kustartilleriet. En tvåårig fänriksutbildning
            blir nödvändig, ett år vid ett artillerikompani och ett år vid
            ett minörkompani, för att den unge offi- ceren skall få något
            av den rutin i tjänsten, som rätteligen förut bort bibringas honom.
          </p>
          <pb facs="riksdagen-motions-pdf/data/1924/mot_1924__fk__225/mot_1924__fk__225-003.pdf"/>
          <fw xml:id="i-525jhPKw9V12WKdQh4Ji1T">
            Motioner i Första kammaren, Nr 225. d Den föreställning, som
            i begynnelsen av kustartilleriets tillvaro före- fanns, att en
            subalternofficer det ena året skulle kunna tjänstgöra vid ett
            minörkompani och det andra vid ett artillerikompani, har helt
            och hållet måst övergivas. Det har visat sig nödvändigt, att subalternofficerarna
            en lång följd av år ägna sig åt den specialgren, inom vilken de
            såsom kom- panichefer sedan skola verka. Största delen av de under
            utbildning till officer bibringade kunskaperna bliva härunder
            överflödiga, men förefinnas äå andra sidan betänkliga brister
            i kunskap och färdighet i den praktiska tjänsten, luckor, som
            endast långsamt kunna fyllas. Den mångsidiga ut- bildningen är
            för detaljerad och bibringas på ett för lågt stadium för att rara
            till någon nytta 1 regementsofficersgraderna vid utövande av högre
            befäl. Vid armén äger ett alldeles motsatt förhållande rum. Där
            bibringas en mera mångsidig, tjänst vid andra vapenslag omfattande
            utbildning, i regel endast dem, som i tävlan med kamrater på högskolestadiet
            avlagt prestationer, som visa sig lämpliga för användande i stabstjänst.
            En dylik utbildning avser dock endast kunskap om andra vapenslags
            taktiska an- vändning. Så tjänstgör t. ex. en infanteriofficer
            i anslutning till genom- gående av krigshögskolan vid artilleriet
            icke för att därefter tilltro sig vara kompetent att leda den
            artilleristiska utbildningen, utan endast för att mera praktiskt
            förvärva den för samverkan erforderliga kunskap om artilleriets
            tekniska och taktiska användning, en kunskap avsedd för att i
            stabstjänsten bättre kunna bedöma artilleriets prestationsförmåga.
            Då mångsyssleriet med såväl taktiskt som tekniskt så olika vapen,
            som kustartilleriet omspänner, har mycket påtagliga olägenheter
            i de lägre graderna, blir följden härav i de högre långt mera
            betänklig. Det finnes ingen större sannolikhet för att en regementsofficer,
            som under sin kom- paniofficerstid, således under en tid vanligen
            överstigande 20 år, sysselsatt sig med det artilleristiska, kan
            tillföra minvapnet några livgivande im- pulser, lika litet som
            en minspecialist kan ha haft tillfälle att följa och leva sig
            in i den artilleristiska utvecklingen, så att han med auktoritet
            kan leda den honom underställda artilleripersonalens utbildning.
            Särskilt vanskliga äro den nuvarande organisationens brister ur
            mobi- liseringssynpunkt. Då en lång tids specialisering här visat
            sig nödvändig, kan icke utan mycket stora olägenheter för tjänstens
            bedrivande med sak- kunniga officerare någon överflyttning ens
            i fred ske de olika grenarna emellan. &lt;Reservofficersutbildningen
            är ävenledes specialiserad på artilleri- officerare och minörofficerare.
            Även under fredsförhållanden är en min- specialist ej användbar
            som artillerist, en sjöfrontsartillerist kan ej leda utbildningen
            vid det rörliga anspända artilleriet, och en artillerispecialist
            kan ej omedelbart tagas i anspråk som minör. Ännu allvarligare
            ter sig saken vid mobilisering, då organisationen medför de farligaste
            konsekven- serna. Under antagande av krig under en hård vinter,
            då minvapnet saknar möjlighet till full verksamhet, kan artilleriet
            redan efter sin första
          </fw>
          <pb facs="riksdagen-motions-pdf/data/1924/mot_1924__fk__225/mot_1924__fk__225-004.pdf"/>
          <fw xml:id="i-4cA4VJ5o8tpG6PHbCTSyYg">
            6 Motioner i Första kammaren, Nr 225.
          </fw>
          <p xml:id="i-JfW9KDVH3DaSek3w8wV97j">
            strid vara i behov av ersättning av officerare. Ett ersättningsbehov
            av artilleriofficerare kan således uppstå, vilket dock ej kan
            fyllas, under det att däremot tillgång på för tillfället overksamma
            men oanvändbara minör- officerare kan finnas. På befordringsväsendet
            har det för kustartilleriet typiska mångsyssleriet även en ofördelaktig
            återverkan. Då ingen chef kan behärska alla kust- artilleriets
            vapengrenar, kan heller icke ett fullt sakkunnigt bedömande av
            prestanda på de olika områdena ske. Ett fullt sakligt avgörande
            av be- fordringsfrågor är helt enkelt icke möjligt. Den avskilda
            ställning, som kustartilleriet intager i förhållande till det
            övriga försvaret, gör, att utvecklingen och framåtskridandet inom
            de olika specialgrenarna icke så omedelbart kan följas, som nödvändigt
            är. En viss efterblivenhet har alltid gjort sig gällande, och
            ha nya erfarenheter i regel kommit kustartilleriet tillgodo senare
            än andra delar av försvaret. Svårigheten att sammanhålla det hela
            visar sig i bristande vederhäftighet i reglementen och utbildningsföreskrifter,
            vartill den naturliga förklaringen ligger i, att kustartilleriet
            äger en överstyrelse, som icke på alla områden kan besitta tillräckligt
            militär sakkunskap. Det bästa beviset för avsak- naden av förmåga
            att bedöma, vad det militära arbetet kräver, är, att in- fanteriets
            exercisreglemente anbefallts att gälla för kustartilleriet, och
            an- vändes personalen under krigsövningar som infanteri. Det ligger
            icke inom möjlighetens gränser att under den tid, som står till
            förfogande, med vid sjökrigsskolan utbildade officerare och med
            den maritima utrust- ning, varmed kustartilleriets personal är
            försedd, av denna kunna skapa en i infanteristrid användbar trupp.
            Den största faran av mångsyssleriet är, att i krig kustartilleriets
            personal kan komma att engageras i upp- gifter, som den icke är
            vuxen. Vad följderna härav kunna bli, behöver icke närmare pointeras.
            De genom 1914 års härordning tillkomna anspända haubits- och kul-
            sprutebatterierna kräva en särskild tjänstgöring vid motsvarande
            förband vid armén för att ge officerare den härför erforderliga
            specialutbildningen. Detta har sin förklaring i att erforderliga
            utbildningsföreskrifter för dessa specialgrenar ännu saknas, och
            sålunda samma tjänstgöringsförhållanden som vid artilleriet vid
            armén och dess kulspruteformationer saknas. Följden härav är,
            att efter officersexamen måste bibringas en utbildning, som icke
            kan få samma värde för tjänsten i subalterngraden som kunskaper
            bi- bringade på kadett- och volontärstadiet. Lämpligheten av att
            kustartilleriet tillhör marinen kan starkt ifrågasättas. Mycket
            enkla krav på att tillgodose kustartilleriets behov beaktas ofta
            icke. Ganska belysande är, att största delen av den artillerimateriel,
            varpå kust- fästningarna skola bygga sitt försvar av sjöfronterna,
            äro av modellår för är 1902. Det har icke förefunnits samma livliga
            intresse att hålla kust- artilleriets artilleri modernt som flottans.
            Någon likställighet mellan kustartilleriofficerare och sjöofficerare
            vid tillsättande av befattningar, var-
          </p>
          <pb facs="riksdagen-motions-pdf/data/1924/mot_1924__fk__225/mot_1924__fk__225-005.pdf"/>
          <fw xml:id="i-idF1n3wuFowfw8p9WT3VF">
            Motioner i Första kammaren, Nr 225.
          </fw>
          <p xml:id="i-TUXQ86bpeuBse8YofHCnAp">
            till båda äro lika meriterade, förefinnes icke. Belysande är,
            att i en från sjökrigsskolan utexaminerad kurs kustartilleriofficerarna
            placeras efter sjö- officerarna. Således den bästa kustariilleriofficeren
            ställes efter den sämsta sjöofficeren. Detta är ett förhållande,
            som icke kan annat än verka deprimerande, förkväva energi och
            intresse och till slut resultera i en dålig rekrytering av kustartilleriets
            officerskår. Det mindre fördelaktiga i att kustartilleriet tillhör
            marinen ligger även i att för mycket maritima synpunkter komma
            att bli rådande. Faran härav visar vår krigshistoria 1 Sveaborgs
            fall, vars kommendant amiral Cronstedt icke betraktade detta Nordens
            Gibraltar annat än som ett in- fruset krigsfartyg, som icke kunde
            räddas ur sin farliga belägenhet annat än med inträde av fritt
            vatten och flottans ankomst från Sverige. Landet bör knappast
            ha råd att bestå sig med ännu ett Sveaborg. I ett annat avseende
            kunna allvarliga betänkligheter hysas beträffande fördelen av
            att kustfästningarna sortera under marinen, och detta gäller dessas
            förplägnad och proviantering i krig. Denna för fästningarnas be-
            stånd så viktiga uppgift ligger icke i händerna på de mest sakkunniga.
            Arméns intendenturkår har större förutsättningar att lämna för
            dylika stora uppgifter kvalificerad personal än marinintendenturkåren.
            I detta sammanhang kan även påtalas det maritima inflytandet på
            ut- rustning och beväpning. Även artilleripersonalen begåvades
            vid kustartil- leriets uppsättande med flottans uniform och personliga
            beväpning. Den nyss genomförda beväpningen med gevär övergavs
            och ersattes med karbin. Härvid har det fullkomliga felaktiga
            bedömandet gjorts, att besättningen i ett fort eller batteri skulle
            i krig föra en tillvaro liknande den om skeppsbord. Ingenting
            kan vara mera felaktigt. Även ett fästningskrig måste, som krigserfarenheten
            visar, äga en viss grad av rörlighet. Artil- leripersonalen i
            våra kustfästningar måste sålunda i sin stridsuppgift på land
            under de primitiva och fältmässiga förhållanden, som härunder
            bli rådande, vara utrustade med den traditionella sjömansdräkten,
            som fram- vuxit ur tjänsten på segelfartygen och utgör en efterapning
            av den ledande sjömakten Englands sätt att bekläda sitt sjöfolk.
            Värdet av förändring i den personliga beväpningen från gevär till
            karbin belystes redan två år efter kustartilleriets uppsättande
            av de mursinniga bajonettstriderna vid Port Arthurs belägring.
            En återgång till beväpning med gevär är på- gående. En annan olägenhet,
            som följer av att kustartilleriet intager en sär- organisation
            är, att man kan iakttaga en farlig tendens till. partikularism.
            Detta tar sig uttryck i, att icke alltid militära synpunkter anläggas.
            Den erforderliga växelverkan mellan bästa tänkbara vapenledning
            å ena sidan och å andra sidan den taktiska ledning, som vid armén
            förefinnes mellan truppslagsinspektörer samt arméfördelningschefer
            och kommendanter, återfinnes ej vid kustartilleriet och kustfästningarna.
          </p>
          <pb facs="riksdagen-motions-pdf/data/1924/mot_1924__fk__225/mot_1924__fk__225-006.pdf"/>
          <fw xml:id="i-Nnf37xHh1pqAusSwF54gMs">
            8 Motioner i Första kammaren, Nr 225.
          </fw>
          <p xml:id="i-AgHfid5ajmQFqTuX497XqF">
            Vid mobiliseringen 1914 var också chefen för Vaxholms kustartilleri-
            regemente kommendant och icke chefen för kustartilleriet kommendant
            i Vaxholms fästning. Således har vinsten av kommendantsbefattningens
            beklädande med en därtill kvalificerad generalsperson icke vunnits.
            Genom tillkomsten av en så heterogent sammansatt och härigenom
            tungrodd organisation som kustartilleriet, har icke träffats den
            ömma punkten och icke avhjälpts vårt kustförsvars verkliga svaghet,
            kustfästnin- garnas taktiska organisation. Kommendantsbefattningen
            i Vaxholm, som vid kustartilleriets uppsättande avsågs att beklädas
            av chefen för kust- artilleriet, har så småningom återfallit på
            chefen för fästningens artilleri- förband. Det finnes ingenting,
            som berättigar den nuvarande formen för kustför- svarets ordnande,
            då detsamma icke betryggar den högsta effektiviteten. En till
            sina verkningar högst fördärvlig självtillräcklighet och privat
            militär intressepolitik blir även följden. =En naturlig uppdelning
            av kustartille- riets olika vapen bör göras, så att varje del
            kommer i den för densamma lämpligaste miljön samt kustfästningarna
            erhålla en följdriktig och enhetlig taktisk organisation. Min-
            och torpedvapnen böra med sin personal överföras till flottan.
            Det kan icke betraktas som god ekonomi och befrämja enhetlighet
            i led- ningen, att samma stridsmedel äro underställda chefer tillhörande
            två olika organisationer. Artilleriet och dess personal å sin
            sida bör lämpligast överföras till armén. Härför tala flera skäl.
            Vinsten blir ett stort, enhetligt sakkun- nigt lett artillerivapen,
            enär flera pjässlag, som ingå i kustfästningarnas artilleri, äro
            identiskt desamma som finnas vid armén. Tillgodogörandet av krigets
            erfarenheter, såsom t. ex. artillerimätavdelningar, talar för
            en dylik enhetlighet i den artilleristiska ledningen. Krigserfarenheten
            har städse visat, att kustfästningars landfronter varit den sårbaraste
            punkten, och bör detta faktum icke tala för en uteslutande maritim
            organisation av våra kustfästningar. Dessutom har världskriget
            visat, att kustförsvaret i stor utsträckning gjorts rörligt, samt
            att kustfästningarnas artilleri även måst tagas i anspråk i fältkriget.
            Denna överflyttning är nödvändig för att kustförsvarsartilleriet
            skall bli så mångsidigt användbart som möjligt och icke bliva
            fastlåst till blott en lokal uppgift samt för att komma i bättre
            kontakt med den artilleristiska utvecklingen i allmänhet. Ett
            annat mycket vägande skäl för att överföra kustfästningarnas artil-
            leri till armén och göra det så rörligt som möjligt genom motorisering
            och som järnvägsartilleri, är att, då av ekonomiska skäl arméartilleriet
            ej kan bli så stort som önskligt vore, skulle man i ett rörligt
            kustförsvarsartilleri för vissa krigslägen kunna finna en ersättning.
            Ett ytterligare skäl för att överföra kustfästningarnas artilleripersonal
            till armén med härav följande förenkling i officersutbildningen
            och dess
          </p>
          <pb facs="riksdagen-motions-pdf/data/1924/mot_1924__fk__225/mot_1924__fk__225-007.pdf"/>
          <fw xml:id="i-NBsCEH4rQXBQrTWoaJD6vv">
            Motioner it Första kammaren, Nr 225. 9
          </fw>
          <p xml:id="i-EajD83fTDjnQqJTvuvCvpb">
            förläggande till arméns skolor är den föreslagna indragning av
            kustfäst- ningarnas infanteriregementen. Skulle denna indragning
            av riksdagen be- slutas, kan lösandet av enklare uppgifter som
            infanteritrupp komma att oftare påläggas kustfästningarnas artilleripersonal,
            och böra därför office- rarna erhålla sin utbildning på krigsskolan
            och ej vid sjökrigsskolan. Den speciella kustförsvarstaktiken,
            vari å sjökrigsskolan undervisas under namn av kustfästningslära,
            kan med fördel omläggas även till arméns högskolor under det lämpligare
            namnet kustförsvarstaktik. Vinsten härav vore, att ett större
            antal officerare av olika vapenslag studerade detta ämne och sålunda
            med vidgade synpunkter teorierna bleve mindre doktri- nära och
            taktiken mera avpassad efter de för vårt land speciella förhål-
            landena. En inom hela krigsmakten vidgad kunskap om principerna
            för kustförsvarets taktik är nödvändig, då kustpositioner under
            krig kunna tillfälligt komma att upprättas på flere punkter av
            vår långa kust. Vad administrationen angår, kunna kustförsvarets
            intressen fullt tillfreds- ställande tillvaratagas genom upprättande
            av kustartilleridetaljer inom artilleridepartementets och artilleristabens
            avdelningar. För den taktiska ledningen av våra kustfästningars
            försvar bör sörjas genom omorganisation av kommendantsstaberna.
            Nu är i den ena kust- fästningen en regementsofficer av kustartilleriet
            och i den andra en rege- mentsofficer av flottan stabschef, vilka
            dock icke kunna äga de största förutsättningarna för att bekläda
            dessa befattningar. Otvivelaktigt beklädas stabschefsbefattningarna
            inom kustfästningarna bäst av generalstabsoffi- cerare, vilka
            hava de största förutsättningarna för dessa krävande upp- gifter.
            | En sammanfattning av fördelarna av en dylik omorganisation går
            ut på en efter krigets krav avpassad taktisk organisation av kustfästningar,
            officersutbildningen får en nödvändig förenkling, en sakkunnig
            ledning och en omedelbar kontakt med utvecklingen på flera områden
            vinnes, en stor del av landets artilleri blir mäktigt en mångsidigare
            användning i riks- försvaret, mobiliseringsbehovet blir bättre
            tillgodosett, det osympatiska rivaliserandet mellan fottan och
            kustartilleriet försvinner, bättre rekry- tering av officerskåren
            blir även en vinst, besparingar av tid och pen- ningar på flera
            områden kunna göras, på samma gång som effektiviteten såväl tekniskt
            som taktiskt kommer att höjas. Frågan är av den allra största
            betydelse. Endast en rationell om- organisation kan giva denna
            så viktiga del av riksförsvaret dess fulla kraft. Härjämte må
            framhållas, att även vissa besparingar kunna göras. Så- lunda
            torde förutom chefsplatsen för kustartilleriet av generalsrang
            3 åa 4 officersplatser kunna indragas, varigenom möjlighet kunde
            beredas att å generalstabens stat upptaga tvenne ovan antydda
            stabschefsbefattningar inom kustfästningarna. Vidare torde en
            del onödiga bearbetningar av arméns reglementen och instruktioner
            kunna undvikas, och slutligen bliva Bihang till riksdagens protokoll
            1924. 3 saml. 59 häft. (Nr 224—225.) 397 24 2
          </p>
          <pb facs="riksdagen-motions-pdf/data/1924/mot_1924__fk__225/mot_1924__fk__225-008.pdf"/>
          <fw xml:id="i-G4BLQw2uH5cUhYTb2Z2F9f">
            10 Motioner i Första kammaren, Nr 225.
          </fw>
          <p xml:id="i-Eh2huHE2XPptjjehfnzTC8">
            med vid armén fullt artilleristiskt utbildade officerare dyra
            kommenderingar till arméns artilleriregementen obehövliga. På
            grund av vad jag sålunda anfört hemställer jag,
          </p>
          <p xml:id="i-W8BhQE2S9SmV55TPBkwbEG">
            att riksdagen vid den i kungl. propositionen nr 20 före- slagna
            omorganisationen av försvaret måtte besluta, att kustartilleriet
            skall uppdelas, så att artilleriet och dess personal överföres
            till armén, men min- och torpedvapnet med sin personal bibehålles
            vid flottan.
          </p>
          <p xml:id="i-Xv266k5dqtonFbJJ6AzZBL">
            Gustaf Kobb.
          </p>
          <p xml:id="i-64sztDmac6i5oaHuwXbTZj">
            Stockholm, EK. L. Beckmans Boktr., 1924.
          </p>
        </div>
      </div>
    </body>
  </text>
</TEI>
