<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200910-FiU-00261">
  <teiHeader>
    <fileDesc>
      <titleStmt>
        <title>Investera Sverige ur krisen</title>
        <author corresp="i-HpwkrkkrFd1MRPixHrr8q1">av Lars Ohly m.fl. (v)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Investera Sverige ur krisen</title>
          <idno type="rdwebb">GX02Fi261</idno>
          <rs type="number">Fi261</rs>
          <orgName type="comitteeAbbreviation">FiU</orgName>
          <ref type="dokument_url_text">http://data.riksdagen.se/dokument/GX02Fi261/text</ref>
          <ref type="dokument_url_html">http://data.riksdagen.se/dokument/GX02Fi261</ref>
          <ref type="dokumentstatus_url_xml">http://data.riksdagen.se/dokumentstatus/GX02Fi261</ref>
          <ref type="doc">http://data.riksdagen.se/fil/A9C6450B-6DA8-4FC5-90AA-01A0C40EE38D</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-HpwkrkkrFd1MRPixHrr8q1</idno>
            <name>Lars Ohly</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-JxxHuvwXWsJTZYTnBZLHj</idno>
            <name>Marianne Berg</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-CNBy5dFgNNyEozHVpAj93c</idno>
            <name>Jacob Johnson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-K3yJ7rruozYUK99nj91ffc</idno>
            <name>Hans Linde</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-WTCYyz27itjvuvffL1vZLi</idno>
            <name>Elina Linna</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-6MWLY5JdykMGLLUo96skfp</idno>
            <name>Lena Olsson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-2aZQBvMx8o6ihusfvExbt8</idno>
            <name>Alice Åström</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-M5o8cYSRJsbmZdvevomfQX</idno>
            <name>Ulla Andersson</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-79fXqZVR5LCNatAsZckMVF" type="signed"/>
        <correspContext corresp="i-79fXqZVR5LCNatAsZckMVF">
          <note type="signatory" corresp="i-HpwkrkkrFd1MRPixHrr8q1"/>
          <note type="signatory" corresp="i-JxxHuvwXWsJTZYTnBZLHj"/>
          <note type="signatory" corresp="i-CNBy5dFgNNyEozHVpAj93c"/>
          <note type="signatory" corresp="i-K3yJ7rruozYUK99nj91ffc"/>
          <note type="signatory" corresp="i-WTCYyz27itjvuvffL1vZLi"/>
          <note type="signatory" corresp="i-6MWLY5JdykMGLLUo96skfp"/>
          <note type="signatory" corresp="i-2aZQBvMx8o6ihusfvExbt8"/>
          <note type="signatory" corresp="i-M5o8cYSRJsbmZdvevomfQX"/>
        </correspContext>
        <correspAction xml:id="i-BDRgGedCCsPim5mHqMMGQ" type="numbering">
          <date when="2009-10-08"/>
        </correspAction>
        <correspAction xml:id="i-En8BWJrv433oDjgUQ1ZaB7" type="submission">
          <date when="2009-10-06"/>
        </correspAction>
        <correspAction xml:id="i-3cq3oTu6h69xDA2iFG6Uh1" type="transfer">
          <date when="2009-10-06"/>
        </correspAction>
        <correspAction xml:id="i-HghuJSLBt7MJ5PHYdiaGxr" type="assigned"/>
        <correspContext corresp="i-HghuJSLBt7MJ5PHYdiaGxr">
          <ref type="assignedTo">Finansutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#parti"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-DhmvCeGFEXx3YW4x5Viyso" type="motBody">
        <div xml:id="i-SGzxpk9wk6X6SQGsYq8xTb" type="motSummary">
          <head xml:id="i-CVqJGEPwiucUMS9v7EW41G">
            1 Sammanfattning
          </head>
          <p xml:id="i-sYSsX7xYxhCLNGpGxfEr8">
            Krisen är global men på grund av regeringens förda politik slår
            krisen hårdare mot Sverige än mot jämförbara länder. Fallet i
            bruttonationalprodukten (BNP) under 2009 är klart större i Sverige
            jämfört med EU-genomsnittet. Samtidigt stiger också den svenska
            arbetslösheten betydligt snabbare än EU-snittet och är nu för
            första gången högre än EU-snittet.
          </p>
          <p xml:id="i-WNpfonwwsqqJ8DA14mfbFL">
            Arbetslösheten beräknas redan nästa år uppgå till 11,4 procent
            och sysselsättningsgraden sjunker till de nivåer som förelåg under
            90-talskrisen. Inkomstklyftorna ökar kraftigt på grund av regeringens
            politik och är de största sedan SCB började mäta dem. Den antifackliga
            politiken har inneburit att antalet personer som är anslutna till
            a-kassan nu är ca 500 000 färre jämfört med när regeringen tog
            makten 2006, och neddragningarna innebär att arbetslöshetsförsäkringen
            inte längre garanterar en skälig inkomsttrygghet vid arbetslöshet.
            Regeringen har dessutom infört en stupstock i sjukförsäkringen
            som tvingar ut sjuka människor på arbetsmarknaden. Det hade behövts
            kraftfulla finanspolitiska stimulanser för att mildra effekterna
            av krisen men inte förrän nu när valet närmar sig agerar regeringen.
            Men mer med en budget för valet än för jobbkrisen. Regeringen
            fortsätter att låna till permanenta skattesänkningar istället
            för att kraftsamla för jobben och värna välfärden i krisen. Vi
            borde istället investera i framtidstro, särskilt hos de unga,
            som ska bära upp samhället imorgon. För att ta oss ur krisen behövs
            en ekonomisk politik som framför allt prioriterar jobben.
          </p>
          <p xml:id="i-7dhwD8GQ8SqZg7Eg93aUKC">
            Vänsterpartiets budgetmotion presenterar samhällsekonomiskt effektiva
            investeringar i vår gemensamma välfärd, i miljöteknik, infrastruktur,
            en utvecklad industriproduktion och i bostadsrenoveringar och
            nybyggnation.
          </p>
          <p xml:id="i-RRUozmqJmt8rJx8JmsfJGL">
            Direkta satsningar på fler reguljära jobb och för att förhindra
            varsel och uppsägningar utgör kärnan i Vänsterpartiets budgetalternativ.
            Vi lägger fram ett förslag om ett investeringsstöd på 8 miljarder
            kronor till kommunsektorn under 2010. Stödet ska gå till investeringar
            som hotas i lågkonjunkturen, investeringar som vi behöver tidigarelägga
            för att stimulera ekonomin och skapa arbetstillfällen. Det handlar
            om satsningar på upprustningar av t.ex. skolor och sjukhus, på
            infrastrukturen för el, vatten, fjärrvärme, vägar och bostäder.
            Förslaget beräknas skapa 12 000 arbetstillfällen.
          </p>
          <p xml:id="i-W8cXnbsMQw4y177vXrwNUi">
            Krisen slår hårt mot kommunsektorn. Under 2008 minskade antalet
            sysselsatta med 18 000 och i år beräknas ytterligare 23 000 förlora
            sina jobb inom välfärden. På så sätt kommer kvaliteten inom sjukvården,
            skolan och barn- och äldreomsorgen att kraftigt försämras och
            viktiga arbetsuppgifter inte längre utföras. Dessutom är satsningar
            på offentliga jobb det samhällsekonomiskt mest effektiva sättet
            att skapa jobb på. Vårt mål under krisen är därför att kvaliteten
            i välfärden ska värnas. Det behövs mindre grupper i förskolan,
            eleverna i skolan behöver ökad lärartäthet och hemtjänsten behöver
            mer tid för social omsorg av våra äldre. För att möjliggöra det
            vill Vänsterpartiet öka antalet sysselsatta inom kommunsektorn.
            Därför avsätter vi 10 miljarder kronor mer än regeringen i form
            av generella statsbidrag och tillfälligt konjunkturstöd för 2010.
            Dessa resurstillskott motsvarar ca 20 000 anställda. För 2011
            och 2012 anslår vi 20 respektive 15 miljarder kronor mer än regeringen
            till kommunsektorn, vilket motsvarar 40 000 respektive 30 000
            anställda.
          </p>
          <p xml:id="i-A5QcohiL3NmcJfn4GsDqJ9">
            Det är bostadsbrist i 124 kommuner i Sverige och flertalet kommuner
            uppger att det är brist på hyresrätter. Vänsterpartiet vill bygga
            bort bostadsbristen och inför ett nytt investeringsbidrag för
            nyproduktion av bostäder. Vi satsar drygt 4 miljarder de närmsta
            tre åren för nybyggnation. Vi inför även en stimulans för byggande
            av studentbostäder. För varje byggmiljard skapar vi minst 1 000
            nya jobb. Vänsterpartiets mål är 40 000 nya bostäder per år, varav
            20 000 ska vara hyresrätter. Vi har dessutom ett utökat ROT-avdrag
            tillsammans med våra samarbetspartier, som även omfattar flerfamiljshus.
            Stödet är tillfälligt under krisen och är 2,5 miljarder högre
            än regeringens.
          </p>
          <p xml:id="i-W6wC2yg9bh4CJLRLrL1YNe">
            Vi behöver satsa för att ta oss ur krisen, samtidigt behövs en
            nödvändig miljö- och klimatomställning. Därför föreslår vi att
            Sverige ska satsa på en Green New Deal. Det skapar förutsättningar
            för en vidareutveckling av industriproduktionen samtidigt som
            vi tar tillvara det kunnande och den kompetens som finns på området.
            På så sätt kan vi bli världsledande på området samtidigt som vi
            får fler jobb både på kort och lång sikt och en hållbar tillväxt.
            Förslaget innehåller satsningar på en svensk sol- och vindkraftsindustri,
            en utbyggd järnvägstrafik med bl.a. satsningar på höghastighetsbanor
            och ökat banunderhåll, en utökning av kollektivtrafiken, klimatsmarta
            hyreshus, ny miljöteknik, landsbygdsutveckling och en grön svensk
            fordonsindustri. Redan år 2010 medför våra ökade investeringar
            i infrastruktur att 4 500 nya jobb skapas.
          </p>
          <p xml:id="i-WvbPGxmJnDuD5UiDboHDAB">
            Sverige står inför en stor generationsväxling på arbetsmarknaden.
            I flera branscher, inte minst i offentlig sektor, riskerar vi
            att stå inför en brist på kvalificerad arbetskraft inom bara några
            år. Samtidigt som arbetslösheten bland unga är hög finns det eftersatta
            behov av fortbildning i stora yrkesgrupper, exempelvis inom äldreomsorgen.
            Vänsterpartiet vill genomföra riktade insatser och utbildnings-
            och kompetenshöjningssatsningar som bidrar till att slussa in
            yngre i arbetslivet där pensionsavgångarna kommer att bli många
            framöver. Vi föreslår ett Kunskapslyft 2.0. Personerna som deltar
            i Kunskapslyftet ska få ett särskilt Kunskapslyftsstöd, som motsvarar
            hela studiemedlet, men utan återbetalningsskyldighet. Vi avsätter
            också medel för ett kompetenshöjningsprogram för anställda i äldreomsorgen
            som samtidigt ger nyutexaminerade omvårdnadsarbetare en möjlighet
            att få jobb. Vi bedömer att det finns behov av sammanlagt 3 000
            månadsplatser i utbildningsvikariat år 2010 och 5 000 platser
            de kommande två åren. Samtidigt satsar vi på fler platser på såväl
            komvux som högskolor.
          </p>
          <p xml:id="i-N47oXv5EFMR7fJ8C1dxjDL">
            I en gemensam överenskommelse med Socialdemokraterna och Miljöpartiet
            gör Vänsterpartiet dessutom en rejäl ungdomssatsning som investerar
            i bland annat utbildning för unga som saknar gymnasiekompetens,
            lärlingsplatser samt trainee-program och praktikplatser i statlig
            förvaltning.
          </p>
          <p xml:id="i-MHu9jbzi1bHSdmpqmwjayL">
            Vi vill öka beredskapen för krisen genom att stärka inkomstförsäkringarna
            så att de motsvarar människors behov av trygghet. Vi vill också
            se ett rättvisare skattesystem som motverkar de växande inkomstklyftorna
            i samhället.
          </p>
          <p xml:id="i-R9XxNVFFQhah8LpuJtnTEN">
            Vänsterpartiet kommer att gå till val gemensamt med Socialdemokraterna
            och Miljöpartiet och begära mandat för en gemensam koalitionsregering.
            Denna motion är ett steg på vägen i detta samarbete. Därför är
            flera förslag i den här motionen gemensamma för alla tre partierna
            och kommer också att presenteras i allas budgetmotioner. Dessa
            förslag är markerade med textrutor.
          </p>
        </div>
        <div xml:id="i-NGZzJQtYEn5eMXJR9ZjfUV" type="TOC">
          <head xml:id="i-RnkvKfmtuEUpzhpjJrHubh">
            2 Innehållsförteckning
          </head>
          <list xml:id="i-QKJSSE7Hd7UyMeDZWeDSQq">
            <item xml:id="i-WDipCFmxyvrGjFTdQAkGLu">
              1 Sammanfattning 1
            </item>
            <item xml:id="i-SY8XQd1mN8j3noqKKUVEZJ">
              2 Innehållsförteckning 4
            </item>
            <item xml:id="i-LFY6Yj9hQ4ABtYMe39TFca">
              4 Förslag till riksdagsbeslut 8
            </item>
            <item xml:id="i-PH1yaDJFta4zb2Pci3q8YP">
              5 Det ekonomiska läget och den ekonomiska politiken 10
            </item>
            <item xml:id="i-84xs1AN7NTqzTqmdbLxxbw">
              5.1 Finanskrisen 10
            </item>
            <item xml:id="i-3FRZcZx5vWhAczXNb4P9QY">
              5.2 Globala konjunkturutsikter 12
            </item>
            <item xml:id="i-VjdUzLzEMmY9EWbxw32WnX">
              5.3 Produktion och sysselsättning 12
            </item>
            <item xml:id="i-QuKegjbgTpatkkCh5prkL8">
              5.4 Sverige halkar efter 17
            </item>
            <item xml:id="i-GaXEmCEBMzWLMtCU6w8QSs">
              5.5 Passiv finanspolitik: 2009 ett förlorat år! 24
            </item>
            <item xml:id="i-S3sin7jdZiDw65LmctVfmJ">
              5.6 Regeringens ekonomiska politik är en politik för låga löner
              30
            </item>
            <item xml:id="i-GNPCzdZX2mE4NVwjjmFENE">
              5.7 Växande klyftor 32
            </item>
            <item xml:id="i-LA8fNEioYh5Baw5DaQJQmR">
              5.8 Besparingar i välfärden 33
            </item>
            <item xml:id="i-VjxFF6VYHRDAStv578s7Bt">
              5.9 Privatiseringar av välfärden 36
            </item>
            <item xml:id="i-CEAvNozweDGgYEVPAt1rLb">
              5.10 Systemskifte i sjukförsäkringen 37
            </item>
            <item xml:id="i-4Twy22wL43BdrTmrjbZZrF">
              5.11 Generationsskiftet på arbetsmarknaden 39
            </item>
            <item xml:id="i-UCQDn7jtSBNRmN3VpoQc4x">
              5.12 Raserad och missriktad arbetsmarknadspolitik 42
            </item>
            <item xml:id="i-UsNJhV7Wgq84njakVjAP8M">
              5.13 En antifeministisk politik 43
            </item>
            <item xml:id="i-DNPH7XTyMoFxFtWrFroSCV">
              6 Vänsterpartiets program för fler jobb: Investera Sverige ur
              krisen 46
            </item>
            <item xml:id="i-AVSWfhjtHcgz8QCvf37ZFr">
              6.1 Ett grönt stimulanspaket en Green New Deal för Sverige 46
            </item>
            <item xml:id="i-Cr8uVmd2E9hYft7HFAf87Y">
              6.1.1 Investeringar som ger jobb på kort sikt 47
            </item>
            <item xml:id="i-H4ccRTQL7LdQJkWs1dDDxa">
              6.1.1.1 En svensk vindkraftsindustri 47
            </item>
            <item xml:id="i-P8vxwqqDi41zvyLthruEgw">
              6.1.1.2 Klimatlyft bostaden och halvera energinotan 47
            </item>
            <item xml:id="i-QQv5bHytxz3cq5yuHsvL7o">
              6.1.1.3 Gemensamt förslag från s, mp och v: Ett utvidgat ROT-avdrag
              för upprustade bostäder och 15 000 jobb 48
            </item>
            <item xml:id="i-UyzNhn3tJgSDu4D9QjuH5i">
              6.1.1.4 Stoppa tågkrånglet och öka tågkapaciteten 49
            </item>
            <item xml:id="i-72NjmGBFUcUEVC9sxs3fSQ">
              6.1.1.5 Fler och bättre kollektiva resor 50
            </item>
            <item xml:id="i-Xqwcp1aPryybQeUkUdqsZi">
              6.1.1.6 Gemensamt förslag från s, mp och v: Ett miljöfordonspaket
              50
            </item>
            <item xml:id="i-SrHo6B7RaXt6isPJY9KBF8">
              6.1.1.7 Innovations- och riskkapitalfond för ny miljöteknik 53
            </item>
            <item xml:id="i-Vb4Cj57xmyvCW1DeXuBgZ4">
              6.1.1.8 Ett kraftfullt klimatinvesteringsprogram 53
            </item>
            <item xml:id="i-8RAfwoLmrQDmMiJBgGkSW1">
              6.1.1.9 Gröna jobb 53
            </item>
            <item xml:id="i-RdT7jaJTJtnSH5FWB2Unsd">
              6.1.2 Investeringar som ger jobb på längre sikt 54
            </item>
            <item xml:id="i-XivZxK35ZN9TnEGtUNHm6b">
              6.1.2.1 Höghastighetsbanor 54
            </item>
            <item xml:id="i-25oTZJ1dPvCwszGtXA8UgL">
              6.1.2.2 Solenergi 54
            </item>
            <item xml:id="i-SrQCb8x6ngFjb1UFDyXf5G">
              6.1.2.3 Hållbar turism och landsbygdsutveckling 54
            </item>
            <item xml:id="i-44V6akcvuZqN7Vzg2hZBeX">
              6.2 Investera i välfärden 55
            </item>
            <item xml:id="i-L2V27itBNKWiQWM4G3nNdB">
              6.2.1 Den offentliga sektorn måste växa 55
            </item>
            <item xml:id="i-e5TH2LBDVWSpnoYJz9wzs">
              6.2.2 Vänsterpartiets förslag för kommunsektorn 57
            </item>
            <item xml:id="i-98YgCVwaYxXqGMmLVk4eEg">
              6.2.3 Förutsägbarhet och värdesäkrade statsbidrag 61
            </item>
            <item xml:id="i-J6tbuvbgsNmgdvT1q5r2dM">
              6.2.4 Investeringsstöd till kommunsektorn 62
            </item>
            <item xml:id="i-MusRCJzeiHSPxuEWvSQXRY">
              6.2.4.1 Gemensamt förslag från s, mp och v: Modernisera skolans
              lokaler 63
            </item>
            <item xml:id="i-Sif9k41UmRJFaHCrpa3TfP">
              6.2.5 Hälso- och sjukvård 64
            </item>
            <item xml:id="i-Co8kNYwJtT3WRLHMnquLZs">
              6.2.6 Skolan och skolbarnomsorgen 65
            </item>
            <item xml:id="i-4Hcz7y2n3NcFSMZP7diJdz">
              6.2.7 Förskolan 65
            </item>
            <item xml:id="i-MYaUmP9idfGTZgJG4xp1iq">
              6.2.8 Äldre- och handikappomsorgen 66
            </item>
            <item xml:id="i-VqgRQkSQvNToWEye7Pk35A">
              6.2.9 Kulturen 67
            </item>
            <item xml:id="i-ACQcx6Seb9J4zYRFMUQCwr">
              6.3 Utbildning för jobb och aktiv arbetsmarknadspolitik 68
            </item>
            <item xml:id="i-CLB3f74KYeCaJVRTzL5eaD">
              6.3.1 Bygg ut högskola och universitet 68
            </item>
            <item xml:id="i-RHrgd1fvnsfMHMfEFmDr1u">
              6.3.2 Fler yrkesutbildningar 69
            </item>
            <item xml:id="i-Vu5X3ftGjProbsdfbVo1PB">
              6.3.3 Kommunala vuxenutbildningen 70
            </item>
            <item xml:id="i-8dJdNDFLF1bQYJ8mzJ4Qqc">
              6.3.4 Aktiv arbetsmarknadspolitik 70
            </item>
            <item xml:id="i-KuKaR5gpY4JtAdL6V21AwN">
              6.3.4.1 Generationsväxling på arbetsmarknaden 70
            </item>
            <item xml:id="i-2869XyBY5bbEGm841kvzKT">
              6.3.4.2 Program och anställningsstöd 72
            </item>
            <item xml:id="i-Ss9KCU9KT1g5NbaBWuoQ5L">
              6.3.4.3 Arbetsförmedlingen 73
            </item>
            <item xml:id="i-KpXBvBzz6WpN2ewcsvyL2R">
              6.3.4.4 Arbetslöshetsförsäkringen 74
            </item>
            <item xml:id="i-SW1ruoiiPLuHdEe3oRS3oB">
              6.3.5 Gemensamt förslag från s, mp och v: Ge unga en chans 75
            </item>
            <item xml:id="i-57ej3cJY7yHf4NKTcbYQv7">
              6.4 En arbetsmarknad för alla 82
            </item>
            <item xml:id="i-3PkohLHvr2Mk8ooD72ecTJ">
              6.4.1 En jämställd arbetsmarknad 82
            </item>
            <item xml:id="i-QaV5mwWLboF8xP9F86X2gv">
              6.4.1.1 Rätt till fasta jobb på heltid 83
            </item>
            <item xml:id="i-S2Xf3TXXRWiJuXpKBWBNsF">
              6.4.1.2 Rätt till barnomsorg på obekväm arbetstid 84
            </item>
            <item xml:id="i-MvbfGFSRGSovGpSACsEXwe">
              6.4.1.3 Jämställd föräldraförsäkring 84
            </item>
            <item xml:id="i-Rddx1Lvu6366Pd8ttvGnT7">
              6.4.1.4 Bättre välfärdstjänster, bättre välfärdsjobb 85
            </item>
            <item xml:id="i-PokFBQn7sYssdMbfSyfGcm">
              6.4.1.5 Jämställda löner 85
            </item>
            <item xml:id="i-2Nsw56nL8HV6JA6LdNmh3Q">
              6.4.2 Rätten till jobb på lika villkor 86
            </item>
            <item xml:id="i-7xHhHy4tuQSFsPhFXMdhiM">
              6.4.3 Stöd till personer med funktionsnedsättning 87
            </item>
            <item xml:id="i-JhM1NKctBDmw5PW9A6B13v">
              6.4.4 Arbetsmiljö och rehabilitering 87
            </item>
            <item xml:id="i-6UBLfJfc3Zv1BEKuBdg33V">
              6.5 Industri- och näringspolitik 88
            </item>
            <item xml:id="i-H1XqQ9RrtNQTTxaDARwCJu">
              6.5.1 Strategisk näringspolitik 88
            </item>
            <item xml:id="i-6hjSh2HuVviJP5uAAMD2N9">
              6.5.1.1 Utveckla näringslivet i Sverige 88
            </item>
            <item xml:id="i-KRpBAzDRcCGU37gnrtDGDR">
              6.5.1.2 Nya branschprogram 89
            </item>
            <item xml:id="i-LHLNFc2SzFdZDutukmDEwp">
              6.5.1.3 IUC-bolag 90
            </item>
            <item xml:id="i-XdWaVr3d7udCSfMP3NtCia">
              6.5.1.4 Staten som aktiv ägare 90
            </item>
            <item xml:id="i-KLYxy3qnXTtcXLcJBFgZMw">
              6.5.1.5 Framtidsprogram för tjänstesektorn 91
            </item>
            <item xml:id="i-KrYojnzXyaXaEPXLNrdixh">
              6.5.1.6 Gemensamt förslag från s, mp och v: Investering i besöksnäringen
              92
            </item>
            <item xml:id="i-GBjtxGBeVdLqZECUL3LAzs">
              6.5.2 Investera i småföretag och regional utveckling 93
            </item>
            <item xml:id="i-L92KCiSsyriu6oe2KsUrmH">
              6.6 En reformerad finanssektor 96
            </item>
            <item xml:id="i-CswujwFdoDpLKDHYTGdDQv">
              6.6.1 Skärpt finansiell reglering 96
            </item>
            <item xml:id="i-HGc2qizJTPLGDABqdMf8hD">
              6.6.1.1 Begränsa bankernas storlek 97
            </item>
            <item xml:id="i-Y9A6HezniKxZfav1UbJ9DD">
              6.6.1.2 Internationella regelverk och tillsyn 99
            </item>
            <item xml:id="i-2JaBksgivDkqhTVYWFDxmm">
              6.6.1.3 Överför all handel med derivat till marknadsplatser 101
            </item>
            <item xml:id="i-UCGjpAZLWMES27PvKEGcan">
              6.6.1.4 Reformera kapitaltäckningskraven 102
            </item>
            <item xml:id="i-BTxPYpCb6ENEgHGJcskTVC">
              6.6.1.5 Ratinginstituten 103
            </item>
            <item xml:id="i-7ELwg8RvEornvfFvSdiCtx">
              6.6.1.6 Den demokratiska processen 104
            </item>
            <item xml:id="i-4CmAbDoqaukB4cVYbPpwPH">
              6.6.1.7 Konsumentskydd och produktreglering 104
            </item>
            <item xml:id="i-LZf8Dcm8gwwmj2UvSx1DwF">
              6.6.1.8 Ersättningssystem 105
            </item>
            <item xml:id="i-KeugrRsj4Q8SS67vCVgQqg">
              6.6.2 Öka statens roll i den finansiella sektorn 107
            </item>
            <item xml:id="i-M7VmVBUNFffNtRfo6SYmSa">
              6.6.3 Sparbankernas roll för ökad konkurrens och regional utveckling
              108
            </item>
            <item xml:id="i-VwRqMAAwp7cJFtYBfwqjsx">
              6.6.4 Kapitalförsörjning och likviditet 109
            </item>
            <item xml:id="i-Wh1pyN6iMZDLeCPNKDrJQu">
              6.6.4.1 Gemensamt förslag från s, mp och v: Stärkt tillgång på
              riskkapital 110
            </item>
            <item xml:id="i-DfuMjybXxfsNKeNdfoPr5y">
              6.7 Riktlinjer för finans- och penningpolitiken 110
            </item>
            <item xml:id="i-ShXQFwNyQKKTjV5sVrLc6N">
              6.7.1 Målet för de offentliga finanserna 111
            </item>
            <item xml:id="i-kByqivP57N8qbpz2RreiH">
              6.7.2 Målet för kommunernas resultat 113
            </item>
            <item xml:id="i-F8y9kRQrkTrip4teBCvqxe">
              6.7.3 Inför en investeringsbudget i statsbudgeten 114
            </item>
            <item xml:id="i-pcJ7MP2ANch6gXwiS773G">
              6.7.4 Reformera eller avskaffa systemet med utgiftstaken 114
            </item>
            <item xml:id="i-Tizgv2hJvoiqgE9Nf68ATZ">
              6.7.5 Målen för penningpolitiken och styrningen av Riksbanken
              115
            </item>
            <item xml:id="i-Bzj64EiREwDFV6XjsKXmj2">
              6.7.6 Avslutande kommentar 117
            </item>
            <item xml:id="i-5fLJvVEB8BsZjM4XhZHSD7">
              6.8 Finanspolitisk inriktning och realekonomiska effekter av
              Vänsterpartiets budget 118
            </item>
            <item xml:id="i-MWYtwRr3t2kCTZujACrqt8">
              6.8.1 Utredningstjänstens analys av Vänsterpartiets förra budgetmotion
              118
            </item>
            <item xml:id="i-PtmQocUMh44UhNaHuVYEC5">
              6.8.2 Sysselsättningseffekter och finanspolitisk inriktning 120
            </item>
            <item xml:id="i-3NuxBZs32xHxYugb7WfR3F">
              7 En politik för minskad segregation och utestängning 122
            </item>
            <item xml:id="i-2cUgSmSbQcTpP1tjSKghct">
              8 En stärkt sjukförsäkring 124
            </item>
            <item xml:id="i-CizzXPwVSs6oTEATVFSEq9">
              9 Höjda garantipensioner och höjt underhållsstöd 125
            </item>
            <item xml:id="i-AWbwZUoD2pszqwZZZLWaLu">
              10 Skattepolitik 126
            </item>
            <item xml:id="i-KGyePQFJSiYU8PgCjY29m8">
              10.1 Målsättning med Vänsterpartiets skattepolitik 126
            </item>
            <item xml:id="i-Db7t9bCKqGg8XmKfBFuX6B">
              10.2 Rättvisa inkomstskatter 127
            </item>
            <item xml:id="i-2FJBqANBbKKTjg6QugjYMh">
              10.3 Skatter som styrmedel i miljöpolitiken gröna skatter 128
            </item>
            <item xml:id="i-BuhKhDCGZwk5sbo2f5G77F">
              10.4 Skatt på företag och kapital 129
            </item>
            <item xml:id="i-V527zdde9sY6UjpJDtBLMf">
              10.5 Gemensamt förslag från s, mp och v: En ny rättvis rödgrön
              fastighetsskatt 129
            </item>
            <item xml:id="i-73UyAZnpagSCWGkYtUAbMw">
              10.6 Gemensamt förslag från s, mp och v: Program mot skattefusk
              och ekonomisk brottslighet 131
            </item>
            <item xml:id="i-WuVFBRJfcXE5PhB8MfVQX4">
              10.7 Vänsterpartiets förslag till inkomstförändringar 135
            </item>
            <item xml:id="i-Am6CLCvV377HGt2wmfBDNX">
              11 Finansiellt sparande 138
            </item>
            <item xml:id="i-D8tpVbmRZv61YWyFVXCo5g">
              12 Utgiftsramar och fördelning av utgifter i statsbudgeten 140
            </item>
            <item xml:id="i-AsAbQEBVKZHpLCuLP5zeSG">
              12.1 Utgiftsområde 1 Rikets styrelse 141
            </item>
            <item xml:id="i-HN9aT2TJ1sv5dkEVWD4xmH">
              12.2 Utgiftsområde 2 Samhällsekonomi och finansförvaltning 141
            </item>
            <item xml:id="i-VMZ6stbnDe9XyGSREDjjC4">
              12.3 Utgiftsområde 3 Skatt, tull och exekution 141
            </item>
            <item xml:id="i-72Vf1avEH2rA25AG1upznR">
              12.4 Utgiftsområde 4 Rättsväsendet 142
            </item>
            <item xml:id="i-DQS7safochZZixRNDPWht5">
              12.5 Utgiftsområde 6 Försvar och samhällets krisberedskap 143
            </item>
            <item xml:id="i-Pip3q3tRQJQS5aVVN68B9A">
              12.6 Utgiftsområde 7 Internationellt bistånd 143
            </item>
            <item xml:id="i-2U2kaWqMaqy4tYhu6MVYXZ">
              12.7 Utgiftsområde 8 Migration 144
            </item>
            <item xml:id="i-F5Q3awpBEjUyaiNByLDQBe">
              12.8 Utgiftsområde 9 Hälsovård, sjukvård och social omsorg 144
            </item>
            <item xml:id="i-UuG6jiBxmEVJ4extM8wWf">
              12.9 Utgiftsområde 10 Ekonomisk trygghet vid sjukdom och handikapp
              145
            </item>
            <item xml:id="i-HHazvtLaKBTfng73MSeDDJ">
              12.10 Utgiftsområde 11 Ekonomisk trygghet vid ålderdom 145
            </item>
            <item xml:id="i-SKSYivQCrBNysjVSPTfz53">
              12.11 Utgiftsområde 12 Ekonomisk trygghet för föräldrar och barn
              146
            </item>
            <item xml:id="i-Uz5AZLKsLiWqTN5fS3Eoib">
              12.12 Utgiftsområde 13 Integration och jämställdhet 146
            </item>
            <item xml:id="i-EDTR78C8hvKWbeMru1FJfR">
              12.13 Utgiftsområde 14 Arbetsmarknad och arbetsliv 147
            </item>
            <item xml:id="i-8XYy6zFCCcQGejFvjMaUWz">
              12.14 Utgiftsområde 15 Studiestöd 147
            </item>
            <item xml:id="i-KfanBzKi4KHpqwMxVHXRhy">
              12.15 Utgiftsområde 16 Utbildning och universitetsforskning 148
            </item>
            <item xml:id="i-LLdM7WbrST9G9w3mgJZyKM">
              12.16 Utgiftsområde 17 Kultur, medier, trossamfund och fritid
              148
            </item>
            <item xml:id="i-Wtu7GZEuwkRqYQjvyFEmJH">
              12.17 Utgiftsområde 18 Samhällsplanering, bostadsförsörjning,
              byggande samt konsumentpolitik 149
            </item>
            <item xml:id="i-WoaJRC43vtRF1Af9QjWpi8">
              12.18 Utgiftsområde 19 Regional tillväxt 149
            </item>
            <item xml:id="i-TLR2QUTxaVMTkpMgSsA39A">
              12.19 Utgiftsområde 20 Allmän miljö- och naturvård 150
            </item>
            <item xml:id="i-9zhNhPsU9zPrcvQAiUzgoV">
              12.20 Utgiftsområde 21 Energi 150
            </item>
            <item xml:id="i-NUmxEsRLji2Bxkqu6Y7mN8">
              12.21 Utgiftsområde 22 Kommunikationer 151
            </item>
            <item xml:id="i-EfDfwixNwxdQLyZMqVDVGa">
              12.22 Utgiftsområde 24 Näringsliv 152
            </item>
            <item xml:id="i-XfC4K8izJyfbSc7Z6Xx4em">
              12.23 Utgiftsområde 25 Allmänna bidrag till kommuner 153
            </item>
            <item xml:id="i-C5tAKDmLrJoE42fhSdYVe3">
              13 Gemensamt förslag från s, mp och v: Effektivisera statliga
              myndigheter 153
            </item>
            <item xml:id="i-VC9z9ZCqGhkCaRjPZSUkCt">
              13.1 Slå samman myndigheter för en effektivare myndighetsstruktur
              153
            </item>
            <item xml:id="i-S8ZPzHqbk4XmXSLQm5QNbM">
              13.2 Effektivisera myndigheters fastighetsanvändning 156
            </item>
            <item xml:id="i-Vo3z5PbBqVx2xc2jKXVLTd">
              13.3 Öka samordningen mellan myndigheter 157
            </item>
            <item xml:id="i-NvwVLawWE8v4swBe91r1cc">
              13.4 Benchmarking av statliga myndigheters verksamhet 158
            </item>
            <item xml:id="i-DEVgVRKtcqNnnFGv3PmAem">
              13.5 Ansvarsfull hantering av anslagsbehållning 158
            </item>
            <item xml:id="i-5Kb1ro86x1vGzCJED6Ttiw">
              14 Gemensamt förslag från s, mp och v: Besparingspotential i
              försvaret 159
            </item>
          </list>
        </div>
        <div xml:id="i-MBctWJdMNifNqhQ1ADFGz2" type="motProposal" subtype="förslag">
          <head xml:id="i-UMmHgRB5aMZxDLsPscqKby">
            3 Förslag till riksdagsbeslut
          </head>
          <list xml:id="i-LuqjmodKtuTFHLu5PGERYU" style="ol">
            <item xml:id="i-d3MiYfuAga5j7ccNV74Hn">
              Riksdagen beslutar att godkänna utgångspunkterna för den ekonomiska
              politiken och budgetpolitiken i enlighet med vad som anförs i
              motionen (avsnitt 5.7).
            </item>
            <item xml:id="i-TGqpAmMxtEw3oRmL7eA43">
              Riksdagen beslutar att avslå regeringens förslag till utgiftstak
              för staten inklusive ålderspensionssystemet vid sidan av statsbudgeten
              för 2010 och 2011.
            </item>
            <item xml:id="i-FiJAcpBXRVB6FrJ15eqFos">
              Riksdagen beslutar att avslå regeringens förslag att godkänna
              beräkningen av taket för den offentliga sektorns utgifter för
              2010, 2011 och 2012.
            </item>
            <item xml:id="i-3Fbg4JR38MNpL8Nzq2Wa1b">
              Riksdagen beslutar om förändrade inkomster för staten för 2010
              enligt uppställning (tabell 14, avsnitt 9.7).
            </item>
            <item xml:id="i-PoyDm6EbB9R5zzSLsjj6sU">
              Riksdagen beslutar om förändrade utgifter för 2010 enligt uppställning
              (tabell 16, avsnitt 11).
            </item>
            <item xml:id="i-2CfAjhfnEZs6zauiCZFqVb">
              Riksdagen beslutar att godkänna den preliminära fördelningen
              av utgifter på utgiftsområden för 2011 och 2012 (tabell 16, avsnitt
              11).
            </item>
            <item xml:id="i-8v6Ar8ro4rzCeFkWhUxRDV">
              Riksdagen beslutar att godkänna beräkningen av Riksgäldens nettoutlåning
              i enligt med vad som anförs i motionen angående investeringsbudget
              för väg- och järnvägsinvesteringar (avsnitt 5.7.3).
            </item>
            <item xml:id="i-G7daLy6JzFphQKbih4ania">
              Riksdagen beslutar om ökade utbetalningar till ålderspensionssystemet
              vid sidan av statsbudgeten i enlighet med vad som anförs i motionen
              om ökad utbetalning av tilläggspension (tabell 14, avsnitt 11.9).
            </item>
            <item xml:id="i-DSSth3r8ocy66gCo1v3ByS">
              Riksdagen tillkännager för regeringen som sin mening vad som
              anförs i motionen om värdesäkring av statsbidragen (avsnitt 5.2.3).
            </item>
            <item xml:id="i-XifGRaNt4HXwt8tKa2pAHs">
              Riksdagen tillkännager för regeringen som sin mening vad som
              anförs i motionen om att regeringen ska återkomma med förslag
              om ett ROT-avdrag.
            </item>
            <item xml:id="i-KHc1fpgaN9BDfajsGPVWi1">
              Riksdagen tillkännager för regeringen som sin mening vad som
              anförs i motionen om att regeringen ska återkomma med förslag
              om ett program för att uppmuntra omställningen till fler miljöfordon.
            </item>
            <item xml:id="i-2khoQs93Svi4dKds7GpfDq">
              Riksdagen tillkännager för regeringen som sin mening vad som
              anförs i motionen om att regeringen ska återkomma med förslag
              om ett ROT-avdrag för skollokaler.
            </item>
            <item xml:id="i-KHizxw8ujrD16uqgFEQFx5">
              Riksdagen tillkännager för regeringen som sin mening vad som
              anförs i motionen om att regeringen ska återkomma med förslag
              om ett program för jobb, utbildning och praktik till unga.
            </item>
            <item xml:id="i-RAwC7EDP9iPp3k6Skt1CxP">
              Riksdagen tillkännager för regeringen som sin mening vad som
              anförs i motionen om att regeringen ska återkomma med förslag
              om ett program för besöksnäringen.
            </item>
            <item xml:id="i-KHLX197aFYEVrr1MonLh9o">
              Riksdagen tillkännager för regeringen som sin mening vad som
              anförs i motionen om att regeringen ska återkomma med förslag
              till inrättande av en ny riskkapitalfond.
            </item>
            <item xml:id="i-6ZL4FboK4uCb1zTW1oLYKz">
              Riksdagen tillkännager för regeringen som sin mening vad som
              anförs i motionen om att regeringen ska återkomma med förslag
              om förändrad fastighetsskatt.
            </item>
            <item xml:id="i-KEsAfKsjdiwUPktekXfUR5">
              Riksdagen tillkännager för regeringen som sin mening vad som
              anförs i motionen om att regeringen ska återkomma till riksdagen
              med ett program mot skattefusk.
            </item>
            <item xml:id="i-LCSAHw3Ypz23dZtSkH3QNq">
              Riksdagen tillkännager för regeringen som sin mening vad som
              anförs i motionen om att återkomma med förslag om att effektivisera
              statliga myndigheter.
            </item>
          </list>
        </div>
        <div xml:id="i-VbgaYvtZRZBSuMcNHHuoik" type="motContent">
          <head xml:id="i-E73mNgQTzyGo5K8pr3gQKX" type="h1">
            4 Det ekonomiska läget och den ekonomiska politiken
          </head>
          <head xml:id="i-4NiEnozmWyg35HqPhQ52Rw" type="h2">
            4.1 Finanskrisen
          </head>
          <p xml:id="i-6c9HbvZmCyNdtK63pxGfFG">
            Finanskrisen har resulterat i en global konjunkturnedgång. Krisen
            utlöstes av en amerikansk fastighetsbubbla. När fastighetspriserna
            började falla fick alltfler amerikanska hushåll svårigheter med
            sina huslån. Detta resulterade i stigande kreditförluster för
            banker och andra företag i den finansiella sektorn. När sedan
            de amerikanska myndigheterna i september 2008 meddelade att de
            inte tänkte gå in och rädda investmentbanken Lehman Brothers från
            konkurs drabbades de finansiella marknaderna av ren panik. Den
            omedelbara följden blev att aktiebörsen rasade och krediterna
            i princip upphörde.
          </p>
          <p xml:id="i-RXKz7myT2qW8Vwu7ACW894">
            Det visade sig snabbt att kreditförlusterna i Lehman Brothers
            bara var toppen på ett isberg. Den amerikanska fastighetsbubblan
            hade bl.a. drivits upp av s.k. subpremielån, dvs. bostadslån till
            låntagare med svag betalningsförmåga. Dessa lån hade sedan ompaketeras
            till olika typer av värdepapper 1 och sålts vidare på de finansiella
            marknaderna. När sedan fastighetspriserna började falla förlorade
            dessa värdepapper snabbt sitt värde. Eftersom dessa värdepapper
            sällan handlas på en marknad förelåg det betydande osäkerhet beträffande
            vilka finansiella företag som satt på vilka värdepapper. Paniken
            var därmed total på de amerikanska finansiella marknaderna under
            ett par veckor och det kapitalistiska systemet var hotat i grunden.
            I detta läge beslutade den amerikanska kongressen om ett gigantiskt
            räddningspaket till den finansiella sektorn på 700 miljarder dollar.
            Samtidigt sänkte den amerikanska centralbanken styrräntan till
            0 procent. Dessa åtgärder förhindrade ett totalt samhällsekonomiskt
            sammanbrott. Men den finansiella krisen blottlade att den amerikanska
            ekonomin, och för all del hela världsekonomin, vilade på en bräcklig
            grund.
          </p>
          <p xml:id="i-Xq2vuampjjDmEeTXRoADmy">
            Problemen för företag och hushåll att få tag på krediter medförde
            ett kraftigt fall i efterfrågan i den amerikanska ekonomin. Den
            privata efterfrågan föll ytterligare på grund av att hushållens
            förmögenheter minskade som ett resultat av fallande priser på
            fastigheter och aktier. Denna efterfrågechock medförde direkt
            att många företag fick problem och antalet sysselsatta minskade
            snabbt. Denna utveckling fallande tillgångspriser för framförallt
            bostäder och aktier, kreditförluster i den finansiella sektorn,
            ökad arbetslöshet och minskad efterfrågan innebar att den amerikanska
            ekonomin hamnade i en negativ spiral. Ökad arbetslöshet leder
            till minskad efterfrågan på varor och tjänster och ökande betalningssvårigheter
            för de amerikanska hushållen, kreditförluster för bankerna, vilket
            leder till ytterligare kreditåtstramning osv.
          </p>
          <p xml:id="i-BMo6mWbwuDnKnQcz91uEqr">
            Det som började som en amerikansk finanskris utvecklade sig snabbt
            till en världsomspännande ekonomisk kris. Flera faktorer bidrog
            till detta. För det första innebär en djup amerikansk lågkonjunktur
            lägre efterfrågan för exportföretags varor och tjänster. På grund
            av den amerikanska ekonomins storlek medför en amerikansk efterfrågechock
            snabbt minskad efterfrågan i de flesta av världens länder. För
            det andra är de finansiella marknaderna och flera av de större
            finansiella institutionerna sammanflätade över nationsgränserna.
            Stora volymer av ompaketerade subpremielån har sålts till finanshus
            utanför USA, inte minst till företag i Storbritannien. På samma
            sätt som i USA resulterade detta i högre riskpremier på de finansiella
            marknaderna vilket spädde på kreditåtstramningen. Och, för det
            tredje, i den amerikanska finanskraschens spår uppdagades det
            att många andra länder hade sina egna fastighets- och kreditbubblor.
          </p>
          <p xml:id="i-QRXJMwF8XWwxtykebREb7i">
            I samband med vår motion på 2009 års ekonomiska vårproposition
            och vår rapport Hur bygger vi en fungerande finansmarknad analyserade
            vi närmare finanskrisens förlopp och orsaker, vilka åskådliggörs
            i figur 1 nedan. Finanskrisens orsaker är komplexa, men i grund
            och botten är den ett utslag av en tämligen dogmatiskt marknadsliberal
            ideologi som varit förhärskande under de senaste 25 åren, där
            grundtesen har varit att om bara marknaderna får sköta sig själva,
            fria från statliga interventioner och regleringar, så maximeras
            välståndet inte bara för storkapitalets aktörer utan även för
            vanligt folk. Denna politik har nu prövats och visat sig inte
            hålla mot verkligheten. Istället har den resulterat i en världsomspännande
            djup lågkonjunktur där miljontals människor förlorat sitt levebröd
            och med oöverblickbara sociala konsekvenser. Vänsterpartiet lägger
            i denna motion fram en rad förslag för en reformerad finanssektor,
            vilka presenteras i avsnitt 5.6.
          </p>
          <p xml:id="i-KG954fPmmd8SvFBo1LsRyv">
            Figur 1 Analysram finanskrisen
          </p>
          <head xml:id="i-VAM92eiqSFEJxAfbVU6mWM" type="h2">
            4.2 Globala konjunkturutsikter
          </head>
          <p xml:id="i-Y5pVqqxq6mzSEskDbvAPjw">
            Den ekonomiska statistiken under sommaren tyder på en viss stabilisering
            av det globala konjunkturläget. Det förefaller som att den ekonomiska
            nedgången i de flesta större länder håller på att bottna. Bland
            annat kan nämnas preliminär statistik som tyder på att BNP i Tyskland
            och Frankrike steg andra kvartalet jämfört med första kvartalet.
            Att världsekonomin nu håller på att stabiliseras är framförallt
            ett resultat av de massiva räddningspaket till den finansiella
            sektorn som regeringar världen över genomförde hösten 2008, samt
            aggressiv penningpolitik i kombination med stora finanspolitiska
            stimulanspaket, främst i Kina och USA.
          </p>
          <p xml:id="i-P4TYwE9CoySDh6xAWeJNDS">
            Samtidigt är osäkerheten om den fortsatta ekonomiska utvecklingen
            stor. Det mesta av bankernas dåliga lån finns fortfarande kvar
            i balansräkningarna. Det finns också de som varnar för en ny fastighetskris
            i USA, fast denna gång framförallt beträffande kommersiella fastigheter.
            Även om mycket tyder på att de flesta större ekonomier snart kan
            ha nått botten är det troligt att den ekonomiska återhämtningen
            blir tämligen svag under de närmaste åren. Flera faktorer bidrar
            till detta.
          </p>
          <p xml:id="i-Q1n3NDG3n7aBSLTNKo5boL">
            För det första, i och med att den ekonomiska nedgången är global,
            finns det på kort sikt få länder som kan agera draglok åt övriga
            länder. För det andra, finanskrisen medförde ett stort fall i
            privata (och offentliga) förmögenheter. När hushåll, företag och
            finansiella institutioner samtidigt försöker förbättra sina balansräkningar
            medför detta en svag efterfrågan, vilket påverkar konsumtion och
            investeringar. För det tredje kan det komma att ske en strukturell
            förändring av värdering av risk. Olika riskpremier bedöms därför
            inte falla tillbaka till de (onaturligt) låga nivåer som förelåg
            innan finanskrisen. Vidare kommer troligtvis (de faktiska) kapitaltäckningskraven
            att stiga för många kreditinstitut. Skärpta kapitaltäckningskrav
            och en mer rimlig värdering av risk är positiva förändringar som
            minskar risken för nya finanskriser, men de innebär samtidigt
            att priset på kapital blir dyrare, vilket påverkar tillväxtförutsättningarna
            negativt.
          </p>
          <p xml:id="i-Ty1ZUJp3Ghw9nBUytsGxgn">
            För det fjärde kommer krisen med stor sannolikhet att medföra
            strukturomvandlingar i många länder, exempelvis i de länder som
            har en stor bilindustri. Detta kan på kort sikt hålla tillbaka
            tillväxten. Det är också troligt att USA:s stora bytesbalansunderskott,
            vilket var en central faktor bakom krisen, successivt kommer att
            minska. Detta kan komma att innebära påfrestningar för stora exportberoende
            länder som Tyskland och Kina. Slutligen har de offentliga skuldkvoterna
            i många länder stigit mycket snabbt under krisen, vilket minskar
            utrymmet för expansiv finanspolitik under de närmaste åren.
          </p>
          <head xml:id="i-Dki4ZsyfbYBpt8mivc4gvX" type="h2">
            4.3 Produktion och sysselsättning
          </head>
          <p xml:id="i-YQk3tsBuwKj4Htn4dzcxn3">
            Enligt nationalräkenskaperna (NR) för det andra kvartalet 2009
            har fallet i den svenska ekonomin bromsats upp. Jämfört med första
            kvartalet 2009 ökade BNP under det andra kvartalet med 0,2 procent.
            Men stabiliseringen av den svenska ekonomin sker efter ett mycket
            kraftigt fall. Jämfört med motsvarande kvartal 2008 har den svenska
            bruttonationalprodukten fallit med hela 6 procent. Framförallt
            är det produktionen inom tillverkningsindustrin som förklarar
            det stora fallet. Sex branscher inom tillverkningsindustrin, kopplade
            till motorfordons- och maskinvaruindustrin, stod för hälften av
            BNP-minskningen. Sammantaget minskade produktionen inom varuindustrin
            med 15,1 procent mellan det andra kvartalet 2009 och motsvarande
            kvartal 2008. Det som framförallt förklarar nedgången inom det
            varuproducerande näringslivet är ett kraftigt fall i investeringarna.
            Näringslivets investeringar föll med nästan 24 procent. 2
          </p>
          <p xml:id="i-5YjoWFoztGEMtz9gDicpN3">
            Framförallt minskade investeringarna i tillverkningsindustrin
            och byggbranschen. Produktionen i byggsektorn faller under 2009
            p.g.a. minskade investeringar i bostäder. Framförallt är det marknaden
            för nybyggnation som närapå kollapsat. Investeringsvolymen i nya
            bostäder beräknas för 2009 sammantaget bli 43 procent lägre än
            2008. Investeringarna i flerfamiljshus faller än mer. Där beräknas
            investeringsvolymen för 2009 bli 47 procent lägre än 2008. 3
          </p>
          <p xml:id="i-64Jn31b92PvAknXr8GzVBA">
            Den privata tjänstenäringen har hittills klarat sig förhållandevis
            väl. Där stannade produktionsfallet vid 3,8 procent mellan det
            andra kvartalet 2008 och det andra kvartalet 2009. Under fjärde
            kvartalet 2008 var det främst handeln som drabbades. Därefter
            har produktionen inom handeln ökat. Produktionen inom företagssektorn
            har dock minskat under hela 2009.
          </p>
          <p xml:id="i-miejxjY4TNxEhVMdAoTtv">
            Produktiviteten i näringslivet har utvecklats katastrofalt under
            den borgerliga regeringens samtliga år vid makten. Produktivitetstillväxten
            har varit negativ under samtliga år, såväl under högkonjunkturen
            2007 och delar av 2008 som under lågkonjunkturens 2009. Det är
            svårt att tolka dessa siffror som något annat än ett kraftigt
            underbetyg åt regeringens ekonomiska politik. Samtidigt är siffrorna
            knappast förvånade. Direkt efter makttillträdet drog regeringen
            kraftigt ned på antalet platser inom högskolan, den kommunala
            vuxenutbildningen samt inom arbetsmarknadspolitiken. Istället
            har regeringen i den ekonomiska politiken satsat allt på ett kort:
            att genom olika åtgärder sätta press på de lägsta lönerna nedåt
            för att på så sätt tvinga fram en låglönemarknad inom framförallt
            den privata tjänstesektorn med lågt förädlingsvärde.Vi går närmare
            in på detta i avsnitt 4.6.
          </p>
          <p xml:id="i-HkHQADhPifURRz3xKLTVQW">
            Den offentliga konsumtionen har utvecklats mycket svagt det senaste
            året. Mellan andra kvartalet 2008 och andra kvartalet 2009 har
            den offentliga konsumtionstillväxten varit noll. Det säger ganska
            mycket om regeringens finanspolitiska passivitet. I ett läge med
            ett stort efterfrågebortfall på det privata näringslivets produkter
            och tjänster borde det vara naturligt för en ansvarsfull regering
            att försöka motverka detta med ökad offentlig konsumtion. Regeringen
            har tyvärr inte tagit detta ansvar. Den kommunala konsumtionen
            har utvecklats än sämre, under samma jämförelseperiod minskade
            den med 0,3 procent 4 .
          </p>
          <p xml:id="i-4jTKmVUdrPHa9waPv7ABvv">
            I spåren av lågkonjunkturen har kommunernas skatteinkomster rasat
            med 10-tals miljarder kronor. Skattebortfallet i kombination med
            kommunernas balanskrav har resulterat i en mycket svår ekonomisk
            situation för kommunerna. I stort sett alla tunga ekonomiska instanser,
            från Konjunkturinstitutet (KI) till regeringens finanspolitiska
            råd, uppmanade regeringen att i finanskrisens inledningsskede
            skjuta till rejäla tillfälliga resurstillskott för att täcka upp
            för skattebortfallet. Dessvärre lyssnade inte regeringen på dessa
            råd. Som nämndes ovan har detta fört med sig att den kommunala
            konsumtionen utvecklats mycket svagt under det senaste året. Detta
            leder till att sysselsättningen inom kommunsektorn beräknas falla
            med 23 000 personer under 2009. 5 Den minskade sysselsättningen
            i kommunsektorn bidrar därmed till att förvärra lågkonjunkturen.
            Det är inte helt lätt att förstå varför kvaliteten inom sjukvården,
            skolan och barn- och äldreomsorgen ska bli lidande på grund av
            ett tillfälligt efterfrågebortfall för det privata näringslivets
            varor och tjänster, i synnerhet som de svenska offentliga finanserna
            är mycket starka. Vi utvecklar vår kritik mot regeringens förda
            finanspolitik, dess politik gentemot kommunsektorn samt vår bedömning
            av de offentliga finanserna senare i motionen.
          </p>
          <p xml:id="i-TMk3BsGom9nN9gxhfw7AGG">
            Utvecklingen på arbetsmarknaden är i det närmaste mardrömslik.
            Enligt KI beräknas antalet sysselsatta minska med hela 263 000
            personer mellan 2008 och 2011. 6 Sysselsättningen faller på bred
            front på arbetsmarknaden. Under det fjärde kvartalet 2008 och
            början av 2009 har industrin drabbats hårdast. Men som framgår
            av tabellen nedan väntas antalet sysselsatta i de privata tjänstenäringarna
            minska med hela 70 000 personer mellan 2009 och 2010.
          </p>
          <p xml:id="i-RHWwZPRpFdoz2u6gHKmPgk">
            Tabell 1 Antal sysselsatta per näringsgren enligt NR, 1 000-tal
            (dock ej diff. 0811)
          </p>
          <table xml:id="i-FpEiAStLdwfLgSHATSwvzh">
            <row xml:id="i-PuBk4kXFUeezxXk3dHaLm1">
              <cell>
                2008
              </cell>
              <cell>
                2009
              </cell>
              <cell>
                2010
              </cell>
              <cell>
                2011
              </cell>
              <cell>
                Diff. 20082011
              </cell>
            </row>
            <row xml:id="i-Gz25kudaRGAaAaZJ7DWHF7">
              <cell>
                Varubranscher
              </cell>
              <cell>
                1 134
              </cell>
              <cell>
                1 075
              </cell>
              <cell>
                1 010
              </cell>
              <cell>
                1 001
              </cell>
              <cell>
                133 000
              </cell>
            </row>
            <row xml:id="i-UuemM78ACSrp6Unjqr5kav">
              <cell>
                varav industri
              </cell>
              <cell>
                719
              </cell>
              <cell>
                669
              </cell>
              <cell>
                622
              </cell>
              <cell>
                615
              </cell>
              <cell>
                104 000
              </cell>
            </row>
            <row xml:id="i-2uV9irGX1FnSZcH3i1w7oq">
              <cell>
                varav bygg
              </cell>
              <cell>
                284
              </cell>
              <cell>
                276
              </cell>
              <cell>
                260
              </cell>
              <cell>
                257
              </cell>
              <cell>
                27 000
              </cell>
            </row>
            <row xml:id="i-AbrpuYXLoBHZTRda6HckuT">
              <cell>
                Tjänstebranscher
              </cell>
              <cell>
                1 986
              </cell>
              <cell>
                1 956
              </cell>
              <cell>
                1 886
              </cell>
              <cell>
                1 882
              </cell>
              <cell>
                104 000
              </cell>
            </row>
            <row xml:id="i-RkkgLw5vh3T552JCUpyuY">
              <cell>
                Stat
              </cell>
              <cell>
                232
              </cell>
              <cell>
                228
              </cell>
              <cell>
                230
              </cell>
              <cell>
                230
              </cell>
              <cell>
                1 000
              </cell>
            </row>
            <row xml:id="i-Le6zYMue1ujrMqDcY4nGhF">
              <cell>
                Kommunsektorn
              </cell>
              <cell>
                1 095
              </cell>
              <cell>
                1 072
              </cell>
              <cell>
                1 067
              </cell>
              <cell>
                1 067
              </cell>
              <cell>
                28 000
              </cell>
            </row>
            <row xml:id="i-X6sFC7DjEWXxqnmWx9WPfy">
              <cell>
                Hushållens ideella organisationer
              </cell>
              <cell>
                111
              </cell>
              <cell>
                115
              </cell>
              <cell>
                116
              </cell>
              <cell>
                116
              </cell>
              <cell>
                3 000
              </cell>
            </row>
            <row xml:id="i-NcM5wx7REzhehyqkJeLNbB">
              <cell>
                Totalt
              </cell>
              <cell>
                4 559
              </cell>
              <cell>
                4 445
              </cell>
              <cell>
                4 308
              </cell>
              <cell>
                4 296
              </cell>
              <cell>
                263 000
              </cell>
            </row>
          </table>
          <p xml:id="i-86VRdQqCqkrgiPXjddrY5J">
            Källa: KI, Analysunderlag augusti 2009 .
          </p>
          <p xml:id="i-SGgSVQwfSiiVsDGHeN3TH8">
            Minskningen av antalet sysselsatta avspeglas naturligtvis i att
            arbetslösheten stiger. Under valrörelsen 2006 sade Reinfeldt att
            vi hade massarbetslöshet i Sverige. Arbetslösheten låg vid tidpunkten
            för valet på ca 6,5 procent. Och det är förvisso en hög arbetslöshet,
            men den var samtidigt klart lägre än genomsnittet i EU som vid
            denna tidpunkt låg på ca 7,8 procent. Efter tre år av borgerligt
            styre är nu situationen den omvända. Nu är den svenska arbetslösheten
            för första gången någonsin högre än EU-snittet. Enligt regeringens
            egna prognoser kommer vi fram till 2011 att närma oss en arbetslöshet
            på 12 procent.
          </p>
          <p xml:id="i-SJioZfGJWrgk7R9BH9KhC6">
            Diagram 1 Öppen arbetslöshet
          </p>
          <p xml:id="i-EXaXn5jg4tmbkFBqvynp5B">
            Procent av arbetskraften, 164 år
          </p>
          <p xml:id="i-RcozvD5ntz6bmpi6k4LueU">
            Källa: Budgetpropositionen för 2010.
          </p>
          <p xml:id="i-HnRYfrbZ68CgeV38X6mEvH">
            Finansminister Anders Borg har motiverat sin ekonomiska politik
            med att den sänker den s.k. jämviktsarbetslösheten. 7 Vänsterpartiet
            har vid ett flertal tillfällen ifrågasatt detta begrepp 8 , då
            vi menar att begreppet saknar såväl teoretisk stringens som empirisk
            evidens, inte minst avseende dess bestämningsfaktorer. Men om
            vi tills vidare köper själva begreppet, så har regeringen misslyckats
            även i detta avseende. Diagrammet nedan visar Konjunkturinstitutets
            bedömning av jämviktsarbetslöshetens utveckling.
          </p>
          <p xml:id="i-XSdJvJYH8owfkDka2CfGGF">
            Diagram 2 Jämviktsarbetslösheten
          </p>
          <p xml:id="i-MrMyLEpADaYvw8jQxzFZe6">
            Procent av arbetskraften
          </p>
          <p xml:id="i-8ffdB5oJbyV5cN6KCS39rY">
            Anm: Den streckade linjen avser jämviktsarbetslösheten, medan
            den heldragna linjen visar den faktiska arbetslösheten.
          </p>
          <p xml:id="i-82ZxxEvuLz3iii6doFFU6U">
            Källa: KI, Konjunkturläget augusti 2009.
          </p>
          <p xml:id="i-NCuhHUUVVoAzvvgejG8iCe">
            KI:s bedömning är att vid regeringsskiftet 2006 låg jämviktsarbetslösheten
            på 5,8 procent av arbetskraften. Fram till 2011 bedöms den stiga
            till 7,0 procent. Det är väl känt inom nationalekonomisk teoribildning
            att kraftiga tillfälliga nedgångar i sysselsättningen ofta får
            permanenta effekter. Vid djupa och långvariga konjunkturnedgångar
            slåss många långtidsarbetslösa helt enkelt ut från arbetskraften.
            Andra förlorar så mycket av sin yrkeskompetens att de får svårt
            att hävda sig i konkurrensen om jobben när konjunkturen väl vänder
            och riskerar att bli mer eller mindre permanent arbetslösa. Det
            är därför en skandal och en tragedi att regeringen inte har sjösatt
            några finanspolitiska stimulanspaket av betydelse under 2008 och
            2009 för att på så sätt minska fallet i produktion och sysselsättning.
            KI bedömer att antalet sysselsatta långvarigt kommer att minska
            med nästan 100 000 personer till följd av lågkonjunkturen. 9
          </p>
          <p xml:id="i-X9WC7Ta4BKMWc9di8p1vY5">
            I sammanhanget är det också intressant att notera KI:s bedömning
            av jämviktsarbetslöshetens utveckling under 2007 och första halvan
            av 2008, dvs. den borgerliga regeringens tid vid makten innan
            finanskrisen slog till. Regeringen har gjort ett stort nummer,
            bl.a. med stöd av KI, av att dess reformer (framförallt jobbskatteavdraget
            och försämringarna av a-kassan och sjukförsäkringen) sänker jämviktsarbetslösheten.
            I budgetpropositionen för 2009 påstod regeringen att dess reformer
            långsiktigt ökade sysselsättningen med hela 120 000 personer.
            10 KI:s siffror i Konjunkturläget för augusti 2009 motbevisar
            detta påstående. För om regeringens påstående vore sant, borde
            detta avspegla sig i en påtagligt lägre jämviktsarbetslöshet för
            tidsperioden innan finanskrisen på allvar bröt ut. KI:s bedömning
            är istället att jämviktsarbetslösheten ökade även under denna
            tidsperiod, från 5,8 procent till 6,1 procent. 11
          </p>
          <head xml:id="i-Jeeu6hnzpcwDNgcsA2KozC" type="h2">
            4.4 Sverige halkar efter
          </head>
          <p xml:id="i-BKJr5xoyxKRzUm6fc88k6e">
            När finanskrisen bröt ut och sedermera resulterade i en djup
            och global lågkonjunktur menade många att Sverige tillhörde de
            länder som borde klara sig relativt billigt undan. Ett antal förhållanden
            pekade på detta. Sverige hade (och har alltjämt) mycket starka
            offentliga finanser och stora och löpande överskott i bytesbalansen.
            Vi hade ingen kraftigt skuldsatt hushållssektor. Fastighetsmarknaden
            var, och är, förhållandevis stabil, i alla fall i jämförelse med
            de gigantiska fastighetsbubblor som sprack i ett antal länder.
            Till skillnad från 1990-tals krisen stod också de stora svenska
            affärsbankerna på en relativt solid grund även om framförallt
            Swedbank och SE-banken har ådragits sig betydande kreditförluster
            i bl.a. Baltikum.
          </p>
          <p xml:id="i-FmQDFtrm2V9b22u5qeuMxW">
            Dessa prognoser har nu helt kommit på skam. I själva verket faller
            den svenska bruttonationalprodukten mer än i de flesta övriga
            europeiska länder. Företrädare för de borgerliga partierna brukar
            ange den svenska ekonomins exportberoende som orsak till detta.
            Dessa påståenden förefaller dock sakna grund i faktiska förhållanden.
            En rad länder, vars ekonomier är minst lika exportberoende som
            den svenska, uppvisar klart starkare (eller rättare sagt: mindre
            dåliga) BNP-siffror för 2009, se diagram 3 nedan.
          </p>
          <p xml:id="i-RGRkNfuBGmz8xu7gpApzRM">
            Diagram 3 BNP-tillväxt 2009, procentuell förändring
          </p>
          <p xml:id="i-TfMo4gjQo8Frk8FgT292Ep">
            Källa: KI, Analysunderlag, augusti 2009 och Eurostat.
          </p>
          <p xml:id="i-SDRj6X1TpdghaHyjTAcmHa">
            Som framgår av diagrammet ovan faller den svenska bruttonationalprodukten
            inte bara mer än EU- och OECD-snittet, utan den faller också mer
            jämfört med minst lika exportberoende länder som Danmark, Belgien,
            Norge, Schweiz och Österrike. Samma sak gäller vid en jämförelse
            med nya och mindre EU-länder som Tjeckien, Slovakien, Slovenien
            och Kroatien, vilka också i många fall är starkt exportberoende.
          </p>
          <p xml:id="i-Y43H2ZT2B29RbccNtnX3UZ">
            Vad är det då som gör att den svenska bruttonationalprodukten
            faller mer än i stort sett samtliga jämförbara länder? Det är
            åtminstone inte p.g.a. att den svenska exporten har fallit mer
            än inom EU, se diagram 4 nedan.
          </p>
          <p xml:id="i-YYrWFzkXwUabVLQdbWaTMo">
            Diagram 4 Exportutveckling Sverige och EU, procentuell förändring
          </p>
          <p xml:id="i-2DBV8Ev7ncC5umdUqGxVVv">
            Källa: Riksdagens utredningstjänst, dnr 2009:1169.
          </p>
          <p xml:id="i-PoghCGXJyaHBc2fvJ8qEar">
            Två huvudförklaringar framträder. För det första har den svenska
            regeringen, efter krisens akuta genombrott hösten 2008, satsat
            betydligt mindre i form av offentliga och andra stimulansförslag
            för 2009 jämfört med de största EU-länderna 12 vi utvecklar detta
            närmare i avsnitt 4.5. För det andra har hushållens konsumtion
            utvecklats svagare än EU-snittet.
          </p>
          <p xml:id="i-KSXdcnYGLMswnpsRfNZRTn">
            Diagram 5 Hushållens konsumtionsutveckling i EU och Sverige
          </p>
          <p xml:id="i-N5Rdj9kRrED7VpUuxD8mtd">
            Procentuell förändring
          </p>
          <p xml:id="i-P2WMTFURvZBAvDVmvQic2v">
            Källa: Riksdagens utredningstjänst, dnr 2009:1169.
          </p>
          <p xml:id="i-J8uq1C5yjMKw5poJKzqCNo">
            Regeringens i det närmaste obefintliga finanspolitiska stimulanser
            är naturligtvis en delförklaring till den svagare konsumtionsutvecklingen.
            Men den beror också på andra omständigheter som regeringen bär
            ett direkt ansvar för. En central förklaring är regeringens försämringar
            av arbetslöshetsförsäkringen. Sverige var länge ett föregångsland
            i Europa med en robust arbetslöshetsförsäkring som garanterade
            löntagarna en skälig inkomsttrygghet vid arbetslöshet. Förutom
            att det gav individerna en viss ekonomisk trygghet, bidrog det
            också till att hålla uppe efterfrågan i samhället när folk blev
            arbetslösa i tider av lågkonjunktur. Detta är nu ett minne blott.
            Regeringen har försämrat arbetslöshetsförsäkringen i en sådan
            utsträckning att Sverige har rasat från 6:e plats år 2001 till
            20:e plats år 2007 bland OECD-länderna avseende genomsnittlig
            ersättning i arbetslöshetsförsäkringen. Tabellen nedan avser 2007.
            Därefter har arbetslöshetsförsäkringen urholkats ytterligare.
            Idag får en heltidsarbetande med medelinkomst inte ens ut hälften
            av sin tidigare lön i arbetslöshetsersättning, endast cirka 48
            procent för att vara exakt. I avsnitt 5.3.4.4 utvecklar vi vår
            syn på arbetslöshetsförsäkringen.
          </p>
          <p xml:id="i-CWVDBaX1AWhoaTUNuj3hHy">
            Tabell 2 Genomsnittlig ersättning 13 i arbetslöshetsförsäkringen,
            2007
          </p>
          <p xml:id="i-6D8MgoxQNYidVfoFqTsJoK">
            Procent av lönen
          </p>
          <table xml:id="i-YaYKogxHBuErMEejJuD8eM">
            <row xml:id="i-P2XxvKzZqcueiXkCQP6Eia">
              <cell>
                1. Luxemburg
              </cell>
              <cell>
                87
              </cell>
            </row>
            <row xml:id="i-5CyyJKRcM2AtHgK7TUPj6a">
              <cell>
                2. Portugal
              </cell>
              <cell>
                84
              </cell>
            </row>
            <row xml:id="i-UryV2bAdaTNSLS5p3df1WU">
              <cell>
                3. Holland
              </cell>
              <cell>
                73
              </cell>
            </row>
            <row xml:id="i-RDo3evTcGGCwvP7sDReazd">
              <cell>
                4. Schweiz
              </cell>
              <cell>
                70
              </cell>
            </row>
            <row xml:id="i-Pkq1mescuSg6EqAzf2j38i">
              <cell>
                5. Island
              </cell>
              <cell>
                68
              </cell>
            </row>
            <row xml:id="i-axuHpSXrd2rp7AUAotFmD">
              <cell>
                6. Frankrike
              </cell>
              <cell>
                66
              </cell>
            </row>
            <row xml:id="i-6PWxzaKCvkqcdUw9iTkw6i">
              <cell>
                7. Norge
              </cell>
              <cell>
                64
              </cell>
            </row>
            <row xml:id="i-6CYdyZam2F9sZrDPd5Aj1b">
              <cell>
                8. Slovakien
              </cell>
              <cell>
                64
              </cell>
            </row>
            <row xml:id="i-5ZGWgsQYmv3K9mys5FVP4p">
              <cell>
                9. Ungern
              </cell>
              <cell>
                63
              </cell>
            </row>
            <row xml:id="i-Jmu8CKEGrGHpGLNFUeBqRw">
              <cell>
                10. Kanada
              </cell>
              <cell>
                62
              </cell>
            </row>
            <row xml:id="i-4s2FddbKRRPwmXchF47Jto">
              <cell>
                11. Italien
              </cell>
              <cell>
                62
              </cell>
            </row>
            <row xml:id="i-31Xy8SZCLwg3bn2Rignub3">
              <cell>
                12. Spanien
              </cell>
              <cell>
                62
              </cell>
            </row>
            <row xml:id="i-Bn1B6zwsGPTEn64PckUfti">
              <cell>
                13. Tjeckien
              </cell>
              <cell>
                61
              </cell>
            </row>
            <row xml:id="i-MMFSiAhLdFqkqrA6jmvwp5">
              <cell>
                14. Danmark
              </cell>
              <cell>
                61
              </cell>
            </row>
            <row xml:id="i-NnQGffj1kJd1EDW64697QN">
              <cell>
                15. Tyskland
              </cell>
              <cell>
                59
              </cell>
            </row>
            <row xml:id="i-NUhmQti7njLxEKdx7hCjB1">
              <cell>
                16. USA
              </cell>
              <cell>
                56
              </cell>
            </row>
            <row xml:id="i-Dyzt1VdzBppemUjLDXMjKo">
              <cell>
                17. Österrike
              </cell>
              <cell>
                55
              </cell>
            </row>
            <row xml:id="i-AXxfuzmXcd2ebk8q6UcaCg">
              <cell>
                18. Belgien
              </cell>
              <cell>
                55
              </cell>
            </row>
            <row xml:id="i-WjXbrDZCeYmu57cCovcZmB">
              <cell>
                19. Japan
              </cell>
              <cell>
                54
              </cell>
            </row>
            <row xml:id="i-QHcMpSRfzCXNK1YCy1X53a">
              <cell>
                20. Sverige
              </cell>
              <cell>
                53
              </cell>
            </row>
          </table>
          <p xml:id="i-Qr5sPhQFhtHX6umtHYc6P6">
            Källa: OECD, RUT, dnr 2009:794.
          </p>
          <p xml:id="i-YCp3TAcgtUP3pct4xe9y6y">
            En annan faktor som bidragit till ökad otrygghet och minskad
            köpkraft är att sedan den borgerliga regeringen tog över makten
            2006 har antalet medlemmar i a-kassan minskat med närmare 500
            000 personer. Utvecklingen är ett resultat av att regeringen chockhöjt
            avgifterna och slopat skattereduktion för medlemskap i a-kassan.
            Politiken är ett direkt utslag av högerregeringens målmedvetna
            strävan att undergräva fackets legitimitet och förflytta makt
            från löntagarkollektivet till arbetsgivarna. Denna politik har
            skapat en ny otrygghet i Sverige.
          </p>
          <p xml:id="i-Q3GABqYfJuRsTPNeBPAFDD">
            Diagram 6 Antalet medlemmar i a-kassan
          </p>
          <p xml:id="i-A3XV8hDJBgfoFviYkxk8Bj">
            Källa: Inspektionen för Arbetslöshetsförsäkringen, IAF.
          </p>
          <p xml:id="i-G9o42bAepaKnjZ9uzHKGzM">
            Förutom de sociala och ekonomiska konsekvenserna för de direkt
            drabbade individerna och familjerna har denna politik skapat en
            ny typ av otrygghet i Sverige som leder till negativa effekter
            för samhällsekonomin och som är en viktig förklaring till varför
            Sverige nu börjar halka efter övriga Europa. När människor känner
            att de inte riktigt kan lita på arbetslöshetsförsäkringen får
            detta flera konsekvenser. För det första börjar folk spara mer,
            vilket minskar konsumtionen jfr diagram 5 ovan vilket i sin tur
            bidrar till att förstärka lågkonjunkturens negativa spiraler.
            Och detta är precis det som skett i Sverige. Det visar sig att
            de svenska hushållen har ökat sitt sparande markant de senaste
            åren en utveckling som går tvärsemot den genomsnittliga trenden
            för EU:s länder.
          </p>
          <p xml:id="i-Nub4N6fenqHoxdnVHGghQc">
            Diagram 7 Hushållens nettosparkvot 14 i EU och Sverige
          </p>
          <p xml:id="i-MQopukT5uEymF6LgU6WzFM">
            Källa: Riksdagens utredningstjänst, dnr 2009:1169.
          </p>
          <p xml:id="i-W9rsyPnVzV1MV3eW4Tv91r">
            Den nya otryggheten skapar även andra, för samhällsekonomin,
            oönskade effekter. Med en robust arbetslöshetsförsäkring i botten
            och goda möjligheter till omskolning accepterar människor lättare
            strukturomvandlingar och är inte rädda för att byta jobb eller
            vidareutbilda sig. Detta har länge varit ett utmärkande drag för
            Sverige, som tjänat oss väl. Vi har haft en dynamisk arbetsmarknad
            och ett högproduktivt näringsliv. Detta håller nu på att förändras
            i rask takt. Vi analyserar den borgerliga ekonomiska politiken
            mer i detalj senare i motionen. Men låt oss här kort sammanfatta
            huvuddragen. Direkt efter makttillträdet sjösatte regeringen en
            målmedveten politik för att sätta press på de lägsta lönerna nedåt
            i syfte att skapa en ny låglönesektor inom framförallt den privata
            tjänstesektorn. Bärande inslag i denna strategi var sänkta och
            försämrade villkor i arbetslöshetsförsäkringen, jobbskatteavdraget
            och en kraftig minskning av olika utbildningsplatser, bl.a. inom
            ramen för arbetsmarknadsutbildningen.
          </p>
          <p xml:id="i-AQgXHNnKLSPjhFpJutrR57">
            Effekterna av denna politik börjar nu bli tämligen uppenbara.
            Sverige har haft en negativ produktivitetstillväxt i näringslivet
            tre år i rad och fallet för den svenska bruttonationalprodukten
            är större än vad som är fallet för genomsnittet i EU. Men vad
            som är än värre är att den svenska arbetslösheten ökar i så snabb
            takt att den nu för första gången 15 sedan en jämförbar och harmoniserad
            arbetslöshetsstatistik blivit tillgänglig för EU27-länderna är
            högre än genomsnittet för EU27-länderna i Europa, se diagram 8
            nedan.
          </p>
          <p xml:id="i-6JSwPtVqCMKGpUq71XRQnm">
            Även utvecklingen av ungdomsarbetslösheten 16 är mycket oroande.
            Även på detta område utvecklas Sverige sämre än genomsnittet i
            EU. Mellan 2006 och juli 2009 har den svenska ungdomsarbetslösheten
            stigit med hela 5,8 procentenheter. Motsvarande utveckling för
            EU-snittet är en ökning med endast 2,7 procentenheter. 17
          </p>
          <p xml:id="i-7qczwBLY8PvtZ7rVcw8Xcm">
            Diagram 8 Arbetslöshet i Sverige och EU
          </p>
          <p xml:id="i-V8tGwqsj2zUQqHQH4oQPN3">
            Procent av arbetskraften
          </p>
          <p xml:id="i-RBqynGwRFSnWX7e4vGscKr">
            Källa: Eurostat.
          </p>
          <p xml:id="i-UdLbSyxtpGEcsXnFj8JmgL">
            Regeringens främsta vallöfte under valrörelsen 2006 var att man
            skulle minska det som man då beskrev som massarbetslöshet. Sedan
            dess har arbetslösheten ökat markant. Enbart mellan 2007 och 2011
            beräknas arbetslösheten stiga med 5,4 procentenheter. Statsminister
            Reinfeldt förklarar det hela med finanskrisen och den därpå följande
            lågkonjunkturen. Och det är naturligtvis korrekt att lågkonjunkturen
            är den främsta orsaken till den stigande arbetslösheten. Men Reinfeldts
            argument förklarar inte varför Sverige, trots ett mycket gott
            utgångsläge, drabbats hårdare av lågkonjunkturen än EU-snittet.
          </p>
          <p xml:id="i-BwfVkisjzmvdoxPpbTUidM">
            Förklaringen till denna utveckling är dessvärre enkel. De flesta
            länder i Europa har satsat på stora stimulanspaket i form av offentliga
            investeringar, strategisk näringspolitik och permitteringslöner
            för att överbrygga efterfrågebortfallet. Den svenska regeringen
            har däremot varit helt låst vid den strategi man slog fast vid
            maktövertagandet. Den svenska ekonomiska politiken har varit helt
            inriktad mot att på olika sätt tvinga fram en låglönemarknad inom
            framförallt den privata tjänstesektorn för att på så sätt öka
            sysselsättningen. Denna politik har nu uppenbart misslyckats.
          </p>
          <head xml:id="i-ASTtZB65TRkWQhi91oyKU8" type="h2">
            4.5 Passiv finanspolitik: 2009 ett förlorat år!
          </head>
          <p xml:id="i-MfX8a2Ciuy6uhLXqKFPh77">
            I spåren av finanskrisen har de flesta länder kastats in i en
            djup och långvarig ekonomisk nedgång. I stort sett alla ledande
            ekonomer har varit ense om att krisen behöver mötas med kraftfulla
            finanspolitiska stimulanser. Internationella valutafonden (IMF)
            publicerade under senhösten 2008 en inflytelserik rapport 18 med
            följande rekommendationer beträffande finanspolitiken:
          </p>
          <list xml:id="i-MdJhtHQRS9qogrD7JQVWkN" style="ol">
            <item xml:id="i-KjyuJp4tuy4UZbZDeJg7MW">
              De finanspolitiska insatserna bör komma snabbt (eftersom situationen
              är akut).
            </item>
          </list>
          <p xml:id="i-NXJiezi74zEub67V5RkvCU">
            De finanspolitiska insatserna bör vara stora (eftersom efterfrågebortfallet
            är betydande).
          </p>
          <p xml:id="i-Gp6QwNjWq4iKudcLpeZdd2">
            De finanspolitiska insatserna bör gälla under en lång period
            (eftersom det är troligt att lågkonjunkturen kommer att hålla
            i sig ett bra tag).
          </p>
          <p xml:id="i-2DDgEqNdqc7jPubDC47tk8">
            De finanspolitiska insatserna bör innehålla flera olika komponenter.
          </p>
          <p xml:id="i-MPKWBmn9tVpeHtA8Gne1PT">
            De finanspolitiska åtgärderna bör vara kollektiva - med detta
            avser IMF att alla länder bör bidra eftersom i princip alla länder
            har drabbats av lågkonjunkturen.
          </p>
          <p xml:id="i-XCgKApLfXrD5iBjVcyc3fD">
            De finanspolitiska insatserna bör vara förenliga med långsiktigt
            hållbara offentliga finanser. Vad IMF menar här är att vissa länder,
            som är ekonomiskt svaga och med en initialt hög skuldsättning,
            har mindre möjligheter till finanspolitisk stimulans.
          </p>
          <p xml:id="i-Vw3gsiSUeaAxQG3R1xgHu">
            Hur har då regeringen svarat upp mot dessa rekommendationer?
            Finanskrisens akuta skede inträffade under september 2008 när
            den amerikanska investmentbanken Lehman Brothers gick i konkurs.
            Därefter drabbades de finansiella marknaderna av ren panik, vilket
            resulterade i ett enormt börsfall och prisras på fastigheter.
            Detta ledde sedermera till stora kreditförluster för banker och
            andra finansiella företag och den globala recessionen var ett
            faktum. Vid denna tidpunkt hade regeringen redan utformat sin
            budgetproposition för 2009. Budgeten var därmed i praktiken överspelad
            i samma stund som den lades på riksdagens bord.
          </p>
          <p xml:id="i-Nt6RUYxJBX1NX3KSC51Xta">
            Samtliga oppositionspartier och landets ledande ekonomer menade
            därför att regeringen antingen borde revidera hela budgeten, eller
            åtminstone skyndsamt återkomma till riksdagen med ett betydande
            finanspolitiskt stimulanspaket. Regeringen gjorde emellertid inget
            av detta. Oppositionspartierna lade därför på eget initiativ fram
            finanspolitiska stimulanspaket under hösten 2008. Vänsterpartiet
            presenterade i slutet av november ett brett åtgärdspaket i motion
            2008/09:Fi9 Ytterligare åtgärder mot lågkonjunkturen för att bromsa
            fallet i ekonomin och sysselsättningen. Här presenteras kortfattat
            några av huvudpunkterna. Motionen vilade på tre ben:
          </p>
          <p xml:id="i-6PzN7dYfVaR5jVnkbkbkwR">
            1) Förbättrad kapitalförsörjning. Vi föreslog därför att man
            skulle skapa en riskkapitalfond på 5 miljarder kronor genom en
            extrautdelning från det vinstrika Vattenfall.
          </p>
          <p xml:id="i-Nt7E5TkTM4m5L17pqUZFSw">
            2) Tidigareläggning av investeringar som ändå måste göras och
            som dels leder till en omedelbar stimulans av efterfrågan, dels
            stärker Sveriges långsiktiga tillväxtförutsättningar och välstånd.
            Vi föreslog därför att kommunerna skulle få ett investeringsstöd
            på 8 miljarder kronor under 2009. Stödet skall gå till investeringar
            som tidigareläggs och annars riskerar att bli uppskjutna. Det
            kan handla om reparationer och upprustning av allt från skolor,
            sjukhus, bostäder och vägar till system för vattenförsörjning
            och fjärrvärme. Vi presenterade också ett förslag om ett tidsbegränsat
            ROT-avdrag för att ytterligare stimulera byggsektorn, där antalet
            varsel vid denna tidpunkt hade tredubblats på bara ett år. ROT-avdraget
            som syftade till miljöförbättrande åtgärder och energieffektiviseringar
            skulle särskilt premieras.
          </p>
          <p xml:id="i-76mM9tuz4XPxVPzKsbG4D4">
            3) Ökade möjligheter till utbildning och omskolning för den växande
            skaran av arbetslösa och varslade. Vi anslog därför bl.a. medel
            till ett kunskapslyft för varslade. Totalt beräknades programmet
            omfatta cirka 20 000 personer under 2009. Vi ökade också antalet
            platser inom den kvalificerade yrkesutbildningen samt antalet
            platser för unga långtidsarbetslösa utan gymnasieutbildning.
          </p>
          <p xml:id="i-RN8zhNLu9i9qJMiY2y5UiD">
            Tiden gick och regeringen, med statsminister Reinfeldt och finansminister
            Borg i spetsen, ägnade den mesta av tiden till att förklara vad
            man inte tänkte göra. Några framåtsyftande satsningar för att
            stärka Sveriges tillväxtförmåga och minska fallet i sysselsättningen
            presenterades inte.
          </p>
          <p xml:id="i-SuzBy3yEy6Yu8ZqQU1Nyqu">
            Den 18 januari 2009 publicerade professor Assar Lindbeck en debattartikel
            i Dagens Nyheter med rubriken Regeringen måste bejaka tillfälliga
            budgetunderskott. Assar Lindbeck sade det som i princip samtliga
            ekonomer var överens om: Eftersom nedgången i den svenska ekonomin
            är så djup och beräknas bli långvarig borde ett stort stimulanspaket
            sjösättas. Dessutom hade Sverige, och har alltjämt, mycket starka
            offentliga finanser. Naturligtvis går de offentliga finanserna
            nu med underskott, men den svenska offentliga förmögenhetsställningen
            är fortfarande mycket stark. Förutsättningarna för stora finanspolitiska
            stimulanser var med andra ord mycket goda. Assar Lindbeck föreslog
            sålunda att regeringen, utöver vad som redan beslutats, borde
            satsa ca 45 miljarder kronor i finanspolitiska stimulanser under
            2009 och ytterligare 45 miljarder kronor under 2010.
          </p>
          <p xml:id="i-KBHEqBsZQmmoH2oNxHddW7">
            Lindbeck konstaterade vidare att den tillfälliga ökningen av
            det offentliga underskottet som de stimulanser han föreslog skulle
            medföra var ett lågt pris att betala. Han formulerade det på följande
            sätt: 19
          </p>
          <p xml:id="i-646fw85f1AnWJeusqZS1Sq">
            Tillsammans med de automatiska försvagningarna i budgeten under
            den kommande lågkonjunkturen kan vi då mycket väl hamna i en situation
            där budgetunderskottet för staten hamnar just någonstans i intervallet
            35 procent av BNP, beroende på sammansättningen av vidtagna stimulansåtgärder.
            Jag tror att nästan alla som är insatta i dessa frågor skulle
            betrakta detta som ett lågt pris för att halvera bortfallet i
            produktion och sysselsättning.
          </p>
          <p xml:id="i-Pn96rxzAC8WKdxvp8MgJNs">
            Noterbart i sammanhanget är att när Lindbeck gav rekommendationen
            om ett 2-årigt stimulanspaket på 90 miljarder kronor i syfte att
            halvera bortfallet i produktion och sysselsättning byggde detta
            på antagandet att BNP för 2009 skulle falla med 1 procent. BNP-prognosen
            för 2009 reviderades därefter snabbt ned KI bedömde i mars 2009
            ett BNP-fall på 3,9 procent. Behovet av efterfrågestimulanser
            var alltså betydligt större bara några månader efter Lindbecks
            rekommendationer.
          </p>
          <p xml:id="i-NBnGDPXE77T5i4iAbKvk35">
            Till sist gav Finansdepartementet med sig och presenterade den
            22 januari i år propositionen 2008/09:97 Åtgärder för jobb och
            omställning där man påstod att man satsade den enorma summan av
            8 miljarder kronor. Vid en noggrann läsning av propositionen visade
            det sig att även denna låga finanspolitiska stimulans var en lek
            med siffror. De skarpa förslagen summerades till knappt 1,2 miljarder
            kronor 20 och man aviserade ett ROT-avdrag på motsvarande 3,6
            miljarder kronor.
          </p>
          <p xml:id="i-YUCCGz5G54qxgEF36ju8qK">
            Europaparlamentet har i rapporten Economic Stimulus Packages
            In EU Member States försökt kartlägga storleksordningen på de
            finanspolitiska stimulanspaket som de olika länderna föreslagit
            för 2009, sedan Europarådets överenskommelse i december 2008 om
            EU-stimulanser på 200 miljarder euro. Tidsperioden för Europarlamentets
            studie sträcker sig mellan december 2008 och den 11 februari 2009.
          </p>
          <p xml:id="i-AkxvPdBJWLKmMqKpwZzc6p">
            Diagram 9 Stimulanspaket för 2009, % av BNP
          </p>
          <p xml:id="i-38X7K5VVyoVxk47uCa7NrH">
            Källa: Europarlamentet, RUT (dnr 2009:307).
          </p>
          <p xml:id="i-NtxxdfpNs3U23HXWHwSDvi">
            Som framgår av diagrammet ovan satsade den svenska regeringen
            betydligt mindre i form av finanspolitiska efterfrågestimulanser
            än genomsnittet för de största EU-länderna. Kontrasten blir än
            mer slående om man jämför med länder som USA och Kina. Och då
            skall man komma ihåg att den av Europarlamentet angivna siffran
            på 0,4 procent av BNP, vilket motsvarar drygt 12 miljarder kronor,
            med all sannolikhet är grovt överskattad. Vår bedömning är att
            regeringen, från Eurorådets överenskommelse i december 2008 fram
            till Europarlamentets rapport som publicerades den 11 februari
            2009, beslutade och aviserade förslag för 4,8 miljarder kronor
            21 vilket motsvarar endast 0,15 procent av BNP.
          </p>
          <p xml:id="i-CkMkWXXnyXWFoUZbYuykfH">
            I april 2009 lade regeringen fram 2009 års ekonomiska vårproposition.
            Regeringen lyckades då förmedla en bild av att man satsade 10
            miljarder kronor för jobben. Men denna satsning handlade nästan
            uteslutande om att utgifterna för arbetslöshetsersättningen ökade
            i takt med stigande arbetslöshet. Det enda satsningen regeringen
            genomförde inom ramen för arbetsmarknadspolitiken var en kraftig
            ökning av antalet platser i den s.k. jobb- och utvecklingsgarantin
            under 20102012. När Fredrik Reinfeldt var oppositionsledare brukade
            han i föraktfulla ordalag avfärda även högst effektiva arbetsmarknadspolitiska
            program som arbetsmarknadsutbildningar, anställningsstöd och plusjobb
            som AMS-politik. Den borgerliga regeringen skulle istället skapa
            riktiga jobb, och de effektiva och träffsäkra arbetsmarknadspolitiska
            programmen bantades ned kraftigt under regeringens första år vid
            makten. När så en djup kris drabbar Sverige avstår den borgerliga
            regeringen från att sätta in de stimulanser som en samlad ekonomkår
            menar är nödvändiga för att rädda just de riktiga jobben och bygger
            istället ut det kanske mest ineffektiva och passiviserande arbetsmarknadspolitiska
            program Sverige någonsin haft.
          </p>
          <p xml:id="i-FJaYNd7unBwsN2E3HpouT2">
            I samband med presentationen av vårpropositionen sade regeringen
            att man satsade 17 miljarder kronor till kommunsektorn. Sanningen
            är att regeringen i vårpropositionen inte tillförde kommunsektorn
            en enda krona för 2009. 22 Efter att regeringen hade lagt fram
            sin ekonomiska vårproposition publicerade regeringens eget finanspolitiska
            råd sin rapport för 2009. 23 Det finanspolitiska rådet bedömde
            att regeringens samlade finanspolitiska stimulanser för 2009 (inklusive
            förslagen i vårpropositionen) uppgick till 0,3 procent av BNP.
            Man konstaterade vidare att: Dessa stimulanser är små i en internationell
            jämförelse och även i jämförelse med EU:s rekommendationer på
            stimulanser på 1,5 procent av BNP 24 .
          </p>
          <p xml:id="i-68YmKVcqZcLLtVdYsHSbJp">
            Regeringen bedömde i vårpropositionen ett samlat efterfråge-
            och produktionsbortfall under 20092012 på över 900 miljarder kronor.
            25 Hur stora finanspolitiska stimulanser lade då regeringen i
            vårpropositionen för att motverka det stora efterfrågebortfallet?
          </p>
          <p xml:id="i-4SvUyXF3yWbgiMSiPyvZGx">
            Tabell 3 Regeringens bedömning i VP09 av produktionsbortfallet
            och dess stimulansförslag i VP09, mdkr
          </p>
          <table xml:id="i-LW4noBWRg9ZMKrqTtCPmA8">
            <row xml:id="i-QxKYQGLqUGRFF1r2YaxsTP">
              <cell>
                2009
              </cell>
              <cell>
                2010
              </cell>
              <cell>
                2011
              </cell>
              <cell>
                2012
              </cell>
            </row>
            <row xml:id="i-SodxRawSxMKJf8tHJiUo29">
              <cell>
                Produktionsbortfall 26
              </cell>
              <cell>
                218
              </cell>
              <cell>
                265
              </cell>
              <cell>
                251
              </cell>
              <cell>
                206
              </cell>
            </row>
            <row xml:id="i-7tAcWAAzUGKhzxoEyF2vk2">
              <cell>
                Stimulansförslag 27
              </cell>
              <cell>
                2,7
              </cell>
              <cell>
                7,1
              </cell>
              <cell>
                5,4
              </cell>
              <cell>
                5,4
              </cell>
            </row>
            <row xml:id="i-4rNY68JX8StXcDPmSmaKsK">
              <cell>
                Stimulansförslag som andel av produktionsbortfallet, procent
              </cell>
              <cell>
                1
              </cell>
              <cell>
                3
              </cell>
              <cell>
                2
              </cell>
              <cell>
                3
              </cell>
            </row>
          </table>
          <p xml:id="i-LkNss13mPrhh6Rtwbd6FXj">
            Källa: 2009 års ekonomiska vårproposition (VP09)
          </p>
          <p xml:id="i-EguLtH3rxnNaQCbU6zcY1x">
            Tabellen ovan talar sitt tydliga språk. För 2009 beräknade regeringen
            ett produktionsbortfall på närmare 220 miljarder kronor. De stimulansförslag
            man presenterade motsvarade 1 procent av produktionsbortfallet.
            Regeringens finanspolitiska haveri var monumentalt och i sak fullständigt
            obegripligt. Finansminister Borg motiverade sin inaktivitet under
            hösten 2008 och våren 2009 med att man värnar de offentliga finanserna.
            Ståndpunkten att Sveriges offentliga finanser vid denna tidpunkt
            var så pass svaga att man inte skulle ha råd med betydande finanspolitiska
            stimulanser torde man ha varit tämligen ensam om att omfatta.
            Konjunkturinstitutet, som i sin augustiprognos, förordar en stimulans
            på 45 miljarder kronor för 2010 konstaterar följande:
          </p>
          <p xml:id="i-CiwnwSVxS8kLkTGwrQgTNu">
            Konjunkturinstitutet bedömer att den måttliga nivån på statsskulden
            innebär att det sannolikt finns en betydande marginal till den
            statsskuldskvot som leder till ett försvagat förtroende för en
            hållbar utveckling av de offentliga finanserna. 28
          </p>
          <p xml:id="i-V2dx1aRKvLEtXAHej5fCjg">
            Vi delar KI:s uppfattning, men menar samtidigt att deras bedömning
            snarast är ett understatement. Den svenska offentliga skuldkvoten
            stiger naturligtvis under den nuvarande lågkonjunkturen. Men den
            är alltjämt mycket låg i ett internationellt perspektiv se diagram
            10 nedan. Nästa år beräknar regeringen att den offentliga skuldkvoten
            kommer att uppgå till 45,5 procent av BNP. 29 Det innebär att
            det finns en marginal på hela 14,5 procentenheter till EU:s stabilitetspakts
            gränsvärde på 60 procent av BNP. Under 2010 väntas 12 länder ha
            en skuldkvot som överstiger stabilitetspaktens gränsvärde, och
            den genomsnittliga skuldkvoten bland EU-länderna beräknas uppgå
            till 79 procent av BNP.
          </p>
          <p xml:id="i-9jychZon7gFZ5zEcQJ6xEM">
            Diagram 10 Offentliga bruttoskuldkvoter, 2008
          </p>
          <p xml:id="i-NEJPfJaZmjraeYQATVN9gF">
            Procent av BNP
          </p>
          <p xml:id="i-B5gSvdgWQRcyNGCwMJAw9Q">
            Källa: Eurostat och OECD.
          </p>
          <p xml:id="i-fjSDfEirnZ4pTGLjAphJR">
            Sammanfattningsvis förefaller det helt uppenbart att regeringen
            fullständigt missuppfattat sambanden mellan finanspolitik, sysselsättning
            och offentliga finanser. I den ovan refererade artikeln av Assar
            Lindbeck uppskattade han att det av honom föreslagna stimulanspaket
            skulle kunna halvera bortfallet av produktion och sysselsättning.
            Konjunkturinstitutet bedömer i sin augustiprognos att antalet
            sysselsatta kommer att minska med över 260 000 personer mellan
            2008 och 2011. Man beräknar vidare att omkring 100 000 personer
            varaktigt kommer att slås ut från arbetsmarknaden. Regeringens
            senfärdiga och i praktiken obefintliga finanspolitiska stimulanser
            under hösten 2008 och våren 2009 innebär att regeringens ansvar
            för denna utveckling är betydande. I sammanhanget är det viktigt
            att understryka det mycket starka positiva sambandet mellan en
            hög sysselsättning och starka offentliga finanser. Konjunkturinstitutet
            sammanfattar väl vår syn på sambanden mellan finanspolitik, sysselsättning
            och offentliga finanser i en passage i Konjunkturläget juni 2009.
            Konjunkturinstitutet konstaterar följande:
          </p>
          <p xml:id="i-Msx7eTWg9QUUBw4GBAUms9">
            En expansiv finanspolitik som stimulerar sysselsättningen kan
            under de närmaste åren leda till att färre personer slås ut varaktigt
            från arbetsmarknaden och därmed att fler personer kommer att ha
            ett arbete på längre sikt. En mer expansiv finanspolitik kan alltså
            på sikt bidra till varaktigt högre sysselsättning och BNP och
            följaktligen till starkare offentliga finanser. 30
          </p>
          <p xml:id="i-KT7AYaAA84wD6i2Jevn6iW">
            Vi kan alltså konstatera att regeringen i princip gjort tvärtemot
            de rekommendationer som IMF gav i slutet av 2008. Man har inte
            agerat snabbt och kraftfullt, utan tvärtom hela tiden legat behind
            the curve. De föreslagna finanspolitiska åtgärderna under fjärde
            kvartalet 2008 och under 2009, då stimulanserna hade haft störst
            effekt, har närapå varit obefintliga. Först nästa år då det händelsevis
            är valår lägger regeringen förslag av mer betydande omfattning.
            Men då är det så dags. Som nämndes ovan bedömer Konjunkturinstitutet
            att antalet sysselsatta mellan 20082011 kommer att minska med
            drygt 256 000 personer. 31 Resultatet av regeringens icke-politik
            beträffande finanspolitiken och dess försvagningar av de automatiska
            stabilisatorerna och övriga delar av socialförsäkringssystemet,
            är att Sverige nu för första gången på länge börjar halka efter
            övriga Europa avseende BNP-tillväxt och arbetslöshet.
          </p>
          <p xml:id="i-KFo8faqhFsqTJ7C8fRMbfm">
            I den nyligen framlagda budgetproposition för 2010 presenterar
            regeringen nu till sist finanspolitiska stimulanser värda namnet.
            Den helt överväldigande merparten av dessa förslag träder dock
            i kraft först 2010, dvs. ungefär 1 ½ år efter det att finanskrisen
            gick in i sitt akuta skeende och då olika stimulansförslag behövdes
            som mest och hade gjort störst nytta. Bortsett från resurstillskottet
            till kommunerna är de finanspolitiska insatserna mestadels ineffektiva.
            Man fortsätter på sin inslagna väg med permanenta skattesänkningar
            där det mesta går till de individer som har de högsta inkomsterna,
            vilket har en mycket begränsad stimulanseffekt eftersom dessa
            individer sparar en större del av en inkomstökning jämfört med
            om låginkomsttagare hade fått en motsvarande inkomstförstärkning.
            Sammantaget har regeringen nu sänkt skatterna med över 100 miljarder
            kronor. Detta samtidigt som man sade att man inte hade pengar
            för att tillföra kommunerna ett extra resurstillskott för 2009
            för att hindra de personalneddragningar som nu äger rum. Denna
            politik säger mycket om regeringens politiska prioriteringar.
          </p>
          <head xml:id="i-Nc5EESs6wisHYrfEivecwK" type="h2">
            4.6 Regeringens ekonomiska politik är en politik för låga löner
          </head>
          <p xml:id="i-RqA6br1hmMnuYbiP3WRmDy">
            Den svenska regeringen hade, för att använda affärspressens ord,
            ett guldläge när de tog över regeringsmakten efter valet 2006.
            De offentliga finanserna gick med stora överskott och sysselsättningen
            ökade i snabb takt. Regeringen hade kunnat använda överskotten
            för investeringar som hade stärkt Sveriges långsiktiga tillväxtförutsättningar
            och välstånd. Men vad gäller den ekonomiska politiken hade regeringen,
            med finansminister Anders Borg i spetsen, bara ett fokus, vilket
            kan sammanfattas med deras paroll att öka drivkrafterna att gå
            från bidrag till arbete. Alliansens politik vilade alltså på,
            och präglas alltjämt av en uppfattning att stora grupper av människor
            medvetet väljer att vara sjuka eller arbetslösa. Direkt efter
            den borgerliga valsegern sänkte man därför ersättningsnivåerna
            i a-kassan och sjukförsäkringen och försvårade möjligheterna att
            överhuvudtaget kvalificera sig till ersättning vid arbetslöshet
            eller sjukdom.
          </p>
          <p xml:id="i-AwKXVJ3ZBtmNf2fF3Jq4q">
            Men sänkta ersättningar i a-kassan och sjukförsäkringen leder
            naturligtvis inte i sig till fler arbeten. Detta inser även regeringen.
            Strategin är att genom olika åtgärder sätta press på de lägsta
            lönerna nedåt. Genom att sänka ersättningen i arbetslöshets- och
            sjukförsäkringen och ställa hårdare krav på de arbetslösa och
            sjukskrivna sänker man lönekraven. Parallellt med detta minskade
            regeringen direkt efter valet de arbetslösas möjligheter till
            förkovran genom neddragningar inom högskolan, arbetsmarknadsutbildningen
            och den kommunala vuxenutbildningen. Allt i syfte att pressa fram
            låglönejobb och tvinga de arbetslösa att ta dessa.
          </p>
          <p xml:id="i-msb8HX4ZQCaTS23guDBLE">
            Flera andra förslag följer samma linje. Detta gäller inte minst
            för regeringens paradnummer, det s.k. jobbskatteavdraget, som
            nu motsvarar hela 75 miljarder kronor. Jobbskatteavdraget sänker
            det relativa värdet av inkomstförsäkringarna. Detta för med sig
            att den relativa kostnaden för arbetslöshet och sjukdom ökar,
            vilket sätter press på lönerna nedåt. Ökade egenavgifter i arbetslöshetsförsäkringen
            och slopad skattereduktion på fackföreningsavgifter ökar kostnaderna
            för att vara med i facket, vilket leder till lägre facklig organisationsgrad
            och därmed försvagad förhandlingsstyrka. Regeringens förda politik
            avslöjar vad det är för människosyn som ligger bakom den allmänt
            hållna parollen om att öka drivkrafterna till arbete. För de välbeställda
            är det moroten som gäller i form av sänkta eller slopade skatter,
            medan det för arbetslösa och sjukskrivna är piskan som gäller
            i form av sänkta ersättningsnivåer i a-kassan och sjukförsäkringen.
          </p>
          <p xml:id="i-JJBcifK3yEeKRP9E6KWs7R">
            Regeringen har med andra ord sedan den tillträdde satsat allt
            på ett kort beträffande den ekonomiska politiken: att sätta press
            på de lägsta lönerna nedåt för att på så sätt tvinga fram en låglönemarknad
            inom framförallt den privata tjänstenäringen. Alla någorlunda
            oberoende ekonomer har sedan länge förstått denna strategi. Det
            anmärkningsvärda är att regeringen konsekvent förnekat att den
            förda politiken syftar till att sätta press på de lägsta lönerna
            nedåt. Så sent som i maj i år framträdde Anders Borg i SVT:s program
            Rapport och försäkrade att: Vi vill inte ha lönesänkningar 32
            . Nu har emellertid en intern promemoria från finansdepartementet
            läckt ut som tidningen Expressen publicerade delar av den 10 september.
            I avsnittet som handlar om det s.k. jobbskatteavdraget slås bl.a.
            följande fast: Förbättrar lönebildningen: förstärker outsider
            och sänker reservationslönen 33 .
          </p>
          <p xml:id="i-5fkp7kescjypwjU8D1kVKU">
            Uttrycket sänkt reservationslön är en nationalekonomisk term
            som på vanlig svenska betyder sänkta lägstalöner. Regeringens
            ekonomiska politik är en fundamental omläggning av den ekonomiska
            politik som förts i Sverige under moderna tid. Den svenska arbetsmarknadsmodellen
            kännetecknades tidigare av starka kollektivavtal, en solid arbetslöshetsförsäkring,
            hög facklig anslutningsgrad och goda vidareutbildningsmöjligheter.
            Detta har medfört att det svenska löntagarkollektivet har haft
            lättare än i många andra länder att acceptera jobbiga men ofta
            nödvändiga strukturomvandlingar i näringslivet. Resultatet av
            denna arbetsmarknadsmodell har i ett internationellt perspektiv
            varit gott. Näringslivet har kännetecknats av ett starkt omvandlingstryck
            som medfört hög produktivitetstillväxt och en öppenhet mot omvärlden,
            en rörlig och dynamisk arbetsmarknad med en arbetslöshet som legat
            klart lägre än i de flesta länder. Detta förhållande har också
            medfört att den svenska reallöneutvecklingen varit starkare än
            i de flesta andra länder under de flesta av de senaste 15 åren.
          </p>
          <p xml:id="i-QJoGcakzivYqtwTXiM3Xuy">
            Regeringens nya (gamla) omläggning av den ekonomiska politiken
            innebär att kostnaderna och riskerna för arbetslösheten i stor
            utsträckning övervältras på de enskilda. Målet är att skapa en
            typ av arbetsmarknad som sedan länge är etablerad i länder som
            Storbritannien och USA, där inkomstklyftorna är väsentligt större
            än i Sverige 34 och där det finns en bred grupp av arbetande fattiga.
            Regeringens politik syftar till att pressa fram detta utbud av
            arbetskraft. Detta skapar en skarpare uppdelning mellan dem som
            har en mycket fast förankring på arbetsmarknaden och dem som har
            en mer lös anknytning dit, och som nu med hårdhänta metoder hänvisas
            till att acceptera väsentligt sämre villkor på arbetsmarknaden.
            Detta är en traditionell högerpolitik som syftar till att slå
            sönder solidariteten mellan människor. Vänsterpartiet avvisar
            bestämt denna politik och föreslår reformer som pekar i motsatt
            riktning.
          </p>
          <head xml:id="i-9UARahjDut2LTR1m5R77X4" type="h2">
            4.7 Växande klyftor
          </head>
          <p xml:id="i-UCAhFkaPakWzEoCHxKGRVp">
            För oss i Vänsterpartiet är jämlikhet ett mål i sig. I grunden
            bottnar detta i vår uppfattning om alla människors lika värde.
            Vi vet att människors livsmöjligheter skiljer sig åt beroende
            på arv och social miljö. Politiken kan och bör därför på olika
            sätt utjämna dessa skillnader. Ett jämlikt samhälle ökar människors
            reella frihet och valmöjligheter, vilket ökar den sociala rörligheten
            och bidrar till en mer dynamisk ekonomi.
          </p>
          <p xml:id="i-WzGfdXcFdqqi6c7iCB16Gx">
            Den politiska högern ser å sin sida ökade inkomstklyftor och
            förmögenhetsanhopning som viktiga verktyg för att få samhällsekonomin
            att fungera. Att de ekonomiska klyftorna har ökat dramatiskt under
            de tre första åren med borgerlig regering är därför inget misslyckande,
            utan resultatet av en medveten politisk strategi för att omfördela
            inkomster.
          </p>
          <p xml:id="i-VLR89bEf1F7hvj7XfFoCn4">
            I huvudsak har denna omfördelning skett genom sänkta skatter
            för dem som har inkomst av arbete och förmögenheter, vilket finansierats
            med kraftiga nedskärningar i transfereringssystemen, i synnerhet
            arbetslöshets- och sjukförsäkringarna.
          </p>
          <p xml:id="i-CKEo7qNB3jW2s1xiXS2kCM">
            De sociala och samhällsekonomiska konsekvenserna av denna omfördelning
            är redan uppenbara, men kommer att bli dramatiska under de kommande
            åren då arbetslösheten förväntas stiga till nivåer på uppemot
            12 procent. Det kommer då också att bli uppenbart att den retorik
            regeringen använt för att legitimera sin omfördelningspolitik,
            nämligen att den ska leda till minskat utanförskap helt saknar
            grund i verkligheten.
          </p>
          <p xml:id="i-8MCFB7kcRMrnS6bsJ7P5pK">
            Vänsterpartiet har låtit riksdagens utredningstjänst beräkna
            effekterna av regeringens fördelningspolitik mellan 2006 och 2009.
            Resultatet ger en tydlig illustration av det ökade utanförskap
            regeringen i själva verket skapat, samtidigt som inkomsterna ökat
            kraftigt i de högsta inkomstskikten.
          </p>
          <p xml:id="i-XxNDdpk11xQiDCjLF49Yc7">
            Den rikaste tiondelen av befolkningen har fått totalt 28 procent
            av regeringens samlade skattesänkningar och utgiftssatsningar.
            Den fattigaste tiondelen av befolkningen har bara fått 2 procent
            av regeringens satsningar. De genomsnittliga inkomstskillnaderna
            mellan kvinnor och män har ökat med 12 800 kronor per år, eller
            1 066 kronor i månaden. 35
          </p>
          <p xml:id="i-EveS9nZPTLxcc9U8mVgRRC">
            Andelen som bor i hushåll med låg ekonomisk standard, Socialstyrelsens
            definition av fattigdom, ökar från 9 procent 2006 till 11 procent
            2009. Andelen barn som lever i fattigdom ökar från 10 procent
            2006 till 15 procent 2009. Bland barn med ensamstående föräldrar
            beräknas andelen som lever i fattigdom öka från 19 procent 2006
            till 31 procent 2009. 36
          </p>
          <p xml:id="i-JHyVN8vaE5sqCkDd44wwg9">
            Det yttersta ekonomiska skyddsnätet, när alla andra resurser
            och möjligheter är uttömda, är det kommunala försörjningsstödet.
            Utvecklingen av försörjningsstöd ger därmed en tydlig bild av
            graden av ekonomisk utsatthet i samhället. Sveriges Kommuner och
            Landsting skrev redan 2007 i sin ekonomirapport 37 att Vi gör
            bedömningen att det ekonomiska biståndet ökar med 3,5 miljarder
            kronor under perioden 20092011 till följd av ökad arbetslöshet
            och ändrade regler. De prognoserna är rimligen gravt underskattade,
            eftersom effekterna av kraftigt stigande arbetslöshet på grund
            av krisen tillkommit sedan dess. Socialstyrelsens senaste statistik
            från andra kvartalet 2009 visar att utbetalningarna av ekonomiskt
            bistånd ökade med 17 procent i hela landet jämfört med andra kvartalet
            2008 (ersättning till nyanlända flyktingar borträknat). Regeringen
            räknar själv i sin ekonomiska vårproposition för 2010 med att
            utbetalningarna av ekonomiskt bistånd kommer att öka med 50 procent
            de närmaste åren. Oavsett osäkerheten i prognoserna står det bortom
            allt tvivel att konsekvenserna av regeringens politik är en kraftig
            ökning av det djupaste utanförskapet.
          </p>
          <head xml:id="i-XcWpVKyBUhZHGLR3XyXYbi" type="h2">
            4.8 Besparingar i välfärden
          </head>
          <p xml:id="i-NALNwbfmmuzM4L7te87PZz">
            Efter valförlusten 2002 drog Moderaterna en avgörande strategisk
            slutsats: att det inte går att vinna ett val i Sverige genom att
            kritisera välfärdsstaten och gå fram med skarpa förslag på nedskärningar
            inom sjukvården, skolan och barn- och äldreomsorgen. Innan dess
            hade de moderata budgetmotionerna regelmässigt haft skarpa förslag
            på många miljarder i minskade anslag till kommunerna, dvs. välfärdstatens
            kärnverksamhet. Till valrörelsen 2006 byttes taktiken ut. Nu pratades
            det istället om satsningar på välfärden, och att det krävdes nedskärningar
            i socialförsäkringssystemen för att ha råd med detta.
          </p>
          <p xml:id="i-5eWe2BBXKD8umvVmCkdMXz">
            Med hjälp av den retoriken lyckades de måla upp en falsk motsättning
            mellan människor som var friska och hade ett jobb och människor
            som var sjukskrivna eller arbetslösa. Däremot visade det sig snart
            att det inte skulle bli några satsningar på välfärden. Regeringen
            ställde sig gärna på presskonferenser om riktade bidrag i storleksordningen
            hundra miljoner kronor, men avvisade konsekvent de fortsatta uppräkningar
            av statsbidragen på flera miljarder kronor som hade behövts för
            att täcka den kontinuerliga löne- och kostnadsökningen.
          </p>
          <p xml:id="i-NRmQjDgdj3R4hZAScmqaY1">
            Den förra riksdagsmajoriteten fattade beslut om ökningar av de
            generella statsbidragen till kommunsektorn för såväl 2007 som
            2008. Den borgerliga regeringen har låtit dessa nivåer ligga kvar.
            Regeringen utformade sin budget för 2009 veckorna innan finanskrisen
            slog till med full kraft. I budgetpropositionen för 2009 (BP09)
            räknade regeringen med en måttlig konsumtionstillväxt i kommunsektorn
            för 2009 på 1,2 procent. (För 2011 och 2012 bedömde regeringen
            konsumtionstillväxten till endast 0,5 respektive 0,4 procent.)
            38 När budgetpropositionen lades på riksdagens bord var finanskrisen
            ett faktum och budgeten var därmed i praktiken överspelad. Samtliga
            oppositionspartier och ett flertal av landets mer tongivande ekonomer
            menade att regeringen skyndsamt borde presentera ett stimulanspaket
            för att motverka lågkonjunkturen. Inte minst påpekades att kommunernas
            ekonomi höll på att utvecklas i en katastrofal riktning i och
            med att skatteinkomsterna föll kraftigt. Dessa vädjanden var dock
            förgäves statsminister Reinfeldt beskrev t.o.m. budgeten som en
            superbudget.
          </p>
          <p xml:id="i-JPC8jwhnqE2HQzyY1wYpbJ">
            Till slut föll regeringen till föga och presenterade en stimulansproposition
            (2008/09:97). Propositionen var, för att uttrycka det mycket försiktigt,
            mager. Tvärtemot vad både regeringens finanspolitiska råd och
            Konjunkturinstitutet rekommenderat innehöll den inte en krona
            i tillskott till kommunsektorn för 2009.
          </p>
          <p xml:id="i-Wy7fagUeKSY8JziibEB6vv">
            Inte heller i 2009 års ekonomiska vårproposition (VP09) som presenterades
            den 8 april i år tillförde regeringen några medel till kommunerna
            för 2009. Detta trots att regeringen hade reviderat ned sin prognos
            beträffande kommunsektorns skatteinkomster för 2009 med hela 19
            miljarder kronor mellan BP09 och VP09 39 och att man bedömde den
            kommunala konsumtionen för 2009 till endast 0,5 procent. Ur ett
            sakpolitiskt perspektiv var regeringens politik obegriplig. De
            svenska offentliga finanserna var och är starka, kommunerna saknade
            pengar och det mest effektiva och enklaste sättet att stimulera
            ekonomin är att skjuta till kommunerna tillräckligt med resurser
            så att de inte förvärrar lågkonjunkturen.
          </p>
          <p xml:id="i-9gRWq6f3VmnicuSETV1Fj2">
            Sveriges Kommuners och Landstings (SKL) dåvarande chefekonom,
            Clas Olsson, konstaterade följaktligen vid en utfrågning av finansutskottet
            under våren följande: Det [tillskott av resurser till kommunsektorn]
            är ett mycket billigt och effektivt sätt att undvika en ytterligare
            nedgång om man jämför med andra sysselsättningsåtgärder 40 .
          </p>
          <p xml:id="i-VRFZ72uzAVXxgHgXfnhfJo">
            Clas Olssons analys bekräftas av en promemoria av riksdagens
            utredningstjänst, som räknat på den statsfinansiella effekten
            av att upprätthålla sysselsättningen i kommuner och landsting.
            Utredningstjänstens pm visar att nettokostnaden för staten för
            att förhindra uppsägningar i kommunsektorn på t.ex. 10 000 personer
            uppgår till endast 2 miljarder kronor. 41 Detta kan ställas mot
            regeringens politik för ökad sysselsättning, där det bärande inslaget
            är det jobbskatteavdrag som hittills kostat 75 miljarder kronor
            och vars sysselsättningseffekter i bästa fall får klassas som
            mycket osäkra.
          </p>
          <p xml:id="i-BwHy5o8LKLSPmKg848SDpu">
            Även regeringens finanspolitiska råd var förvånat och kritiskt
            till att regeringen inte sköt till några resurser till kommunerna
            för 2009 i den ekonomiska vårpropositionen. Man utryckte det på
            följande sätt: Enligt vår bedömning borde vårpropositionen ha
            innehållit ökade statsbidrag till kommunerna 2009. Beslut om sådana
            stimulanser borde dessutom ha meddelats tidigare under året för
            att underlätta kommunernas planering och förhindra onödiga uppsägningar
            42 .
          </p>
          <p xml:id="i-9KDdEpJzbYSJx2ZHe9NysB">
            Dessvärre tyder allt på att det finanspolitiska rådet får rätt.
            Konjunkturinstitutet bedömer (augusti 2009) att antalet sysselsatta
            i kommunsektorn kommer att minska med 23 000 personer under 2009.
            Att i ett läge med hög arbetslöshet mer eller mindre tvinga kommunerna
            att säga upp folk är ett ohyggligt slöseri med mänskliga resurser
            och mycket skadligt för den samhällsekonomiska utvecklingen. Regeringens
            politik är i det närmaste tragi­komisk när regeringens retorik
            under hösten 2008 och första halvan 2009 då deras argumentation
            mot att sjösätta ett finanspolitiskt stimulanspaket var för att
            värna sysselsättningen i kommuner och landsting. Därmed har regeringen
            tagit sitt politiska nyspråk till nya höjder dvs. tillför inte
            kommunerna de resurser de behöver för att förhindra uppsägningar,
            och motiverar samtidigt de uteblivna tillskotten med att tilltaget
            är nödvändigt för att kommunerna skall slippa just uppsägningar!
          </p>
          <p xml:id="i-6bJ19aYDoDRBsScgj5z8KQ">
            I samband med regeringens nyligen lagda budget skjuter nu regeringen
            helt plötsligt till 10 miljarder kronor för 2010 till kommunerna.
            Tillskottet är välkommet, även om man borde ha annonserat det
            på ett betydligt tidigare stadium. Det är svårt att värja sig
            mot tanken att regeringens plötsliga vurm för välfärdssektorn
            2010 har något att göra med det faktum att nästa riksdagsval råkar
            äga rum just 2010. Denna misstanke får extra näring av det faktum
            att man för 2011 och 2012 inte ökar på de anslag på 5 miljarder
            kronor som man lade i samband med vårpropositionen, trots att
            kommunernas skatteunderlag även för dessa år kommer av vara avsevärt
            lägre än vad som antogs i samband med budgetpropositionen för
            2009. 43 Detta innebär att regeringen minskar sina anslag till
            kommunsektorn med hela 12 miljarder kronor mellan 2010 och 2011.
            Denna neddragning motsvarar 24 000 anställda inom sjukvården,
            skolan och barn- och äldreomsorgen som under 2011 riskerar uppsägningar.
          </p>
          <p xml:id="i-49CU3JQQEQwHtgC9fjQHGg">
            Regeringens politik för kommunerna avslöjar på ett nästan övertydligt
            sätt regeringens verkliga ambitioner inom välfärdspolitiken. Genom
            att inte tillföra välfärdssektorn de resurser som behövs för att
            tillfredsställa människors behov av god sjukvård, skola och omsorg
            ökar man efterfrågan på privata välfärdslösningar/försäkringar.
            En sådan utveckling ser vi redan idag och den undergräver människors
            vilja att betala skatt. I förlängningen är detta naturligtvis
            ett allvarligt hot mot tanken om att vi solidariskt ska finansiera
            vissa sociala tjänster som sjukvård, skola och omsorg och att
            dessa skall fördelas efter behov.
          </p>
          <head xml:id="i-UCd5su6wBfXP71S7VzgdGc" type="h2">
            4.9 Privatiseringar av välfärden
          </head>
          <p xml:id="i-8kvu2fY28Qv28KbkoBesdW">
            SCB:s statistik visar att företag med verksamhet inom skola,
            vård och omsorg har en klart högre avkastning än andra företag.
            Under 2007 hade till exempel privata sjukvårdsföretag en genomsnittlig
            avkastning på 19 procent, medan riksgenomsnittet för samtliga
            branscher var 10 procent. Det är en stark indikator på att konkurrensen
            i den branschen fungerar betydligt sämre än i ekonomin i stort.
          </p>
          <p xml:id="i-AD8wwKSYqko1sZpNbcDKGK">
            Det finns en rad tänkbara anledningar till det. Till exempel
            kan det handla om bristande information, både för brukaren och
            för upphandlaren. En patient kan typiskt sett inte avgöra om en
            viss behandling behövs eller inte, eller hur kvalificerad personalen
            är. Upphandlaren har inte heller någon praktisk möjlighet att
            på allvar bedöma kvaliteten i tjänsterna.
          </p>
          <p xml:id="i-CzbYRbbURozhWcp83d4bD3">
            Kommunal granskade 146 hemtjänst- och förskoleföretag i rapporten
            Den som söker ska finna och kom bland annat fram till att var
            femte hade anmärkningar för obetald skatt, moms eller skulder,
            och 60 procent saknade kollektivavtal. En tredjedel av företagen
            gjorde inga eller låga pensionsinbetalningar för sina anställda.
            Konkurrensen fungerar inte automatiskt så att oseriösa aktörer
            slås ut, för det skulle behövas en omfattande kontrollapparat
            som i dagsläget saknas i många kommuner. Därmed anförtros uppenbart
            oseriösa företag på tämligen bräckliga grunder skattemedel för
            att bedriva central välfärdsverksamhet i vinstsyfte.
          </p>
          <p xml:id="i-2ArKn8ooiXx1Py48tJrZtG">
            Ett exempel är företaget Kulturkrabaten AB, som köpte inventarierna
            på fyra förskolor i Årsta strax utanför Stockholm för drygt 600
            000 kronor, och ett år senare hade gjort 3,2 miljoner kronor i
            vinst. Det visar tydligt på hur brukarna haft begränsade möjligheter
            att veta hur stora kvalitetskrav de kunnat ställa på barnomsorgen.
            Kulturkrabatens förskolor har haft lägre personaltäthet än andra
            förskolor i Stockholm och lägre genomsnittsutbildning bland personalen.
          </p>
          <p xml:id="i-UVUoAxtnBc5Djx3TGz86et">
            Privata välfärdsföretag har å ena sidan starka incitament att
            i varje läge försämra kvaliteten i alla de avseenden som brukaren
            eller upphandlaren inte kan följa upp. Det problemet går att lösa
            genom att täcka deras kostnader, men då uppstår å andra sidan
            det motsatta problemet: att de inte har någon anledning att hushålla
            med resurserna alls. Förbinder sig landstinget att betala större
            delen av kostnaderna för exempelvis tandvårdsbehandlingar i privat
            regi, finns det en uppenbar risk att företagen tenderar att välja
            onödigt dyra behandlingar. Ett vinstmaximerande företag har ingen
            anledning att hushålla med de resurser de inte själva betalar
            för.
          </p>
          <p xml:id="i-7jN5bmah97CgNZr2csf26P">
            En annan viktig faktor för att konkurrensen på en marknad ska
            fungera är att konsumenterna enkelt kan välja bort företag de
            av en eller annan anledning inte är nöjda med. Omsorgstjänster
            fungerar sällan så. Bland annat behöver den som är svårt sjuk,
            i behov av hemtjänst eller går på förskolan kunna känna tillit
            till personalen. Sociala band är en avgörande del av välfärdstjänsterna.
            Tröskeln för att byta en gymnasieskola mot en annan är hög: många
            elever som är missnöjda med sin skola går ändå färdigt utbildningen
            där, vilket begränsar ett skolföretags förluster av att sänka
            kvaliteten.
          </p>
          <p xml:id="i-LF8DJGjSmAmWu9kENTqmXX">
            Det här handlar inte om övergångsproblem. Sjukvården i USA ger
            mycket sämre resultat än i Sverige, trots att dubbelt så stor
            andel av deras BNP går till sjukvården. Det beror till stor del
            på just att det offentliga gjort sig beroende av privata leverantörer
            på en marknad utan fungerande konkurrens. Hittills har problemen
            snarare förvärrats med tiden, i takt med att verksamheter som
            en gång togs över av personalen i privat regi övergår till storbolag.
          </p>
          <p xml:id="i-4mmzH2JEnLq3g8uLrFsP4f">
            En sjukvårdsavdelning som drivs med patienternas bästa för ögonen,
            snarare än ekonomiska incitament, har inte de här problemen. Organisationen
            av välfärdstjänster i Sverige har på kort tid förändrats drastiskt,
            och det finns en rad sakskäl både teoretiska och empiriska som
            talar för att de marknader som uppstått fungerar dåligt. Det handlar
            om stora summor som riskerar att läcka ut till privata vinster
            istället för att användas till att hålla en hög kvalitet i välfärden;
            under 2007 köpte kommuner och landsting privata tjänster för totalt
            57,5 miljarder kronor. Mot den bakgrunden menar vi att det behövs
            en genomgripande, kritisk granskning av privatiseringarnas samhällsekonomiska
            effekter.
          </p>
          <head xml:id="i-Srbx7oXJFtCMxRwDcaL9yU" type="h2">
            4.10 Systemskifte i sjukförsäkringen
          </head>
          <p xml:id="i-J1tJirX15yh83umAhow6bc">
            Regeringen har gjort historiska försämringar av sjukförsäkringen.
            Inkomstbortfallsprincipen har urholkats genom att taket och ersättningsnivåerna
            har sänkts. Sverige har blivit ett land där sjuka tvingas betala
            skattesänkningar. Försämringarna medför ekonomisk katastrof för
            dem som drabbas och skadar tilliten till välfärdssamhället på
            oöverskådlig sikt.
          </p>
          <p xml:id="i-6mUWDdQfGR6CZKxXnrUnaX">
            I och med den så kallade rehabiliteringskedjan som infördes den
            1 juli 2008 har fasta tidsgränser införts i sjukförsäkringen.
            Ersättningsnivån har sänkts för personer som varit sjuka mer än
            ett år och diagnosbaserad sjukpenning har införts. Den tidsbegränsade
            sjukersättningen har avskaffats och Försäkringskassan får inte
            längre ta individuella hänsyn vid bedömning av arbetsförmågan.
            Under 2010 beräknas tusentals människor bli utförsäkrade ur sjukförsäkringen
            till följd av de nya reglerna. Den så kallade rehabiliteringskedjan
            kan bättre beskrivas som en utsorteringskedja.
          </p>
          <p xml:id="i-LJ4QnQQV5KcR3x7XrZsf1P">
            De nya reglerna har resulterat i ett sjunkande ohälsotal. Det
            ser bra ut i statistiken. Men i verkligheten är det en ekonomisk
            katastrof för dem som drabbas. Allt tyder på att människor hamnar
            i kläm. En undersökning från Sveriges Kommuner och Landsting från
            2008 visar att 70 procent av landets kommuner har fått ökade kostnader
            för försörjningsstöd till följd av Försäkringskassans tuffare
            policy. Mellan andra kvartalet 2008 och 2009 har utbetalningarna
            av ekonomiskt bistånd har ökat med 17 procent till personer som
            ej är flyktingar, enligt Socialstyrelsen. Det räcker inte med
            att minska ohälsotalet vi måste också minska ohälsan.
          </p>
          <p xml:id="i-4FRdBQmX6R7WFQeBuzaG4z">
            Enligt regeringens budgetproposition för 2010 beräknas 54 000
            personer bli utförsäkrade från sjukförsäkringen nästa år till
            följd av de nya reglerna. Läget är nu akut för dessa människor.
            Regeringens förslag på arbetsmarknadspolitiskt introduktionsprogram
            i tre månader för gruppen är ett gigantiskt experiment och långt
            ifrån en lösning på problemen.
          </p>
          <p xml:id="i-EdAuG7sTjDyYxJfqFg51QY">
            Samtidigt beräknas arbetslösheten stiga till 11,4 procent 2010.
            Regeringen bortser från grundproblemet med den höga arbetslösheten
            och utsorteringen i arbetslivet. TCO visar i rapporten Jakten
            på superarbetskraften fortsätter (TCO, 2009) att endast 7 procent
            av arbetsgivarna är positiva till att anställa en person som har
            varit långtidssjukskriven. Risken är att de sjuka hamnar längst
            bak i kön till varje ledigt jobb och istället tvingas söka försörjningsstöd
            eller blir hänvisade till så kallad varaktig samhällsnyttig sysselsättning
            i tredje fasen i jobb- och utvecklingsgarantin.
          </p>
          <p xml:id="i-6QUhW8Y9jYyWyKx7v9MjB8">
            Vad det hela handlar om är att försämringarna i sjukförsäkringen
            möjliggör miljardbesparingar på sjukförsäkringen. Resultatet av
            försämringarna är ökad sjuknärvaro i arbetslivet och press nedåt
            på lönerna. Men ytterst skadas tilliten till välfärdssamhället.
          </p>
          <p xml:id="i-S7R33Pz6Fq1HyQgXuYAhaD">
            Särskilt hårt drabbas kvinnor av denna ekonomiska utarmning eftersom
            60 procent av alla med sjukpenning eller sjukersättning är kvinnor.
            Dessutom är kvinnor överrepresenterade bland de diagnoser som
            regeringen särskilt vill utsortera ur sjukförsäkringen. När alternativet
            till ersättning från sjukförsäkringen är försörjningsstöd kommer
            fler kvinnor att bli ekonomiskt utlämnade till män. På så vis
            strider försämringarna i sjukförsäkringen mot riksdagens jämställdhetspolitiska
            mål.
          </p>
          <p xml:id="i-7enMwN5i4KD5BWGy9dEHTE">
            Högerregeringens attacker mot sjukförsäkringen är systematiska
            och slår mot grundpelarna i vårt socialförsäkringssystem. Nu går
            vi med stormsteg mot ett system med grundtrygghet där de som har
            råd kommer att skaffa privata försäkringar. Regeringen avser enligt
            budgetpropositionen för 2010 att tillsätta en parlamentarisk utredning
            som ska se över hela socialförsäkringssystemet samt frågan om
            obligatorisk arbetslöshetsförsäkring. Risken är att utredningen
            kan resultera i ett totalt systemskifte för sjukförsäkringen om
            pensionssystemet används som förebild. Det skulle i så fall öka
            klass- och könsskillnaderna ytterligare i vårt land.
          </p>
          <head xml:id="i-EkKz1SuciekFTeBbcNSvbS" type="h2">
            4.11 Generationsskiftet på arbetsmarknaden
          </head>
          <p xml:id="i-HkeW9bJH49RB9sryQvxAbR">
            Sverige står inför en generationsväxling på arbetsmarknaden.
            Andelen äldre i befolkningen ökar samtidigt som många unga är
            arbetslösa. Detta kommer att innebära stora utmaningar som vi
            menar att samhället redan i nuläget måste förbereda sig inför.
          </p>
          <p xml:id="i-FweDZvAwr1TPFKZWhHZoc7">
            Andelen personer som är 65 år och äldre beräknas öka från 17
            procent av befolkningen år 2000, till 18 procent 2010, 21 procent
            2020 och 22 procent 2030. År 2030 beräknas Sveriges befolkning
            uppgå till drygt 10 miljoner och då förväntas drygt var femte
            svensk vara ålderspensionär (Socialstyrelsen, Vård och omsorg
            om äldre lägesrapport 2008). Antalet personer som är 65 år och
            äldre kommer att öka från 1,7 miljoner personer 2009 till 2,3
            miljoner personer 2030. 44 Även de närmaste tio åren kommer det
            att uppstå en omvälvning på arbetsmarknaden när fyrtiotalisterna
            går i pension.
          </p>
          <p xml:id="i-VVEYNm8SqnBqFkkUf6u6kz">
            Diagram 11 Befolkningen år 2009 och 2015 fördelat efter ålder,
            tusental personer
          </p>
          <p xml:id="i-5Z5CJDw14Add8HQxXx2VoC">
            Källa: Statistiska centralbyråns (SCB) befolkningsprognoser.
          </p>
          <p xml:id="i-7NVus6Q53W4SWb6kLA6Cd2">
            Diagram 12 Befolkningen år 2009 och 2030 fördelat efter ålder,
            tusental personer
          </p>
          <p xml:id="i-Me6s6kqn1Ax4Nsq7XHcKV8">
            Källa: Statistiska centralbyråns (SCB) befolkningsprognoser.
          </p>
          <p xml:id="i-U25MGNQXvat4daSDMsAGY1">
            I nuläget riskerar den ekonomiska krisen att stå i vägen för
            att möta de demografiska utmaningar som vi står inför. Detta kan
            i värsta fall leda till en situation med hög arbetslöshet och
            arbetskrafts- och kompetensbrister. Enligt Arbetsförmedlingen
            beräknas de stora åldersavgångarna till följd av att fyrtiotalisterna
            går i pension bli högst mellan åren 2008 och 2015.
          </p>
          <p xml:id="i-67zuvk2r1GXRjUcs56bv1V">
            För den totala arbetsmarknaden är det inte säkert att generationsväxlingen
            kommer att bli ett stort problem, däremot har olika sektorer på
            arbetsmarknaden olika åldersfördelningar och kommer därför att
            påverkas olika. Inom offentlig sektor är äldre förvärvsarbetande
            överrepresenterade. Inom vård- och omsorgsyrken i kommunerna beräknas
            enligt Sveriges Kommuner och Landsting (SKL) 38 procent av de
            anställda gå i ålderspension inom de närmaste 15 åren. 25 000
            personer eller 11 procent av denna personal är över 60 år och
            beräknas gå i ålderspension inom de närmaste 5 åren. Även inom
            vård- och omsorgsyrken i landstingen beräknas 19 000 personer
            eller 12 procent av personalen gå i ålderspension inom de närmaste
            5 åren. Hela 41 procent av personalen med vård- och omsorgsyrken
            inom landstingen är över 50 år och beräknas gå i pension de närmaste
            15 åren.
          </p>
          <p xml:id="i-FC4LE7xjuSmhtPjas813E">
            Diagram 13 Antal anställda i de fyra största personalgrupperna
            inom kommunal sektor efter ålder 2008
          </p>
          <p xml:id="i-zpg9zXAoZSEE7QJ4EFxJ6">
            Källa: Sveriges Kommuner och Landsting (SKL).
          </p>
          <p xml:id="i-VDXnh9qqaWCHxMB5RDJ1Pq">
            Diagram 14 Antal anställda i de fyra största personalgrupperna
            inom landstingen efter ålder 2008
          </p>
          <p xml:id="i-HnxiA8Nrdffh2izrW6gag5">
            Källa: Sveriges Kommuner och Landsting (SKL).
          </p>
          <p xml:id="i-XGXT1Vka2ypNKhj9Fjgz9U">
            Enligt Statistiska centralbyrån (SCB) beräknas det framförallt
            uppstå brist på utbildad arbetskraft inom hälso- och sjukvård
            samt omsorgsyrken. Efterfrågan på arbetskraft med utbildning för
            arbete inom sjukvård och social omsorg beräknas enligt SCB öka
            med ca 190 000 fram till år 2030 medan tillgången på personer
            med rätt utbildning beräknas bli endast 30 000. En stor del av
            efterfrågan kommer att finnas inom äldreomsorgen och det är i
            första hand antalet gymnasieutbildade som riskerar att bli för
            få i förhållande till efterfrågan. 45
          </p>
          <p xml:id="i-W7NeKm3wcU1azQRVeL25mq">
            Vänsterpartiet menar att staten redan i nuläget måste vidta åtgärder
            för att underlätta denna omställning. I avsnitt 5.3.4.1 föreslår
            vi fyra punkter för att möta generationsväxlingen på arbetsmarknaden.
          </p>
          <head xml:id="i-FWADtTgabxamHQJREHhtcz" type="h2">
            4.12 Raserad och missriktad arbetsmarknadspolitik
          </head>
          <p xml:id="i-SKdzz2UnbQsrpyvezj4x4p">
            Regeringens ensidiga fokus på att öka arbetsutbudet har motiverat
            stora nedskärningar i den aktiva arbetsmarknadspolitiken. Antalet
            platser i arbetsmarknadsutbildning minskade exempelvis från drygt
            9 500 i juli 2006 till under 4 000 i juli 2009. De riktade anställningsstöden
            har bantats kraftigt, och de så kallade plusjobben för långtidsarbetslösa
            har avskaffats helt. Istället har större tyngdpunkt lagts på så
            kallad coachning, i praktiken det arbetsförmedlare alltid erbjudit
            de arbetssökande i form av handledning och platsanvisning. De
            programaktiviteter som erbjuds har i stort sett helt reserverats
            för långtidsarbetslösa. Också dessa program innehåller till övervägande
            delen insatser som syftar till att öka sökaktiviteten och hålla
            motivationen uppe, snarare än kompetenshöjning och uppdatering
            av arbetslivserfarenhet, såsom utbildning och praktik.
          </p>
          <p xml:id="i-QLd6jbfS7crrkL8enmRFX6">
            I högkonjunktur motiverade regeringen politikens inriktning med
            att den arbetskraftsbrist som då var ett faktum i flera branscher
            måste lösas genom bättre och snabbare matchning. De arbetssökandes
            drivkrafter att acceptera anvisade jobb skulle öka genom sänkt
            och nedtrappad ersättning från arbetslöshetsförsäkringen. De skulle
            heller inte låsas in i arbetsmarknadsåtgärder, utan vara beredda
            att omedelbart ta ett anvisat jobb. Av samma skäl skärptes kraven
            på att söka och acceptera jobb i alla yrken över hela landet.
          </p>
          <p xml:id="i-79rkcoJsvH7jBdS45fhr47">
            I praktiken fungerar naturligtvis inte matchning på arbetsmarknaden
            på detta simpla sätt ens i högkonjunktur. En person som saknar
            den utbildning eller yrkeskompetens som krävs för ett visst jobb
            har inte större chanser att få det bara för att vederbörande är
            beredd att börja redan nästa dag. Omvänt gäller att det är fullkomligt
            irrationellt att den som har en kvalificerad yrkeskompetens som
            efterfrågas på arbetsmarknaden ska tvingas söka och acceptera
            ett mindre kvalificerat jobb bara för att det går fort. Det är
            uppenbart inte bättre matchning som är huvudsyftet med regeringens
            så kallade jobbpolitik. I själva verket syftar den till att skapa
            en press nedåt på de lägsta lönerna genom ökad konkurrens om de
            jobb som har lägst kvalifikationskrav, och på sikt stimulera fram
            en arbetsmarknad med än lägre kvalifikationskrav och därmed löner.
          </p>
          <p xml:id="i-XN38aNM96xmdCmTUMch2L9">
            I dagsläget, när en akut brist på efterfrågan på varor och tjänster
            och därmed arbetskraft orsakar snabbt stigande arbetslöshet, får
            regeringen svårt att motivera inriktningen på politiken. Att öka
            arbetsutbudet och undvika inlåsning framstår inte som lika handlingskraftigt
            när massarbetslöshet står för dörren. Givet den totala oviljan
            att vidta verkningsfulla konjunkturpolitiska insatser för att
            förhindra uppsägningar och öka efterfrågan på arbetskraft, återstår
            för regeringen därför endast en massiv ökning av arbetsmarknadspolitiska
            program!
          </p>
          <p xml:id="i-VtBtJiNwAc3uHhWKYzrwmw">
            Antalet personer i årsgenomsnitt som ska sysselsättas i program
            ska öka från 133 000 år 2009 till 242 000 nästa år. Men huvuddelen
            av denna ökning består av insatser inom ramen för de så kallade
            garantierna för långtidsarbetslösa, och är alltså bara en effekt
            av att arbetslösheten stiger och att fler förväntas vara arbetslösa
            under lång tid. Det är framförallt insatser av typen coachning
            och korta praktikperioder som ökar. Den enda nyheten är ett program
            som kallas Lyft, en oavlönad aktiveringsinsats inom statlig och
            kommunal verksamhet samt i ideella organisationer. Antalet platser
            i arbetsmarknadsutbildning ökar däremot endast med 1 000 platser.
            Det innebär alltså att under krisåret 2010 kommer drygt 4 500
            färre att delta i arbetsmarknadsutbildning per månad än under
            högkonjunkturåret 2006. Regeringens satsning på arbetsmarknadspolitiken
            är alltså i huvudsak en strategi för att övervintra de arbetssökande
            i passiva programåtgärder i väntan på att konjunkturen vänder.
          </p>
          <p xml:id="i-EuPH44pBTWo5BPbuLvrfxr">
            De förstärkningar av Arbetsförmedlingens resurser regeringen
            gör i budgetpropositionen är lika välkomna som nödvändiga. Det
            anmärkningsvärda är att anslagsökningen motiveras av en kraftigt
            ökad arbetsbörda för Arbetsförmedlingen som inte beror på den
            ekonomiska krisen. Nästa år beräknas 54 000 personer bli utförsäkrade
            ur sjukförsäkringen när de når bortre gränsen i sjukpenningen
            eller förlorar rätten till tidsbegränsad sjukersättning. Arbetsförmedlingen
            beräknar att 37 000 av dem kommer att skrivas in som arbetssökande.
          </p>
          <p xml:id="i-UUEUDWrzuEyH9MSwvstYr6">
            För denna av regeringen tillskapade grupp av nya arbetssökande
            ska Arbetsförmedlingen utforma ett nytt arbetsmarknadspolitiskt
            introduktionsprogram på tre månader. Därefter ska deltagarna hänvisas
            till jobb- och utvecklingsgarantin. I budgetpropositionen framgår
            att regeringen inte har några klara besked om hur dessa personer
            ska få sin försörjning, mer än att man avser att skapa ett slags
            speciallösning för övergång från sjukförsäkringen till arbetslöshetsförsäkringen.
            Det kommer sannolikt att leda till kraftigt sänkt inkomst för
            det stora flertalet i gruppen, och innebär ett stort steg mot
            att förvandla arbetslöshetsförsäkringen till en allmän grundtrygghetsförsäkring.
            Det är dessutom tydligt att regeringen insett att ett stort antal
            av de utförsäkrade sannolikt kommer att vara för sjuka för att
            delta fullt ut i ett arbetsmarknadspolitiskt program. Vad som
            ska hända med dem har regeringen inget svar på.
          </p>
          <p xml:id="i-RMRhCLkzfdnGE2m8eu36Zb">
            Alldeles oavsett konjunkturläge hade detta ogenomtänkta experiment
            med sköra människor varit oacceptabelt. Att det dessutom genomförs
            samtidigt som den öppna arbetslösheten förväntas nå exceptionella
            nivåer på grund av en djup ekonomisk kris är i det närmaste ofattbart
            grymt.
          </p>
          <head xml:id="i-YaKgeBZDX3x3VfmTnWDMQ8" type="h2">
            4.13 En antifeministisk politik
          </head>
          <p xml:id="i-NeMGQiQLFCMCSzGvLkpC6j">
            I jämställdhetsbilagan till budgetpropositionen 2010 konstaterar
            regeringen att den ojämlika fördelningen av resurser mellan kvinnor
            och män har sin grund i arbetsmarknaden, att kvinnor tar ansvar
            för den största delen obetalt hemarbete och att fler kvinnor än
            män är deltidsarbetslösa. Vidare redogör regeringen för att transfereringarna
            i socialförsäkringssystemet utjämnar inkomstskillnaderna mellan
            kvinnor och män samt att män har högre förvärvsinkomst och större
            överskott av kapital än kvinnor. Trots en verklighetsbeskrivning
            som Vänsterpartiet i stort delar, gör regeringen inget för att
            angripa de strukturer som orsakar denna ojämlikhet.
          </p>
          <p xml:id="i-LPDRArfPGtxxTnniEFYBuk">
            Däremot har de reformer i skatte- och transfereringssystemen
            regeringen genomfört dramatiskt ökat inkomstskillnaderna mellan
            män och kvinnor. I teorin är reformer som jobbskatteavdraget,
            den slopade förmögenhetsskatten och försämringarna i arbetslöshets-,
            sjuk- och föräldraförsäkringarna könsneutrala. Men givet de underliggande
            skillnaderna i kvinnors och mäns villkor har utfallet blivit allt
            annat än könsneutralt.
          </p>
          <p xml:id="i-Lm7kvXUxhF4nLGhferGYvL">
            Då män har högre inkomster och större förmögenheter än kvinnor
            har skattesänkningarna tillfallit män i högre grad än kvinnor.
            Diagrammet nedan visar på hur skattesänkningarna fördelat sig
            mellan hög- och låginkomsttagare samt mellan kvinnor och män.
          </p>
          <p xml:id="i-3vFQBc9W5U16sXZ7hBvZLs">
            Diagram 15 Fördelningseffekter av regeringens samtliga skatteförändringar
          </p>
          <p xml:id="i-2p1THJZLj39nGuT9efACEa">
            Förklaring till diagrammet: Andelen av den totala förändringen
            av inkomsterna per decil fördelad på män och kvinnor. Fördelningsanalysen
            har tagit hänsyn till skatteförändringar enligt budgetpropositionerna
            för 2007, 2008, 2009 och 2010 samt 2007, 2008 och 2009 års ekonomiska
            vårpropositioner. Förslagen analyseras i förhållande till de regler
            som gällde före regeringsskiftet hösten 2006.
          </p>
          <p xml:id="i-GAMtGGTFAJkSB663LaxJ56">
            Källa: Riksdagens utredningstjänst, dnr 2009:1216.
          </p>
          <p xml:id="i-LFjr13npWCNFHsL3KEjHPT">
            Män har sammanlagt fått 56,5 procent av skattesänkningarna och
            kvinnor 43,4 procent. Den redan existerande inkomstklyftan mellan
            kvinnor och män har alltså fördjupats ytterligare genom regeringens
            skattesänkningar.
          </p>
          <p xml:id="i-CsPMKbmPLq98eroLf6mbT8">
            En sammanräkning av de totala inkomstförändringarna visar att
            också resten av regeringens fördelningspolitik missgynnat gruppen
            kvinnor.
          </p>
          <p xml:id="i-6WPX7hmnenD6iwbbzXcSHi">
            Diagram 16 Genomsnittlig årsinkomst män/kvinnor efter skatt
          </p>
          <p xml:id="i-Dwmjs73VQgbsn7FsdYcam2">
            Källa: Riksdagens utredningstjänst, dnr 2009:810.
          </p>
          <p xml:id="i-NjmGbkBnec2GrbBNBk2pyC">
            År 2006 var den genomsnittliga nettoinkomsten för kvinnor efter
            skatt 143 000 kronor per år och 188 100 kronor per år för män.
            År 2009 beräknas den genomsnittliga nettoinkomsten för kvinnor
            uppgå till 166 300 kronor per år och 224 200 kronor per år för
            män. Mellan 2006 och 2009 har alltså gapet mellan kvinnors och
            mäns genomsnittsinkomster ökat med 12 800 kronor om året, eller
            1 066 kronor i månaden!
          </p>
          <p xml:id="i-RSCkS57PjHyjGdYeB6NyCC">
            Förklaringen till de ökade inkomstskillnaderna beror inte på
            några dramatiska förändringar i löneutvecklingen. Tvärtom visar
            Medlingsinstitutets statistik att timlöneskillnaden mellan kvinnor
            och män på arbetsmarknaden som helhet minskat något under perioden.
          </p>
          <p xml:id="i-WWMhZczto3awp6h56u2Zkv">
            Skillnaden kan inte heller förklaras genom förändringar i andelen
            heltidsarbetslösa kvinnor respektive män. Tvärtom har den snabbt
            stigande arbetslösheten hittills drabbat män i högre grad än kvinnor
            enligt SCB:s senaste arbetskraftsundersökning.
          </p>
          <p xml:id="i-75Ky6hXSS5jb8yUT4V2JNK">
            Istället är det regeringens försämringar av transefereringssystemen
            som förklarar de ökande inkomstklyftorna mellan könen. Gruppen
            kvinnor har drabbats hårdare av lägre ersättningsnivåer och strängare
            villkor för ersättning, eftersom de oftare än gruppen män är visstidsanställda,
            deltidsarbetande, föräldralediga, ensamstående med barn och långtidssjukskrivna.
          </p>
          <p xml:id="i-G7JrPAG3P6DCXZY9hezTwi">
            Regeringen försöker argumentera för att de reformer som orsakat
            de ökade klyftorna i själva verket samtidigt utgör lösningarna
            på de underliggande strukturella problemen. I budgetpropositionen
            skriver regeringen exempelvis att jobbskatteavdraget kan få större
            relativ betydelse för kvinnor än för män och bidra till ökade
            ekonomiska drivkrafter att gå från deltids- till heltidsarbete.
          </p>
          <p xml:id="i-71jEPdYEFj9Wpv7dV8K82g">
            Det faktum att kvinnor i betydligt högre grad än män är hänvisade
            till otrygga visstidsanställningar och deltidstjänster, samt utför
            dubbelt så mycket oavlönat hushållsarbete som män, kokas alltså
            ned till att det råder brist på drivkrafter hos kvinnorna själva
            att istället förvärvsarbeta på heltid.
          </p>
          <p xml:id="i-Gk2KRf2DraPW6Bibym6SqS">
            Det är en minst sagt grov förenkling av de komplexa ekonomiska,
            sociala och kulturella strukturer som bär upp den könssegregerade
            arbets- och inkomstfördelningen. Om regeringens jämställdhetspolitik
            utgår från en genuin tilltro till den sortens förklaringar eller
            om de ska tolkas som ett försök att rättfärdiga en politik med
            helt andra syften kan vi bara spekulera i. Vad som säkert kan
            konstateras är att regeringens politik hittills lett till kraftigt
            ökade inkomstklyftor mellan kvinnor och män, och att inga av de
            underliggande strukturella problemen kommit närmare en lösning.
          </p>
          <head xml:id="i-BP49VEW5G5SvBXshdQ2LFM" type="h1">
            5 Vänsterpartiets program för fler jobb: Investera Sverige ur
            krisen
          </head>
          <head xml:id="i-ALo82UvR46E19LXzZx1Ffw" type="h2">
            5.1 Ett grönt stimulanspaket en Green New Deal för Sverige
          </head>
          <p xml:id="i-TMbvyECALtT59znf6hiHBk">
            Sedan FN:s klimatpanel lade sin senaste rapport 2007 har mycket
            ny forskning tillkommit som pekar på att klimatförändringarna
            sker mycket snabbare än klimatpanelen bedömt. Växthusgashalterna
            i atmosfären fortsätter att öka. Det kan bli svårare än vad som
            hittills bedömts att begränsa den globala uppvärmningen till maximalt
            två grader.
          </p>
          <p xml:id="i-GU1x2pLh7RzaJfrgcEoapp">
            De investeringar som görs under de närmaste 1020 åren kommer
            att få genomgripande effekter på klimatet under andra hälften
            av detta sekel och nästkommande århundrade. Kostnaden för att
            undvika klimatförändringarnas värsta följder kan begränsas till
            cirka en procent av världens BNP per år (Sternrapporten en genomgripande
            analys av klimatförändringens ekonomi, 2007). Om vi däremot inte
            agerar kommer klimatförändringarnas totala kostnader och risker
            att motsvara 520 procents förlust av världens BNP per år, nu och
            för all framtid. Vi har under mandatperioden haft målsättningen
            att vi i vårt budgetförslag ska satsa motsvarande en procent av
            BNP på klimatåtgärder till 2010. Det skulle vara den ambitionshöjning
            som klimatfrågan kräver och förtjänar för att den globala uppvärmningen
            ska uppgå till maximalt två grader.
          </p>
          <p xml:id="i-A65AMYkt1NmdGSTkpwgRDf">
            Ledare världen över talar nu om en Green New Deal. De syftar
            på det ekonomiska programmet för att motverka lågkonjunkturen
            på 1930-talet, New Deal, och att det finns ett behov av ett liknande
            program men som denna gång även motverkar klimatkrisen. Den nya
            klimatsmarta tekniken kan ge miljontals nya jobb världen över.
            Den globala marknaden för miljövänliga produkter och tjänster
            kommer enligt en FN-studie att fördubblas till 2,740 miljarder
            dollar år 2020. Enbart området förnybar energi kommer att sysselsätta
            20 miljoner människor år 2030. Vindkraften bedöms ge 2,1 miljoner
            jobb, solenergin 6,3 miljoner jobb och biobränslen kommer att
            sysselsätta 12 miljoner personer (UNEP/ILO/ITUC, Green Jobs Towards
            Decent Work in a Sustainable, Low-Carbon World, 2008). Vi anser
            att Sverige, som många andra länder, nu bör satsa på klimatinvesteringar
            för nya, gröna jobb.
          </p>
          <p xml:id="i-HkhPuyos57bUHmMQArfQqo">
            Vänsterpartiet menar att Sverige genom att vidareutveckla sin
            industriproduktion på det här sättet kan bli världsledande på
            området. På så vis tar vi tillvara på allt det kunnande och den
            kompetens som finns på området, får igång de ekonomiska hjulen
            samtidigt som vi möjliggör en nödvändig miljöomställning.
          </p>
          <head xml:id="i-85vz9dVyAutbpSvwZpu2yT" type="h3">
            5.1.1 Investeringar som ger jobb på kort sikt
          </head>
          <head xml:id="i-EzFLnr14koGfvWyZr1vs9S" type="h4">
            5.1.1.1 En svensk vindkraftsindustri
          </head>
          <p xml:id="i-92ggYqNKEmptXh5ZqDjubn">
            Vindkraftsindustrin befinner sig i början av en stark utvecklingsfas.
            Globalt kommer uppskattningsvis 8 000 miljarder kronor att investeras
            i vindkraft fram till år 2020, varav en stor del kommer att ske
            i Europa. Vi vill ta denna gyllene chans och skapa gynnsamma förutsättningar
            för att en vindkraftsindustri ska kunna växa fram i Sverige. Idag
            saknar Sverige renodlade vindkraftstillverkare, men här finns
            ledande underleverantörer som sysselsätter ca 2 000 personer.
            Enligt branschorganisationen Svensk Vindenergi kan man genom medvetna
            investeringar och politiskt stöd bygga upp en inhemsk vindkraftsindustri
            på relativt kort tid, och en utbyggnad av vindkraften från 2 TWh
            till 25 TWh skulle kunna skapa 12 000 nya årsarbetstillfällen
            i Sverige .
          </p>
          <p xml:id="i-52NGJAekr1MPmF2kU5VcSk">
            Vi vill starta ett branschprogram för vindkraftsindustrin. Vindpilotstödet,
            som är ett stöd till marknadsintroduktion för storskalig vindkraft,
            bör förstärkas. Stödet har funnits sedan 2003 och har hittills
            gett goda resultat, bl.a. bygget av Sveriges största havsbaserade
            vindkraftpark Lillgrund. Elcertifikaten är ett av de mest effektiva
            styrmedlen för att gynna produktion av ny förnybar energi. Vi
            vill förlänga och utöka elcertifikaten till 30 TWh till 2020.
            Ett nytt, kompletterande stöd för havsbaserad vindkraft bör införas,
            då den idag inte omfattas av elcertifikaten. Till dess vill vi
            förlänga det nuvarande energiskatteavdrag för havsbaserad vindkraft
            på 12 öre/kWh som regeringen väljer att avveckla fr.o.m. 2010.
            Sverige bör ta initiativ till en mellanstatlig satsning på storskalig
            havsbaserad vindkraft. Vi har ifrågasatt att vindkraftkooperativens
            försäljning av el till andelsägare ska beläggas med uttagsskatt.
            Handläggningstiderna för utbyggnad av vindkraft bör förkortas.
          </p>
          <head xml:id="i-JyyReRm3HGj8XDPeddeU5J" type="h4">
            5.1.1.2 Klimatlyft bostaden och halvera energinotan
          </head>
          <p xml:id="i-Cjakr1RqNLdppm88sXsDR5">
            Idag är det bostadsbrist i över hälften av landets kommuner,
            ändå byggs det inte tillräckligt med hyresbostäder. Alltför många
            byggbolag använder dessutom gammal teknik som gör att de hus som
            väl byggs inte är energieffektiva. Samtidigt står vi inför enorma
            renoveringsbehov i det befintliga beståndet, inte minst miljonprogrammet.
            Vi föreslår att klimatsmarta hus (s.k. passivhus och lågenergihus)
            senast 2012 ska införas som norm för nybyggande av flerbostadshus.
            Klimatsmarta hus kan minska energianvändningen med uppemot 50
            procent och utsläppen av växthusgaser med uppemot 70 procent jämfört
            med dagens normhus. Det är lönsamt för byggföretagen och de boende
            kan spara tusentals kronor varje år genom minskade energikostnader.
            Ett informationsstöd för byggande av klimatsmarta hus ska inrättas.
            Vårt förslag på investeringsstöd uppgår till totalt 2,3 mdkr år
            2012 och kan ge ca 30 000 jobb. Stödet införs stegvis.
          </p>
          <p xml:id="i-Cxau239h5grpK1oc2swxpf">
            Vi föreslår att ett nytt investeringsstöd för nya hyresrätter
            som följer gällande miljönormer införs. Investeringsstödet ska
            utgå till fastighetsägaren. Hyrorna framförhandlas i förväg och
            de ska ligga på en rimlig nivå. Förslaget kan ge ca 30 000 jobb.
            Stödet införs stegvis (se motion Utgiftsområde 18 2009/10:c374).
            Regeringen fasar ut alla stöd som funnits för energieffektiviseringsåtgärder.
            Vi vill i motsats till regeringen behålla stödet för konvertering
            från direktverkande el. Därutöver vill vi införa ett nytt konjunkturellt
            investeringsstöd för att tidigarelägga investeringar i kommuner
            Det ska särskilt gynna miljö- och energieffektiviseringar och
            ökad tillgänglighet för personer med funktionsnedsättning.
          </p>
          <p xml:id="i-CjzeBdbpvYg1mR32FFkVq3">
            Vänsterpartiets förslag om ett utvidgat ROT-avdrag och investeringsstöd
            till kommunerna ger ytterligare möjligheter till energieffektiviseringar.
          </p>
          <head xml:id="i-7iyBa93nYNPuCXnbGPMsWf" type="h4">
            5.1.1.3 Gemensamt förslag från s, mp och v: Ett utvidgat ROT-avdrag
            för upprustade bostäder och 15 000 jobb
          </head>
          <p xml:id="i-8hyi2xnRE468Wa6q3bxip">
            Nuvarande ROT-avdrag kvarstår i sin nuvarande konstruktion.
          </p>
          <p xml:id="i-7xHdmkPYpKJMmq87gARHqX">
            Det befintliga ROT-avdraget kompletteras med en särskild klimatbonus.
          </p>
          <p xml:id="i-DH7J2RPRZEDpfuzEHAQFJn">
            Ett nytt ROT-stöd med klimatprofil för renovering av flerfamiljshus
            införs med två miljarder kronor per år.
          </p>
          <p xml:id="i-9xRvSZvMWBmQpKccDpMy6X">
            Det rödgröna ROT-avdraget leder till förbättrade boendemiljöer
            och till att fler är beredda att renovera, bygga om och effektivisera
            sin energianvändning. En satsning där alla är vinnare och som
            innebär tusentals nya jobb, minskad klimatpåverkan och en ökad
            framtidstro i vårt land.
          </p>
          <p xml:id="i-6dVL5epL99D7waRNrvYnbp">
            Det finns stora renoveringsbehov i flerfamiljshusen, inte minst
            i miljonprogrammen. Genom totalrenoveringar uppnås ökade möjligheter
            till en förbättrad social utveckling och en stor sysselsättningseffekt
            samtidigt som energianvändningen i fastigheterna minskar. Eftersom
            så många av flerfamiljshusen är byggda under en kort period sammanfaller
            flera hundratusen lägenheters upprustningsbehov tidsmässigt.
          </p>
          <p xml:id="i-93CiS2uZB7VL18X5mryK3V">
            Med ett stöd skulle 40 00050 000 lägenheter i flerfamiljshus,
            primärt miljonprogram hyreshus och bostadsrättsföreningar kunna
            totalrenoveras per år. Vi föreslår därför att möjligheten till
            stöd för alla flerfamiljshus som genomför totalrenovering, förutsatt
            att renoveringen leder till minst 30 procent minskad energianvändning,
            införs. Två miljarder kronor satsas per år. Stödet bör utgå till
            50 procent av arbetskostnaden upp till ett tak om 100 000 kronor
            per lägenhet (dvs. 50 000 kronor i stöd per lägenhet).
          </p>
          <p xml:id="i-NQbbHXBaC3G6cR263rSWdo">
            Beskedet till landets radhus-, villa- och bostadsrättsägare är
            att vi behåller det gällande ROT-avdragets grundläggande konstruktion.
            Taket fortsätter därmed att vara 100 000 kronor, skattereduktionen
            är fortsatt 50 procent av arbetskostnaderna och fortsätter att
            vara knuten till individen, och de ROT-arbeten som idag omfattas
            kommer även att omfattas med vår modell.
          </p>
          <p xml:id="i-SMyNL5R5tYYGM1pWzDtSVK">
            För att främja ROT-arbete med en klimatprofil föreslår vi att
            det existerande ROT-avdraget utvidgas med en extra klimatbonus
            för radhus, villor, ägarlägenheter och bostadsrättsföreningar
            som genomför energieffektiviseringar. Klimatbonusen bör kopplas
            till den enskilda fastigheten, vara på 10 procent utöver ROT-avdraget
            och ges med upp till 10 000 kronor i avdrag per småhus eller antal
            lägenheter i en bostadsrättsförening. Bonusen bör kopplas till
            åtgärder som rekommenderas i fastighetens energideklaration.
          </p>
          <p xml:id="i-kwmHQJjmECz2Nf21EkYCC">
            Vi menar att man bör ställa krav på F-skattesedel för att man
            ska kunna utföra ROT-arbete med skattereduktion. Seriösa företag
            måste slippa illojal konkurrens. Vi menar att man bör gå småföretagen
            tillmötes i kritiken mot regeringen och utforma systemet så att
            avdraget görs i efterhand. Därför vill vi ta bort den så kallade
            fakturamodell som innebär att framförallt småföretag som redan
            idag ofta har stora likviditetsproblem missgynnas konkurrensmässigt.
          </p>
          <p xml:id="i-9i6dzdC8d7q6toCfxFi1L">
            Vi vill begränsa avdraget till fastigheter i Sverige. Vårt förslag
            till ROT-avdrag är dessutom tidsbegränsat eftersom man då uppnår
            störst konjunkturstabiliserande effekt. Vi kommer dock att behålla
            ROT-avdraget så länge det behövs för att bekämpa jobbkrisen.
          </p>
          <p xml:id="i-AmHDTSyYdagzc3jAc2FMiq">
            Totalt föreslår vi att det tillförs sex miljarder kronor per
            år för ett brett ROT-program som både rymmer en vidgning av det
            ROT-avdrag regeringen infört och dessutom en stor satsning på
            att totalrenovera flerfamiljshus i miljonprogrammen. Sammanlagt
            bedöms detta skapa omkring 15 000 fler jobb.
          </p>
          <p xml:id="i-9G9FVV8J1y44GNVQqrdsoY">
            Tabell 4 Finansiella effekter av utvidgat ROT-avdrag
          </p>
          <p xml:id="i-Ec62YM4mVxuFDCk4cdAN7E">
            År 2010 2011 2012
          </p>
          <p xml:id="i-MAUJgtcyZ6BVreExLLiavk">
            Mnkr 2 500 2 500 2500
          </p>
          <p xml:id="i-UQiXK9dX88YQ8KbTHE9gom">
            Obs! Kombinerat med det nuvarande ROT-avdraget innebär det att
            vi inom oppositionen satsar 6 miljarder kronor per år för reparationer,
            ombyggnad och tillbyggnad.
          </p>
          <head xml:id="i-AKeVdCEbzYNPmBMGouMqPz" type="h4">
            5.1.1.4 Stoppa tågkrånglet och öka tågkapaciteten
          </head>
          <p xml:id="i-7R2oemgqqcR2PwkZNjuUkx">
            Om vi ska lyckas minska klimatpåverkan krävs en utveckling och
            förbättring av möjligheten att färdas med tåg. Mer järnväg och
            kollektivtrafik är dessutom en av de viktigaste åtgärderna för
            att kunna förena insatser som både kan skapa nya jobb och ställa
            om trafiken till ett hållbart transportsystem. Till skillnad från
            regeringen har vi mycket högre ambitioner inom infrastrukturområdet
            som helhet.
          </p>
          <p xml:id="i-HxgcuWFk1wQPE1Bx8oTuEU">
            Vi vill att kapaciteten på järnvägen ska öka med 50 procent genom
            att minska tågförseningar, öka godstrafiken, bygga mycket nya
            järnvägar, rusta upp lågtrafikerade banor och inte lägga ned befintlig
            räls. Det ger nya jobb och miljösmart framtidsinvestering. Under
            perioden 20102021 vill regeringen avsätta 417 miljarder kronor
            till infrastrukturen inom väg och järnväg, medan vi avsätter 511
            miljarder kronor. Här ingår järnvägssatsningar på 16 miljarder
            per år, men även en bättre kollektiv- och cykeltrafik. I genomsnitt
            under perioden 20102012 är Vänsterpartiets infrastruktursatsning
            nästan 8 miljarder kronor högre per år jämfört med regeringens.
            Det betyder cirka 12 000 fler arbeten. Men redan år 2010 kan våra
            satsningar leda till ca 4 500 nya jobb, eftersom vår investeringsnivå
            för väg och järnväg är drygt 3 000 miljoner kronor högre än regeringens.
          </p>
          <head xml:id="i-RSxLivw8KMtxhcCCnQsgD7" type="h4">
            5.1.1.5 Fler och bättre kollektiva resor
          </head>
          <p xml:id="i-6XkJuaukmDBsBfSgZABMNC">
            Trafikpolitiken ska se till att kvinnor och män har bra kommunikationer
            samtidigt som trafikens miljöproblem med klimatförändringar, hälsoproblem
            och buller minskar. Vi vill se en utbyggd, tillgänglig, prisvärd
            och väl fungerande kollektivtrafik för alla, utifrån de förutsättningar
            som ges beroende på om man bor i storstad eller glesbygd.
          </p>
          <p xml:id="i-G2NP2ad7GfjmfEFBvY5WKZ">
            Kollektivtrafik, som ofta utgörs av busstrafik, är mer miljövänligt
            och trafiksäkrare, och en förstärkt kollektivtrafik är också en
            politik för jämlikhet genom att pensionärer, ungdomar och andra
            med låga inkomster gynnas. Eftersom kvinnor för närvarande i större
            utsträckning använder sig av kollektiva färdmedel leder satsningar
            inom denna sektor till att kvinnors tillgång till transporter
            stärks. Om fler ska kunna åka kollektivt i närmiljön krävs en
            rad åtgärder. Vi vill se kraftfulla åtgärder för att stärka den
            lokala och regionala kollektivtrafiken och föreslår statsbidrag
            till kollektivtrafiken, fler lokala spår och spårfordon, ett skattesystem
            som gynnar kollektivt resande, stimulanser som gynnar busstrafik
            och BRT-system samt ett fullskaligt försök med avgiftsfri kollektivtrafik,
            s.k. klimattaxa. Vi bedömer att våra förslag nedan uppskattningsvis
            skapar ca 7 500 nya arbetstillfällen 2010 och 10 500 nya arbetstillfällen
            2011.
          </p>
          <head xml:id="i-X3Aoqk5RrWVA31Z58kDbXD" type="h4">
            5.1.1.6 Gemensamt förslag från s, mp och v: Ett miljöfordonspaket
          </head>
          <p xml:id="i-4sP6Rah34YP5622syF6rLy">
            Svensk fordonsindustri är en central del i den svenska ekonomin.
            Vi vill stimulera fordonsindustrin till att påskynda omställningen
            till produktion av mer miljösmarta fordon. På så sätt blir svensk
            industri mer konkurrenskraftig i framtiden.
          </p>
          <p xml:id="i-U3WjC16gCPKt4T2R8Cgz7s">
            Vårt budskap är tydligt: Vi kommer att ställa allt hårdare krav
            på de fordon som säljs i Sverige. Kostnaden för att äga och använda
            fordon med höga utsläpp kommer att öka. Men vi är också tydliga
            med att vi är beredda att ta ansvar för att stimulera till en
            omställning av fordonsparken. Vi vill investera för att få bort
            gamla miljöfarliga och osäkra fordon och ersätta dem med nya och
            säkra miljöbilar och mer miljövänliga tyngre fordon. Miljöbilar
            och tyngre fordon med miljöprofil ska naturligtvis stimuleras,
            inte motarbetas.
          </p>
          <p xml:id="i-KJ1RBQWFfszkNVfSna1ngG">
            Vi lägger nu fram ett gemensamt förslag som skulle minska bilismens
            miljöpåverkan och bidra till att vi når våra klimatmål samtidigt
            som svensk fordonsindustris konkurrenskraft förstärks.
          </p>
          <p xml:id="i-Lt9RSKbN2YHWUy8x3SuvLV">
            Tydlig miljöbilsdefinition
          </p>
          <p xml:id="i-EcgQUzSVTt2VEvDSJWbTpG">
            De oklarheter som idag råder kring definitionen av miljöbil hämmar
            försäljningen av miljösmarta bilar. Idag gäller olika regler för
            olika lagstiftningar, och det finns även oklarheter mellan det
            lokala och nationella regelverket. Vi föreslår en enhetlig miljöbilsklassning.
            Vi vill att det ska finnas tre klasser som används vid alla regelverk
            som rör miljöbilar. Klassindelningen ska vara sådan att den successivt
            skärps i takt med att hela bilparken förändras i miljövänlig riktning.
            Miljöbilsdefinitionen ska inkludera hårda säkerhetskrav, i linje
            med kraven på statliga fordonsinköp (5 stjärnor i Euro-NCAP och
            antisladdsystem). Vi vill också verka för en enhetlig europeisk
            definition.
          </p>
          <p xml:id="i-Vv65h8gFpncVojhCGQC9HK">
            Vi föreslår att Vägverket ges i uppdrag att presentera förslag
            till en sammanhållen och skärpt miljöbilsdefinition från och med
            2011.
          </p>
          <p xml:id="i-4Sxphsh32zuEayaRpNARFA">
            Beskattning av fordon
          </p>
          <p xml:id="i-ELwqcMT4y9b5KCxMhuXq4N">
            Regeringen har föreslagit ett antal förändringar av beskattningen
            av fordon, däribland en skattebefrielse för personbilar med bättre
            miljöegenskaper. Vi menar att beskattningen av fordon behöver
            utformas på ett sätt som har större miljöstyrande effekt. Vår
            gemensamma uppfattning är att fordon med låga utsläpp ska gynnas
            och ägare till bilar med höga utsläpp ska betala mer, t.ex. genom
            en ökad koldioxidrelatering av förmånsbeskattningen och fordonsbeskattningen.
          </p>
          <p xml:id="i-AX4gq2uHNZmju6LZdydinY">
            Stöd till förnyelse av tunga fordon
          </p>
          <p xml:id="i-7gHg3Wyoxdy25tjAd3gfM8">
            Vi ser ett behov av att stimulera en förnyelse av de tunga fordonen.
            Det måste finnas en bra testmarknad i Sverige för ny teknik. Därför
            vill vi införa ett tillfälligt stöd för företag och kommuner som
            är villiga att agera referenskunder. Därmed kan vi påskynda utbytet
            av bussar och lastbilar som drivs på förnybara bränslen, el, bränsleceller
            och hybrider. År 2010 vill vi avsätta 50 miljoner kronor i en
            särskild stimulans.
          </p>
          <p xml:id="i-CSaz5CzLEp1pQLQhpQ7iMb">
            Allmän skrotningspremie
          </p>
          <p xml:id="i-WnJXzuuzrig2vkwFCFGfqs">
            Det finns idag ett stort antal bilar i trafik som saknar katalysator
            och med bristande säkerhet. Vi vill därför investera i en allmän
            skrotningspremie under de kommande åren. Ersättningen som utgår
            bör vara cirka 5 000 kronor per bil. Systemet med skrotningspremie
            ska utformas så att tillverkarnas producentansvar inte begränsas.
            Vi avsätter 100 miljoner kronor per år till Vägverket för att
            utforma och administrera ett system för att stimulera skrotning
            av bilar tillverkade före 1989.
          </p>
          <p xml:id="i-4CT3z1G3hUaHq5iyRvCUPH">
            Efterhandskonvertering
          </p>
          <p xml:id="i-49yCz2mdiyF4SPQBGa9N6X">
            Vi vill under år 2010 och 2011 införa en konverteringspremie
            för byte från bensin till etanol, biogas eller el, inom en budgetram
            på 50 miljoner kronor per år. Premien bör vara cirka 5 000 kronor
            för byte från bensin till etanol och cirka 10 000 kronor för byte
            till biogas och el. Stödet till efterhandskonvertering ska inte
            göras permanent. Vi vill också se över fordonsbeskattningen så
            att konverterade fordon får en mer förmånlig beskattning.
          </p>
          <p xml:id="i-Fyf17uNJnYy5JCoUrL9mLu">
            Stimulans för utbyggnad av infrastruktur för nya bränslen
          </p>
          <p xml:id="i-MgZaK7yzerNkFoGak1MEiR">
            Vi vill påskynda utbyggnaden av förnybara bränslen genom ett
            investeringsprogram nästa år. Programmet ska stimulera en utbyggnad
            av exempelvis den svenska biogasproduktionen och distributionen
            för att möjliggöra tillgång på mackar med biogas runt om i landet.
            Finansieringen bör vara cirka 100 miljoner kronor och ske inom
            ramen för Klimp. El-laddstationer bör också främjas.
          </p>
          <p xml:id="i-DqwzFf1k7Ssg21bVwVYqcF">
            Kostnad/besked 2010 2011 2012
          </p>
          <p xml:id="i-Afbd5TAEBjYxpj4vZGb44">
            Beskattning av fordon Samma modell som regeringen alt. samma
            kostnadsram som regeringen
          </p>
          <p xml:id="i-4DjgSKCXC6PSxVzs3mXC2Z">
            Tydlig miljöbilsdefinition Ny hårdare Ny hårdare
          </p>
          <p xml:id="i-Ti9LgmPzzULcfBG667EaNU">
            klassning klass­ning (nationell) (nationell) Infrastruktur för
            nya bränslen Cirka 100 miljoner, inom ramen för Klimp Inget besked
            Inget besked
          </p>
          <p xml:id="i-YD4ixgxWEyt6pHnSBkGCYp">
            Allmän skrotningspremie 100 100 100
          </p>
          <p xml:id="i-8b4QyYW1HJRaBUjJMgcEXz">
            Efterhandskonvertering 50 50 0
          </p>
          <p xml:id="i-iWS3YgZUukThPuLh1NTxL">
            Stöd till förnyelse av tunga fordon 50 0 0
          </p>
          <head xml:id="i-EEyTXCNXPuHRh64utndz4W" type="h4">
            5.1.1.7 Innovations- och riskkapitalfond för ny miljöteknik
          </head>
          <p xml:id="i-9JnKh7mx9JnVmURbobUihg">
            Den kris som världen genomlever just nu ger också en möjlighet
            att förändra företagen mot framtidens produkter och tjänster.
            Kapital för innovationer och risktagande från privata investerare
            uteblir av flera anledningar under en kris. Staten kan då träda
            in och ta sitt långsiktiga ansvar för framtiden. Den borgerliga
            regeringen visar dock inga sådana ansatser. Innovationerna har
            nu en andel av hela regeringens forskningsbudget som uppgår till
            0,6 procent. Vi vill skapa en ny innovations och riskkapitalfond
            med medel på 5 miljarder kronor. Medlen används under fem års
            tid och finansieras genom en utdelning från Vattenfall. Vår bedömning
            är att satsningen lågt räknat kan ge 1 500 nya jobb per år, då
            arbetstillfällen kommer att finansieras av såväl företag som fonden.
            Förslaget är gemensamt för de grönröda partierna texten återfinns
            i vår motion under avsnitt 5.6.4.1
          </p>
          <head xml:id="i-8PEue7Zwv6hKAYrAvC2FnG" type="h4">
            5.1.1.8 Ett kraftfullt klimatinvesteringsprogram
          </head>
          <p xml:id="i-Hg7vmd1ax8ZkJJLmqjBFuH">
            Trots att Klimatinvesteringsprogrammet (Klimp) har varit framgångsrikt,
            och trots att en enig klimatberedning föreslog ett utvecklat investeringsprogram,
            har regeringen valt att avveckla programmet. Klimp infördes av
            den rödgröna majoriteten 2002 och beräknas enligt Naturvårdverket
            leda till minskade utsläpp av växthusgaser på 1,1 miljoner ton
            koldioxidekvivalenter om året. Det är lika mycket utsläpp som
            ca 180 000 genomsnittliga svenskar orsakar under ett år (det inkluderar
            dock inte utsläpp i andra länder från svensk konsumtion). Vi vill
            återinföra och storsatsa på klimatinvesteringsprogrammet och satsar
            därför 700 miljoner kronor per år på programmet. Vi bedömer att
            denna satsning kan ge ca 1 000 nya jobb per år.
          </p>
          <head xml:id="i-5gESX9sZvVTLDWM2cLGi8x" type="h4">
            5.1.1.9 Gröna jobb
          </head>
          <p xml:id="i-4FXR5GYwL1xFSAxipdB5R2">
            Det finns idag ett stort behov av naturvårdsarbete såsom gångstigar
            och promenadstråk samt letande efter kulturmiljölämningar i skogen.
            Vi vill därför återinföra det lyckade nationella arbetsmarknadspolitiska
            projektet Gröna jobb som denna regering slopade, och vi satsar
            därför 510 miljoner kronor per år i tre år. Projektet omfattade
            över 3 000 personer varav mer än 50 procent gick vidare till ett
            nytt arbete eller utbildning.
          </p>
          <p xml:id="i-JERuPevW7ijkc7DLdstseq">
            Skogsbrukets produktionsmål står idag i konflikt med miljömålen,
            vilket enligt vår mening ej behöver vara fallet. Vi satsar därför
            på en helt ny inriktning inom skogspolitiken där hänsynstagande
            till den biologiska mångfalden kombineras med anpassningar till
            klimatförändringarna och skapandet av ett stort antal nya jobb
            som direkt gynnar landsbygdsutvecklingen.
          </p>
          <head xml:id="i-5LsCaXaUosuCpEXmWdqJHV" type="h3">
            5.1.2 Investeringar som ger jobb på längre sikt
          </head>
          <head xml:id="i-6TwHAERz8qMUEApgNB7AjS" type="h4">
            5.1.2.1 Höghastighetsbanor
          </head>
          <p xml:id="i-Yaxz5QBDd9QfaBaNp1R7bN">
            Höghastighetsbanor kan skapa attraktiva resmöjligheter för många
            långväga resenärer, samtidigt som de regionala invånarnas tillgänglighet
            till arbetsplatser, universitet, högskolor och större sjukhus
            förbättras. Men banorna bidrar även till att frigöra utrymme på
            stambanorna, så att godskapaciteten kan öka betydligt. Miljön
            och jobben behöver denna utveckling.
          </p>
          <p xml:id="i-A49mA3aCVvWTuv12vqZit6">
            Höghastighetståg förkortar restid och utgör en viktig bro för
            resenärer att flytta över sitt resmönster från flyg till tåg.
            En helt färdigställd Götalandsbana innebär att en resa mellan
            Stockholm och Göteborg kan gå på drygt 2 timmar. Vi vill påbörja
            en första etapp genom att bygga Ostlänken (StockholmNyköpingLinköping).
            Den andra etappen ska gå mellan Göteborg och Borås.
          </p>
          <head xml:id="i-T9c6AjVDuwuCfT7qaoDCvH" type="h4">
            5.1.2.2 Solenergi
          </head>
          <p xml:id="i-R2W8Ust4noJ8nmxb36E7UC">
            Den globala marknaden för solenergi växer med ca 40 procent per
            år och omsätter idag över 200 miljarder kronor. Sverige har ett
            avancerat kunnande inom solceller, termisk solkraft och solvärme,
            men ännu har vi inte byggt ut solenergin eller utnyttjat exportmöjligheterna.
            Svensk Solenergi bedömer att solenergin kan generera hela 8 TWh
            till 2020, vilket skulle ge såväl jobb som exportintäkter. Vi
            vill stärka den svenska solenergibranschen genom att ta fram ett
            planeringsmål för solenergi. Regeringen har olyckligtvis aviserat
            att den tänker avveckla stöden till solenergi. Vi anser att de
            olika statliga stöden till solenergi ska förstärkas och göras
            mer långsiktiga.
          </p>
          <head xml:id="i-juWS5ND5vaooHkw9ZmLdY" type="h4">
            5.1.2.3 Hållbar turism och landsbygdsutveckling
          </head>
          <p xml:id="i-CWACQnxSs8LyB6LLzncAtL">
            Vi ser en stor utvecklingspotential i att sammanföra turismnäringen
            med en hållbar utveckling och satsningar på landsbygden. Satsningar
            inom glesbygden på småskaligt jordbruk, ökade fiskepopulationer,
            rekreationsområden och jakt skapar en ökad besöksfrekvens vilket
            genererar positiva, indirekta effekter inom närservice, infrastruktur,
            inflyttning och startande av nya företag.
          </p>
          <head xml:id="i-PdUeqXqurESeYsCNK5nxAC" type="h2">
            5.2 Investera i välfärden
          </head>
          <head xml:id="i-3v7MMueedY5214ZRAXbbWW" type="h3">
            5.2.1 Den offentliga sektorn måste växa
          </head>
          <p xml:id="i-4fMEpzS2R8sqyn6QCAdoFR">
            I moderna samhällen finns en inneboende tendens att tjänster
            blir dyrare i förhållande till varor. Den tekniska utvecklingen
            i det (varuproducerande) näringslivet leder till att produktiviteten
            värdet per arbetad timme stiger kontinuerligt. Detta leder samtidigt
            till att företagens lönebetalningsförmåga ökar. I den offentliga
            sektorn som står för en stor del av samhällets tjänsteproduktion
            är möjligheterna till produktivitetstillväxt betydligt lägre.
            Detta ligger i verksamheternas natur med hög arbetskraftsintensitet
            och med uppgifter som utbildning och mänsklig omvårdnad. Att producera
            varor handlar i grunden om att spara tid, men att producera vård,
            utbildning och omsorg handlar tvärtom att ge tid. Ju mer ekonomin
            utvecklats och levnadsstandarden höjts i Sverige, desto viktigare
            har välfärdstjänsterna blivit för människors välbefinnande. Denna
            utveckling torde fortsätta. I takt med stigande inkomster och
            materiell välfärd ökar människors efterfrågan på olika typer av
            sociala välfärdstjänster. Tjänstesektorns andel av BNP tenderar
            därför i de flesta avancerade ekonomier att öka.
          </p>
          <p xml:id="i-Mn2CVGRJ2BFJ8xj11Koghd">
            Vissa ekonomer och borgerliga debattörer ser detta som ett problem.
            Det är svårt att se varför. För vi ser ju en liknande utveckling
            inom flera privata tjänstenäringar. Som exempel kan vi ta frisör-
            eller restaurangnäringen. Liksom stora delar av den offentliga
            tjänsteproduktionen är dessa näringar arbetskraftsintensiva, vilket
            fått till följd att restaurangbesök och frisörtjänster blivit
            dyrare i förhållande till många kapitalvaror. Detta har dock inte
            fått till följd att människor har slutat gå på restaurang eller
            klipper sig mer sällan. Snarare tvärtom. I takt med stigande inkomster
            har efterfrågan ökat på även denna typ av tjänster, trots att
            dessa har blivit relativt sett dyrare. Få ekonomer ser detta som
            ett problem. Och det är det naturligtvis inte heller.
          </p>
          <p xml:id="i-8CF1osLwBHUSwCAHBC2KE5">
            På samma sätt är det med de välfärdstjänster som den offentliga
            sektorn tillhandahåller. Två avgörande skillnader föreligger dock.
            Den offentliga sektorns tjänster finansieras i huvudsak gemensamt
            via skattesedeln och fördelas efter behov, medan den privata varu-
            och tjänstekonsumtionen per definition finansieras privat och
            dess fördelning bestäms av enskilda individers eller hushålls
            betalningsförmåga. Men den gemensamma finansieringen av den offentliga
            välfärdsproduktionen innebär också att det krävs aktiva beslut
            för att tillföra denna sektor ökade resurser. Och det är nog här
            som en del borgerliga debattörer och ekonomer får problem. De
            är säkerligen inte i sig emot att skolan eller sjukvården får
            mer resurser. Vad som förefaller störa dem är att de ökade resurserna
            skall tillföras genom ökat skatteuttag. Deras bevekelsegrund är
            säkerligen till stora delar ideologiskt betingad. Men vi tror
            också att den bygger på en vanföreställning om hur den svenska
            ekonomin kommer att utvecklas. De senaste åren långtidsutredningar
            har i grova drag kommit fram till följande: Om skattesatserna
            hålls konstanta under de närmaste 4050 åren kommer den nuvarande
            standarden i den offentliga välfärdssektorn att kunna bibehållas.
            Samtidigt kommer det privata konsumtionsutrymmet under samma tidsperiod
            att öka med omkring 100 procent. 46
          </p>
          <p xml:id="i-8ZytjmY5j7f1etJ8ApNRY">
            Mot denna bakgrund har vi svårt att förstå varför vi inte skulle
            ha råd att åtgärda alla de eftersatta behov som idag finns inom
            den offentliga välfärdssektorn: inom sjukvården, skolan, barn-
            och äldreomsorgen samt handikappomsorgen. Är det inte istället
            rimligt att föra över en del av den förväntade stora privata konsumtionsökningen
            till den typ av välfärdstjänster som den offentliga sektorn tillhandahåller?
            Särskilt som det ju just är den typen av tjänster som människor
            i takt med stigande inkomster i allt högre grad efterfrågar.
          </p>
          <p xml:id="i-J9a56VWdUac2DdprdQXdas">
            Att bygga ut den skattefinansierade välfärden och öka personaltätheten
            kommer givetvis att kräva en del skattehöjningar, vilket vi också
            redovisar i denna motion. Ibland framförs argumenten att detta
            kommer att minska sysselsättningen. Vi tror att det förhåller
            sig precis tvärtom. Väldigt många av välfärdstjänsterna leder,
            direkt eller indirekt, till ett ökat arbetsutbud. De motverkar
            de avgörande hindren för förvärvsarbete: de avlastar människor
            från obetalt arbete, förbättrar folkhälsan och förebygger social
            utslagning. Länderjämförande statistik över kvinnors sysselsättningsgrad
            tyder på ett positivt samband mellan en väl utbyggd offentlig
            sektor och en hög kvinnlig förvärvsfrekvens se tabell 5 nedan.
          </p>
          <p xml:id="i-CSrJGRF4er4rkwTnsPnYqX">
            Vänsterpartiets uppfattning är att ambitionerna och utrymmet
            för välfärd och offentliga framtidsinriktade investeringar länge
            varit alltför begränsade. Vi ser det därför fortsatt som en politisk
            uppgift att den offentliga sektorn som andel av BNP långsiktigt
            ökar. 47 För att det skall bli möjligt krävs en politik för full
            sysselsättning, men också på sikt ett ökat samlat skatteuttag
            utöver det som anges i vår budgetmotion för 2010.
          </p>
          <p xml:id="i-7DjG2twKzNXiaJhLPWBSuU">
            Tabell 5 Sysselsättningsgrad efter kön, 2008, procent
          </p>
          <table xml:id="i-TaUr3XKHHjrfzBazWVisJ4">
            <row xml:id="i-5ZydmNWPJMHYNhRQww8Gqe">
              <cell>
                Land
              </cell>
              <cell>
                Sysselsättningsgrad
              </cell>
            </row>
            <row xml:id="i-SqaDuM23sSUmBqjeYmdykR">
              <cell>
                Kvinnor
              </cell>
              <cell>
                Män
              </cell>
              <cell>
                Alla
              </cell>
            </row>
            <row xml:id="i-8cBUb6JorCfRQZux6amAHh">
              <cell>
                Australien
              </cell>
              <cell>
                67,9
              </cell>
              <cell>
                82,2
              </cell>
              <cell>
                75,0
              </cell>
            </row>
            <row xml:id="i-SsKPEbVK5LPkKCEzs4ZF7n">
              <cell>
                Kanada
              </cell>
              <cell>
                71,5
              </cell>
              <cell>
                79,5
              </cell>
              <cell>
                75,5
              </cell>
            </row>
            <row xml:id="i-QQuvd4qetHzhAzzcVGL2SZ">
              <cell>
                Frankrike
              </cell>
              <cell>
                60,4
              </cell>
              <cell>
                69,6
              </cell>
              <cell>
                64,9
              </cell>
            </row>
            <row xml:id="i-DM7ZJefuwh5s2btULspKtt">
              <cell>
                Norge
              </cell>
              <cell>
                77,0
              </cell>
              <cell>
                82,6
              </cell>
              <cell>
                79,9
              </cell>
            </row>
            <row xml:id="i-AH3D284sApW3pkU85qEGY9">
              <cell>
                Spanien
              </cell>
              <cell>
                56,1
              </cell>
              <cell>
                75,2
              </cell>
              <cell>
                65,8
              </cell>
            </row>
            <row xml:id="i-4Up6Qp4ycT1GQZTdLqx9cp">
              <cell>
                Storbritannien
              </cell>
              <cell>
                68,1
              </cell>
              <cell>
                80,8
              </cell>
              <cell>
                74,4
              </cell>
            </row>
            <row xml:id="i-FGKjpyFUAkTe93hPeCpxE5">
              <cell>
                Sverige
              </cell>
              <cell>
                74,4
              </cell>
              <cell>
                80,3
              </cell>
              <cell>
                77,4
              </cell>
            </row>
            <row xml:id="i-WwdBVpzzehtZiUHbujg43q">
              <cell>
                Tyskland
              </cell>
              <cell>
                65,2
              </cell>
              <cell>
                77,4
              </cell>
              <cell>
                71,3
              </cell>
            </row>
            <row xml:id="i-mNESvEjktCjw1vpHeb5E5">
              <cell>
                USA
              </cell>
              <cell>
                68,2
              </cell>
              <cell>
                79,8
              </cell>
              <cell>
                73,9
              </cell>
            </row>
            <row xml:id="i-R3cHqK6kMZow7xuDXVzStR">
              <cell>
                EU-19
              </cell>
              <cell>
                60,0
              </cell>
              <cell>
                74,8
              </cell>
              <cell>
                67,4
              </cell>
            </row>
            <row xml:id="i-CNU1J43aAfVKWbwFwyjis6">
              <cell>
                OECD
              </cell>
              <cell>
                59,4
              </cell>
              <cell>
                79,0
              </cell>
              <cell>
                69,1
              </cell>
            </row>
          </table>
          <p xml:id="i-3KDzaZA1otpNeXE2oAiTch">
            Källa: Riksdagens utredningstjänst, dnr 2009:895.
          </p>
          <p xml:id="i-2LJkSopiQJcEzJ7dANP8Zc">
            Avslutningsvis vill vi betona att den offentliga sektorn och
            det privata näringslivet är beroende av, och främjar varandra.
            Det privata näringslivet är beroende av en välutbildad arbetskraft,
            fungerande infrastruktur m.m., samtidigt som den offentliga sektorn
            är beroende av de skatteinkomster ett framgångsrikt näringsliv
            genererar. Den offentliga sektorn utgör också en stor del av marknaden
            för många privata företag. I Sverige handlar det om inköp för
            minst 500 miljarder kronor om året. Historiskt har också den offentliga
            sektorn fyllt en viktig funktion som risktagare i blivande framtidsbranscher.
            Detta har man gjort dels i rollen som kvalificerad beställare,
            dels i form av teknikutvecklare via myndigheter och statliga företag.
            Exempel på denna samverkan är Ericsson och Televerket, SJ:s betydelse
            för Asea och den roll som Vattenfall har haft för teknisk och
            industriell utveckling i en rad företag.
          </p>
          <head xml:id="i-JfjJYjZvNaq7DtnV6PgUL3" type="h3">
            5.2.2 Vänsterpartiets förslag för kommunsektorn
          </head>
          <p xml:id="i-US3jb3GV14BqcQtLZR7FK8">
            Även om det i det nuvarande ekonomiska läget är rejäla resurstillskott
            som är det mest effektiva finanspolitiska instrument som finns
            till hands är ändå huvudmotivet för en väl utvecklad kommunsektor
            för oss vänsterpartister ett annat. Det handlar helt enkelt om
            att vi anser att i ett rikt land som Sverige skall alla invånare
            garanteras en likvärdig och hög kvalitet på ett antal sociala
            tjänster som sjukvård, skola, barn- och äldreomsorg m.m. Dessa
            tjänster skall fördelas efter behov och finansieras solidariskt
            via skattsedeln. I en väl utbyggd välfärdsstat justeras med andra
            ord en del av kapitalismens och könsmaktsordningens orättvisor.
            Det senare bl.a. genom att en del av (mestadels) kvinnors obetalda
            arbete i form av att ta hand om barn och gamla istället kan ersättas
            med professionellt och betalt arbete. I framförallt avsnitten
            5.2.55.2.9. beskriver vi mer utförligt hur vi ser på de olika
            områdena inom kommunsektorn, deras funktioner och vilka ambitioner
            vi har inom respektive område.
          </p>
          <p xml:id="i-7dcCpQq8Yk8EsBEN5wwYM8">
            Kommunsektorn står för en effektiv och rationell lösning av olika
            individuella och samhälleliga behov. Det finns på flera områden
            betydande försäkringsmässiga skäl som talar för att t.ex. sjukvård,
            vård och omsorg bör subventioneras med skatt. Till detta skall
            läggas att många av de tjänster kommuner och landsting erbjuder
            har vad man på ekonomspråk brukar kalla positiva externa effekter.
            De flesta tjänster som kommunsektorn erbjuder har sådana effekter.
            Låt oss här ta ett exempel: utbildning. De flesta är överens om
            att en hög utbildningsnivå bidrar till välstånd och hög produktivitet.
            Om ett land inte subventionerar utbildning solidariskt via skatten
            finns det en betydande risk att utbildningsnivån i landet blir
            lägre, vilket i sin tur påverkar ett lands produktivitet och välstånd
            i negativ riktning.
          </p>
          <p xml:id="i-KqVFdWRuVVjyTiVQmFgHns">
            Den kraftiga lågkonjunkturen har dramatiskt försämrat kommunsektorns
            ekonomi. Inte minst innebär det kraftiga sysselsättningsfallet
            ett bortfall på skatteinkomster på 10-tals miljarder kronor. Som
            vi nämnde i avsnitt 4.8 beräknade Konjunkturinstitutet i augusti
            att antalet sysselsatta inom kommunsektorn kommer att minska med
            23 000 under 2009. Den ekonomiska krisen påverkar naturligtvis
            även Vänsterpartiets prognoser över hur många fler som kan anställas
            i kommunerna under de närmaste åren. Men innan vi går närmare
            in på det finns det en poäng med ett visa hur kommunernas ekonomi
            och sysselsättning hade kunnat se ut för innevarande år om riksdagen
            hade bifallit våra ekonomiska motioner.
          </p>
          <p xml:id="i-8xi9cHM61opfSj3NoTX9U6">
            När riksdagens utredningstjänst analyserade vår senaste budgetmotion
            (2008/09:Fi271) samt vår stimulansmotion (2008/09:Fi9) som vi
            väckte i november 2008 och jämförde det med regeringens pengar
            till kommunerna kom man fram till att Vänsterpartiets resurstillskott
            översteg regeringens med 22,1 miljarder kronor enbart för 2009.
            48 Därefter föreslog vi ytterligare ett tillskott till kommunsektorn
            på 5 miljarder kronor i samband med vår vårtilläggsbudgetmotion
            (2008/09:Fi23). Det kan knappast kallas en överdrift att påstå
            att kommunsektorns ekonomi och sysselsättning hade sett radikalt
            annorlunda ut om riksdagen hade bifallit våra motioner.
          </p>
          <p xml:id="i-Kd8hSTzWzWj5Q5z7JBXVG1">
            För att förbättra kvaliteten inom sjukvården, skolan och barn-
            och äldreomsorgen vill Vänsterpartiet öka antalet sysselsatta
            inom kommunsektorn. Det riksdagen kan göra är att ge kommunerna
            tillräckligt med pengar för att de skall kunna öka sysselsättningen
            om de så önskar. Riksdagen har också möjligheten att i varierande
            grad på olika sätt styra anslagen till kommunerna så att pengarna
            går till det som avses.
          </p>
          <p xml:id="i-813BEF1NqLQuRUS3qg3LSW">
            I den nuvarande ekonomiska situationen är det mindre osäkert
            att göra kopplingen mellan å ena sidan hur mycket medel som anslås,
            å andra sidan vilken effekt på sysselsättningen detta kan antas
            få. Anledningen är dels kommunernas kärva ekonomiska läge, dels
            den sysselsättningsminskning som ägt rum, inte bara under 2009
            utan även under 2008 då antalet sysselsatta minskade med 18 000
            personer 49 . Sammantaget kan alltså sysselsättningen i kommunsektorn
            mellan 2008 och 2010 minska med uppemot 50 000 personer. I ett
            sådant läge säger det sig självt att det finns mycket stora eftersatta
            behov i kommunerna och landstingen, varför det är rimligt att
            anta att ökade resurser används till personalförstärkningar.
          </p>
          <p xml:id="i-6cGjLsBBVXcSf5SSNWxoEX">
            För 2010 anslår Vänsterpartiet 10 miljarder kronor mer än regeringen
            i form av generella statsbidrag och tillfälligt konjunkturstöd.
            Även för 2011 och 2012 bedöms kommunsektorns skatteunderlag vara
            relativt svagt som ett resultat av den höga arbetslösheten. Av
            någon anledning är emellertid regeringen helt passiv för dessa
            år. I budgetpropositionen anslår man inte en enda krona i form
            av ökade generella statsbidrag eller konjunkturstöd. Vänsterpartiet
            avsätter 20 respektive 15 miljarder kronor mer än regeringen för
            dessa år. Jämfört med 2009 års sysselsättningsnivå i kommunsektorn
            bedömer vi att dessa resurstillskott kommer att öka antalet sysselsatta
            med 23 000 personer under 2010. 50
          </p>
          <p xml:id="i-2vLn3c1kDw4duLuh8mX6m3">
            I tabell 6 nedan jämförs Vänsterpartiets och regeringens förslag
            avseende generella statsbidrag och tillfälliga konjunkturstöd.
            Siffrorna som anges är i relation till regeringens förra budgetproposition
            (BP09).
          </p>
          <p xml:id="i-LwSGFeUQJNmveqCQnSJy2b">
            Tabell 6 Vänsterpartiets och regeringens förslag till kommunerna
          </p>
          <p xml:id="i-SguScVTLPH1MSYYNLLN547">
            Differens mot BP09, mdkr
          </p>
          <table xml:id="i-7F6Cfn3V4YvTaw9EwUsssv">
            <row xml:id="i-94ouACbVHJinkBx6532yNn">
              <cell>
                2010
              </cell>
              <cell>
                2011
              </cell>
              <cell>
                2012
              </cell>
            </row>
            <row xml:id="i-GVdSpqjWo31Fd1d11bUoFo">
              <cell>
                Vänsterpartiet
              </cell>
            </row>
            <row xml:id="i-Ni4ZNRWHtnDUEKx13Udf1o">
              <cell>
                Permanent ökning av de generella statsbidragen
              </cell>
              <cell>
                5
              </cell>
              <cell>
                10
              </cell>
              <cell>
                10
              </cell>
            </row>
            <row xml:id="i-SSQnQNb16faJGzeqpvWj6p">
              <cell>
                Tillfälligt konjunkturstöd
              </cell>
              <cell>
                22
              </cell>
              <cell>
                15
              </cell>
              <cell>
                10
              </cell>
            </row>
            <row xml:id="i-2sK9dF1fDi7y6iNHB5eevB">
              <cell>
                SUMMA
              </cell>
              <cell>
                27
              </cell>
              <cell>
                25
              </cell>
              <cell>
                20
              </cell>
            </row>
            <row xml:id="i-NtPWHPjFJNhyAo7Eaz9KQM"/>
            <row xml:id="i-3cK3D1ntc4iWFzcFcxC4DA">
              <cell>
                Regeringen
              </cell>
            </row>
            <row xml:id="i-UAodBfxfv8UJEkm9VLnKLX">
              <cell>
                Ökning av de generella statsbidragen
              </cell>
              <cell>
                4
              </cell>
              <cell>
                5
              </cell>
              <cell>
                5
              </cell>
            </row>
            <row xml:id="i-LhBSVkKSgob4VPQEq2rwJy">
              <cell>
                Tillfälligt konjunkturstöd
              </cell>
              <cell>
                13
              </cell>
            </row>
            <row xml:id="i-Qj28CXrFG8vzXS89u1j99w">
              <cell>
                SUMMA
              </cell>
              <cell>
                17
              </cell>
              <cell>
                5
              </cell>
              <cell>
                5
              </cell>
            </row>
          </table>
          <p xml:id="i-U3JUqYzkJ1enBqLdXjWwH">
            Som framgår av tabellen satsar Vänsterpartiet vad avser generella
            statsbidrag och tillfälliga konjunkturstöd sammantaget 10 miljarder
            kronor mer än regeringen för 2010. Detta motsvarar en ökad sysselsättning
            med 20 000 personer jämfört med regeringens förslag. I själva
            verket innebär Vänsterpartiets budgetförslag att differensen mellan
            Vänsterpartiet och regeringen beträffande sysselsättningen i kommunsektorn
            är betydligt större än de ovan nämnda 20 000 personerna. En rad
            förslag och faktorer förklarar detta. För det första lägger Vänsterpartiet
            i denna motion fram ett förslag om ett konjunkturellt investeringsstöd
            på 8 miljarder kronor för 2010. Förslaget presenteras närmare
            i nästföljande avsnitt, men går ut på att tidigarelägga investeringar
            eller stimulera investeringar som på grund av det nuvarande ekonomiska
            läget riskerar att fördröjas. Investeringsstödet bedöms i det
            nuvarande konjunkturläget skapa 12 000 nya arbetstillfällen. 51
            En del av dessa nya arbeten tillfaller självklart det privata
            näringslivet, men det är rimligt att anta att en betydande del
            av investeringarna sker inom ramen för olika kommunala bolag.
          </p>
          <p xml:id="i-LiczWwTBuTcg3P49pqgRYA">
            För det andra leder Vänsterpartiets budget med all sannolikhet
            till såväl högre BNP som högre sysselsättning. Riksdagens utredningstjänst
            bedömde bl.a. att Vänsterpartiets förra budget, jämfört med regeringens
            politik, ökade BNP med hela 23 miljarder kronor och sänkte arbetslösheten
            med 40 000 personer redan under budgetförslagets första år (se
            vidare avsnitt 5.9 om realekonomiska effekter av Vänsterpartiets
            ekonomiska politik). 52 Ökad BNP och lägre arbetslöshet innebär
            högre skatteinkomster och lägre utgifter för kommunsektorn. Detta
            förbättrar kommunsektorns ekonomi, vilket medför ökad sysselsättning.
          </p>
          <p xml:id="i-UTvcPH8dwkLjZNCx4Lcs1e">
            För 2011 satsar Vänsterpartiet enbart vad avser generella statsbidrag
            och konjunkturstöd 20 miljarder kronor mer än regeringen, vilket
            motsvarar 40 000 anställda. Samtidigt är det oerhört viktigt att
            slå fast att den statsfinansiella nettokostnaden för staten att
            anslå pengar till kommunerna är betydligt mindre än de medel som
            staten anslår till kommunsektorn om kommunerna använder dessa
            medel till personal. Och som nämndes ovan är det rimligt att anta
            att kopplingen mellan å ena sidan anslag till kommunerna och å
            andra sidan dess sysselsättningseffekter är extra stark för närvarande
            med tanke på kommunernas ekonomi och läget på arbetsmarknaden.
            Riksdagens utredningstjänst har i en promemoria räknat på just
            denna effekt. 53 Resultatet antyder att den statsfinansiella nettoeffekten
            för staten att anvisa 20 mdkr till kommunerna om de används för
            ökad sysselsättning endast blir ca 12 mdkr. 54
          </p>
          <p xml:id="i-2vwXhuCs6SAtU6W1fqFYWU">
            Faktum är att om man skulle räkna på nettokostnaden för hela
            den offentliga sektorn av en sysselsättningsexpansion i kommunsektorn
            blir kostnaden än mindre. De viktiga faktorerna varför nettokostnaderna
            blir så mycket mindre än bruttokostnaderna för att anställa personal
            inom kommunsektorn är naturligtvis minskade utgifter för arbetslöshetsersättning
            och ökade skatteinkomster.
          </p>
          <p xml:id="i-BwfEMAL4NM44x6daDMZbn">
            Förutom de ovan angivna stöden till kommunsektorn har Vänsterpartiet
            en rad specialdestinerade bidrag för olika ändamål. Några av dessa
            återfinns i tabell 7 nedan, men beskrivs i andra avsnitt i motionen.
          </p>
          <p xml:id="i-6mh1ddY9LsJEsiixR7Qf1Y">
            Tabell 7 Några av Vänsterpartiets övriga förslag till kommunerna
          </p>
          <p xml:id="i-BCHkZgiB7NAMuNFvWEB5hz">
            Diff. mot regeringen, miljoner kronor
          </p>
          <table xml:id="i-4ZEpMnm8ZDupCT5xmENEi5">
            <row xml:id="i-9cRXPSNaj1xHtwXrvBCSaF">
              <cell>
                2010
              </cell>
              <cell>
                2011
              </cell>
              <cell>
                2012
              </cell>
            </row>
            <row xml:id="i-FEaz7cTL14XiyT9ezJDXW1">
              <cell>
                Ökat stöd till kollektivtrafik
              </cell>
              <cell>
                1 500
              </cell>
              <cell>
                1 500
              </cell>
              <cell>
                2 000
              </cell>
            </row>
            <row xml:id="i-N1jLUMJweTqMhQh9tZgfoC">
              <cell>
                Stöd till klimatinvesteringar
              </cell>
              <cell>
                700
              </cell>
              <cell>
                700
              </cell>
              <cell>
                700
              </cell>
            </row>
            <row xml:id="i-TrFfUMyH6viAXHTQun5c71">
              <cell>
                Kollektivtrafik i glesbygd
              </cell>
              <cell>
                500
              </cell>
              <cell>
                1 000
              </cell>
              <cell>
                1 000
              </cell>
            </row>
            <row xml:id="i-TYKXX8GH6isBzYykaAik8e">
              <cell>
                Amnesti
              </cell>
              <cell>
                500
              </cell>
              <cell>
                1 000
              </cell>
              <cell>
                500
              </cell>
            </row>
            <row xml:id="i-E5RNXvkUhuPMJBisocWxHW">
              <cell>
                Ungdomspaketet: Komvux
              </cell>
              <cell>
                500
              </cell>
              <cell>
                500
              </cell>
              <cell>
                250
              </cell>
            </row>
            <row xml:id="i-Xu1GJz3qtVXvg31Uqbro4w">
              <cell>
                Traineeprogram för välfärden
              </cell>
              <cell>
                500
              </cell>
              <cell>
                500
              </cell>
              <cell>
                0
              </cell>
            </row>
            <row xml:id="i-5WWfCpVmmzuSn3kCuQn6bP">
              <cell>
                Stärkt kvalitet på flyktingmottagande
              </cell>
              <cell>
                500
              </cell>
              <cell>
                400
              </cell>
              <cell>
                500
              </cell>
            </row>
            <row xml:id="i-2o2tA9zvdgdShtu7LjYQb9">
              <cell>
                Full sjukvård för asylsökande och papperslösa
              </cell>
              <cell>
                500
              </cell>
              <cell>
                400
              </cell>
              <cell>
                300
              </cell>
            </row>
            <row xml:id="i-7CZp15um4vyKd4H15BWkq4">
              <cell>
                Barnkultur
              </cell>
              <cell>
                300
              </cell>
              <cell>
                300
              </cell>
              <cell>
                300
              </cell>
            </row>
            <row xml:id="i-Dg49gKvGqMSH2nPiLkYmno">
              <cell>
                Omsorgslyft äldreomsorgen
              </cell>
              <cell>
                200
              </cell>
              <cell>
                400
              </cell>
              <cell>
                400
              </cell>
            </row>
            <row xml:id="i-Pfx9J9SXuFGARxHws4W2Ev">
              <cell>
                Kunskapslyftet 2.0: Komvux
              </cell>
              <cell>
                200
              </cell>
              <cell>
                400
              </cell>
              <cell>
                400
              </cell>
            </row>
            <row xml:id="i-14LGBYvrToLmXN3TS5jSoN">
              <cell>
                Stöd till Rikstrafiken
              </cell>
              <cell>
                155
              </cell>
              <cell>
                155
              </cell>
              <cell>
                155
              </cell>
            </row>
            <row xml:id="i-9HAHPUehAgz7TaAiQjmQvS">
              <cell>
                Bidrag till psykiatri och social psykiatri
              </cell>
              <cell>
                110
              </cell>
              <cell>
                325
              </cell>
              <cell>
                325
              </cell>
            </row>
            <row xml:id="i-HJe5nRRfNtiyhugY5SfYAu">
              <cell>
                Omsorgslyft handikappomsorgen
              </cell>
              <cell>
                100
              </cell>
              <cell>
                200
              </cell>
              <cell>
                200
              </cell>
            </row>
            <row xml:id="i-3PDfU1n61xtvti63Rr2yaZ">
              <cell>
                Utvecklad missbruksvård
              </cell>
              <cell>
                100
              </cell>
              <cell>
                100
              </cell>
              <cell>
                100
              </cell>
            </row>
            <row xml:id="i-Rjv3E2GwB65LKXTjP5XHzB">
              <cell>
                Karriär- och studievägledning i gymnasieskolan
              </cell>
              <cell>
                100
              </cell>
              <cell>
                100
              </cell>
              <cell>
                100
              </cell>
            </row>
            <row xml:id="i-UWDbhC1n89UBkyKRvuiDka">
              <cell>
                Fler reguljära komvuxplatser
              </cell>
              <cell>
                0
              </cell>
              <cell>
                0
              </cell>
              <cell>
                456
              </cell>
            </row>
            <row xml:id="i-8wJVm9K5ZEhXFHYzuYtg8P">
              <cell>
                Nej till regeringens försöksverksamhet med lärlingsutbildning
              </cell>
              <cell>
                400
              </cell>
              <cell>
                200
              </cell>
              <cell>
                0
              </cell>
            </row>
            <row xml:id="i-KUyYJQah7vD1GAAGM4nZ4k">
              <cell>
                Nej till anslaget Förstärkning av basfärdigheter
              </cell>
              <cell>
                500
              </cell>
              <cell>
                0
              </cell>
              <cell>
                0
              </cell>
            </row>
            <row xml:id="i-3qVoCEhNwFXAVdp2u1Dn2g">
              <cell>
                Nej till prestationsbunden vårdgaranti
              </cell>
              <cell>
                1 000
              </cell>
              <cell>
                1 000
              </cell>
              <cell>
                1 000
              </cell>
            </row>
            <row xml:id="i-7EmyGoAYCcMEXG21jQucjq">
              <cell>
                Nej till bonus för låga sjukskrivningstal
              </cell>
              <cell>
                1000
              </cell>
              <cell>
                1 000
              </cell>
              <cell>
                1 000
              </cell>
            </row>
            <row xml:id="i-3zTabFrUTY7JpuUv8HTPar">
              <cell>
                Summa
              </cell>
              <cell>
                3 565
              </cell>
              <cell>
                5 780
              </cell>
              <cell>
                5 686
              </cell>
            </row>
          </table>
          <head xml:id="i-BJfDJxMbXPCqyvGiYMdTzt" type="h3">
            5.2.3 Förutsägbarhet och värdesäkrade statsbidrag
          </head>
          <p xml:id="i-DFn5TRkujzTo4PiHSzt1P4">
            Kommuner och landsting framhåller regelmässigt hur viktigt det
            är för deras planeringsförutsättningar att de i god tid får redan
            på vilka medel regeringen kommer att anslå. Den nuvarande regeringens
            handlade i detta avseende är verkligen något av ett skräckexempel,
            vilket vi ger exempel på i avsnitt 4.8. Bland annat är det av
            stor vikt att regeringen i sin budgetproposition åtminstone ger
            tydliga indikationer på hur mycket i anslag kommunsektorn kan
            räkna med även för år 2 och 3 i budgeten.
          </p>
          <p xml:id="i-62XoHw8cxGbfTkELxEmxCd">
            En fråga som på ett avgörande sätt skulle förbättra kommunsektorns
            planeringsförutsättningar är om de generella statsbidragen automatiskt
            räknades upp för pris- och löneomräkningarna i kommunerna. För
            de flesta anslagsposter i statsbudgeten är en sådan uppräkning
            mer eller mindre automatiserad och sker i regel varje år. Av någon
            oförklarlig anledning sker detta alltså inte med de generella
            bidragen till kommunsektorn. Vänsterpartiet föreslår att en sådan
            värdesäkring av de generella statsbidragen till kommunsektorn
            införs.
          </p>
          <p xml:id="i-N9ESMcfGxbJgh7eppvaE8k">
            Utöver att det på ett genomgripande sätt skulle förbättra kommunernas
            planeringsförutsättningar skulle en sådan reform även ha andra
            fördelar. I och med att de generella bidragen inte värdesäkras
            per automatik måste regeringen och riksdagen relativt ofta fatta
            aktiva beslut om höjda anslag för att statsbidragen inte i reala
            termer ska minska. Detta skapar en kontinuerlig illusion av ett
            pengaregn över kommunerna, när i själva verket en stor del av
            de ökade statsbidragen enbart räcker för att täcka upp för pris-
            och löneökningar. Förfarandet försvårar med andra ord att fastställa
            hur mycket mer, eller mindre, anslag kommunerna fått från regeringen
            i reala termer. Detta försämrar förutsättningarna för det politiska
            samtalet och försvårar massmedierna roll som granskare av den
            förda politiken.
          </p>
          <p xml:id="i-XEX5fBz9bCZxtS6raPs7QS">
            I våra tidigare budgetmotioner baserades Vänsterpartiets modell
            avseende anslagen till kommunerna på två huvudkomponenter. För
            det första värdesäkrade vi årligen de generella statsbidragen
            för kommunernas pris- och löneökningar. När ekonomin gick bra
            klarade sig kommunerna någorlunda väl sin verksamhet med dessa
            medel. Men Vänsterpartiets ambitioner på välfärdsområdet är betydligt
            större än så. Vi vill kraftigt öka personaltätheten inom sjukvården,
            skolan och barn- och äldreomsorgen. Därför lade vi ett särskilt
            sysselsättningsstöd ovanpå de generella statsbidragen för att
            kommunerna på allvar skulle kunna öka antalet anställda och därmed
            höja kvaliteten inom välfärdssektorn. I den nuvarande ekonomiska
            situationen då kommunernas skatteinkomster reviderats ned med
            10-tals miljarder kronor är den modellen inte optimal. För att
            täcka upp för kommunernas skattebortfall ersätter vi det gamla
            sysselsättningsstödet med tillfälliga konjunkturstöd. I takt med
            att ekonomin stabiliseras och kommunernas skatteunderlag ökar
            avser vi att successivt fasa ut konjunkturstödet och ersätta det
            med det gamla sysselsättningsstödet.
          </p>
          <head xml:id="i-DMGdaKXBfkkEnJq6wjBcRD" type="h3">
            5.2.4 Investeringsstöd till kommunsektorn
          </head>
          <p xml:id="i-V2ie4gvAfejNdsNeoeys6Y">
            Under perioden 20022006 uppgick kommunernas och landstingens
            totala investeringsutgifter till drygt 167 miljarder kronor. Förutom
            investeringar i byggnader, t.ex. skolor och sjukhus, investerar
            kommuner och landsting även i infrastrukturen för el, vatten,
            fjärrvärme, vägar och bostäder.
          </p>
          <p xml:id="i-T1CwcquZNqXnyN65s6YWTx">
            I det nuvarande konjunkturläget krävs det insatser utöver det
            vanliga för att kommunsektorn inte ska bidra till att förvärra
            lågkonjunkturen. Det finns en risk att investeringar inte blir
            av eller skjuts på framtiden, när de tvärtom skulle behöva tidigareläggas
            för att stimulera ekonomin och skapa arbetstillfällen.
          </p>
          <p xml:id="i-Vy8YpNgn7ffdc3ohjKqyaR">
            Vänsterpartiet föreslår därför att ett konjunkturellt investeringsstöd
            införs under 2010. Vi avsätter därför 8 miljarder som medfinansiering
            till kommunsektorn. Stödet kan som mest uppgå till 20 procent
            av investeringskostnaden och ska omfatta en investering som tidigareläggs
            eller annars riskerar att bli uppskjuten. Vi menar att investeringsstödet
            särskilt ska verka för ökad tillgänglighet för personer med olika
            typer av funktionshinder samt bidra till miljö- och energieffektiviseringar.
            Beträffande tillgängligheten kommer investeringsstödet att underlätta
            för kommunsektorn att nå målet enkelt avhjälpta hinder under 2010.
          </p>
          <p xml:id="i-37XECm6bhZ63RciAfY4RCG">
            Riksdagens utredningstjänst har i en promemoria beräknat jobbeffekten
            av offentliga investeringar till 1 500 arbetstillfällen per ökad
            miljard. Vänsterpartiets förslag om ett investeringsstöd på 8
            miljarder kronor bedöms sålunda skapa 12 000 arbetstillfällen.
            55 I och med att arbetslösheten minskar till följd av förslaget,
            samtidigt som statens skatteinkomster ökar från inkomstskatter
            och arbetsgivaravgifter blir den statsfinansiella effekten av
            förslaget endast 4,8 miljarder kronor. 56
          </p>
          <p xml:id="i-7xvahLwNoxELknPUCY17dg">
            Förutom detta menar vi att regeringen ska undersöka möjligheterna
            att via Riksgälden ordna en kreditfacilitet för kommunsektorn.
            Utlåningen bör ske till statslåneränta. Det skulle avlasta banksektorn
            och även möjliggöra för de kommuner som idag nekas lån av bankerna
            att få sina behövliga krediter.
          </p>
          <head xml:id="i-9tP1fViCvALUA7J5TMhjnE" type="h4">
            5.2.4.1 Gemensamt förslag från s, mp och v: Modernisera skolans
            lokaler
          </head>
          <p xml:id="i-134sxAwW7Avncy89DkNtqY">
            Alla barn har rätt till en bra skolmiljö. Sveriges skolor har
            stora behov av renoveringar. På grund av den ekonomiska krisen
            är arbetslösheten i byggbranschen hög. Det finns ett gyllene tillfälle
            att sätta igång och tidigarelägga renoveringsprojekt som skapar
            nya jobb, leder till bättre arbetsmiljö för lärare och elever
            i landets skolor och minskar energianvändningen i våra skolor.
          </p>
          <p xml:id="i-M6a69WXieDGzuWf7WrhDYk">
            Det tidigare stöd som funnits för energieffektivisering i offentliga
            lokaler håller på att avvecklas av regeringen. Vi menar att det
            är fel väg att gå, särskilt när byggkonjunkturen nu viker kraftigt.
          </p>
          <p xml:id="i-73TXwrrmfqVi7bUfFT1Q3w">
            Många skollokaler är stora energislukare. Genom renovering och
            upprustning skulle energianvändningen kunna minska kraftigt och
            därmed skulle också driftskostnaderna minska långsiktigt. Det
            offentliga har här en skyldighet att gå före och visa hur god
            ekonomi och effektiv resursanvändning går hand i hand.
          </p>
          <p xml:id="i-T7attnGoq91yi6k8vAopvg">
            Miljöpartiet, Vänsterpartiet och Socialdemokraterna föreslår
            att det införs en skol-ROT för renovering av skolor under perioden
            20102012.
          </p>
          <p xml:id="i-GZd5Y3sEbXHtvwp5wmwtkx">
            Avdraget ger skolorna maximalt 50 procent av arbetskostnaderna
            tillbaka. För att få ta del av avdraget krävs att renoveringarna
            minskar energianvändningen med 30 procent. Det motsvarar samma
            regelverk som omfattar totalrenoveringar av flerfamiljshus. Alla
            skolor ska kunna få del av stödet.
          </p>
          <p xml:id="i-R9oHNhZnpbCrUM1qn5f4sK">
            Vi avsätter 400 miljoner kronor för stödet per år 20102012. Vi
            bedömer att stödet skulle räcka till totalrenovering av omkring
            600 skolor eller motsvarande skollokalyta. Används det fullt ut
            kan det betyda 3 500 tidigarelagda årsjobb i byggindustrin.
          </p>
          <p xml:id="i-GNmYQrCQcgS4xmqV2q48t8">
            Sveriges elever och lärare har rätt till en bättre arbetsmiljö,
            och det är i kristider det är som allra mest lämpligt att göra
            de investeringarna. Att låta så många människor gå arbetslösa
            när det finns så mycket som behöver göras det är ett oansvarigt
            slöseri med resurser.
          </p>
          <p xml:id="i-PfB4vYSX5ZQDaQv5PPDVJo">
            Tabell 8: Finansiella effekter av stöd till renovering av skolor
          </p>
          <p xml:id="i-772AM8ohd41JaFfZj2rV58">
            År 2010 2011 2012
          </p>
          <p xml:id="i-MVCjEDBfU4AwGJhWYpXiJg">
            Mnkr 400 400 400
          </p>
          <head xml:id="i-SBHXg6z3ktsvyV8bCnkA7p" type="h3">
            5.2.5 Hälso- och sjukvård
          </head>
          <p xml:id="i-PCzmRxvqifAEndwb4zDhMy">
            För att i dagens ekonomiska situation upprätthålla kvaliteten
            inom hälso- och sjukvården krävs det stora satsningar på jobben
            inom området. För Vänsterpartiet är detta en kärnfråga och vi
            anslår därför betydligt mer än regeringen till landstingen. I
            en personalintensiv verksamhet som hälso- och sjukvården är personaltätheten
            mycket avgörande. Våra satsningar innebär fler jobb och bättre
            vårdkvalitet. 57 Regeringens passivitet inför krisen innebär motsatsen.
          </p>
          <p xml:id="i-HQY6dASfHZWoodXJDaWq8B">
            Alla ska ha rätt till god vård i rätt tid. Skälen till varför
            detta idag inte lyckas på alla platser är skiftande men en gemensam
            faktor är att det saknas såväl utbildad personal som resurser
            att anställa. Genom de resurser vi tillför landstingen kan stora
            grupper anställda inom vården få vidareutbildning samtidigt som
            det öppnar upp för unga att då komma in på arbetsmarknaden. Vänsterpartiets
            politik möjliggör en förändring.
          </p>
          <p xml:id="i-KRNdHuYwbsYM9LGNYimyTm">
            Vidare leder den privatiseringspolitik som regeringen för på
            hälso- och sjukvårdsområdet till att vården flyttas till aktörer
            vars syfte är att maximera vinsten. I en personalintensiv verksamhet
            finns de största möjligheterna till vinstökning i neddragningar
            av personalen med färre jobb och lägre kvalitet som resultat.
            2008 gjorde de fem största privata koncernerna på den svenska
            vård- och omsorgsmarknaden en rörelsevinst på hela 3 miljarder
            kronor. Det är pengar som borde ha gått till vård och omsorg och
            som då hade räckt till en ökning av antalet vårdplatser inom svensk
            specialiserad psykiatrisk vård med 35 procent eller till 6 000
            nya anställda inom hälso- och sjukvården.
          </p>
          <p xml:id="i-K3yEYJd4mUbLjkt5eBYPaZ">
            Vi vill se en utvecklad och utvidgad primärvård nära medborgarna,
            med bl.a. fler geriatriker, kiropraktorer, psykologer och kuratorer.
            För ett bättre bemötande i sjukvården, och för att undvika för
            tidig utskrivning av patienter, behöver hälso- och sjukvården
            också stärka sina omvårdnadsresurser. Även inom den specialiserade
            somatiska vården krävs mer personal för att förbättra tillgängligheten
            och korta köerna. Bristerna inom den psykiatriska vården är väl
            belagda bl.a. i Psykiatriutredningens slutbetänkande. Vänsterpartiet
            gör en stor satsning på den psykiatriska vården som bygger på
            långsiktighet, vilket vi tror är en förutsättning för framgång.
          </p>
          <p xml:id="i-CjRia6bLD8KB3BvRxRFGFo">
            När det gäller tandvården har regeringen genomfört en av sina
            största reformer. Reformen har lett till en mycket fördyrad administration
            och ökade priser. Stora belopp som satsats kommer aldrig patienterna
            till del. Det är inget annat än en skandal. Vänsterpartiet anser
            att det nu är dags att ta ett steg mot en tandvårdsreform värd
            namnet och som innebär stöd för dem som mest behöver det. Målet
            är ett verkligt högkostnadsskydd liknande det som finns inom hälso-
            och sjukvården. För att en sådan reform ska vara möjlig att genomföra,
            såväl ur ekonomiskt som ur praktiskt perspektiv, väljer vi att
            fördela reformen över flera år. Tänderna måste ses som en del
            av kroppen.
          </p>
          <head xml:id="i-FMy4awDCUzHhNgGLEKKWN8" type="h3">
            5.2.6 Skolan och skolbarnomsorgen
          </head>
          <p xml:id="i-NmxtijQNSCH1ZymD2V1uPN">
            Kunskap är en rättighet och därför ska utbildningssystemet vara
            demokratiskt, jämlikt och jämställt. Men även utifrån ett kunskaps-
            och resultatinriktat perspektiv är det motiverat att försvara
            den likvärdiga skolan som tar hänsyn till och kompenserar för
            elevernas sociala bakgrund, kön och etnicitet samt deras olika
            erfarenhet. En grundförutsättning för att uppnå detta är att utbildningssystemet
            är skattefinansierat och demokratiskt styrt. Det behövs också
            en permanent förstärkning av skolans resurser. Framförallt behövs
            det fler vuxna i skolan. Det behövs pedagogisk personal såsom
            lärare och specialpedagoger, som kan hjälpa eleverna i deras lärande,
            men även personal som kan ge stöd på annat sätt. Exempelvis skulle
            fler skolbibliotekarier vara en god hjälp att främja läsandet.
            Fler studie- och yrkesvägledare skulle hjälpa eleverna att göra
            bättre underbyggda val i fråga om framtida arbeten och studievägar.
          </p>
          <p xml:id="i-Pj5PiyuACEHytFpLAUd5QH">
            Fritidshemmen är en del av utbildningssystemet och ska tillsammans
            med skolan utgöra en helhet, som bidrar till barnens allsidiga
            utveckling och lärande. De ska därför, precis som skolan, vara
            likvärdiga men bristen på resurser gör att de omöjligen kan fullgöra
            sitt uppdrag. Bara sedan 2001 har antalet barn per årsarbetare
            ökat från 17,4 till 20,5 trots att det under samma period har
            funnits statsbidrag för att anställa fler.
          </p>
          <p xml:id="i-HKX4fB9PeN4WVuj27zw2GN">
            Elevernas hälsa ska uppfattas som en fråga för hela skolan, inte
            bara för den enskilda eleven. Skolan får inte blunda för att hur
            verksamheten organiseras och miljön utformas kan bidra till elevers
            ohälsa, psykiskt såväl som fysiskt. För att skolsköterska, kurator
            och psykolog ska kunna ingå i det förebyggande arbetet måste de
            finnas närvarande i skolverksamheten. Elever ska enkelt och omedelbart
            kunna komma i kontakt med dem, lärare ska kunna få handledning
            och dessa yrkesgrupper kan vid behov ingå i arbetslagens arbete.
            Därför måste fler anställas inom elevhälsan.
          </p>
          <p xml:id="i-XuVykLWv6A9hUr3yDQC1Lb">
            För att jämställdhetsarbetet ska vara framgångsrikt måste det
            finnas med i hela verksamheten i förskola och skola. Därför måste
            varje anställd få tillräcklig kunskap och medvetenhet om hur det
            egna förhållningssättet och den pedagogiska verksamheten påverkar
            ur jämställdhetssynpunkt. Genuspedagogerna skulle kunna ha en
            viktig del i detta arbete, men för att genuspedagogerna ska få
            möjlighet att nå alla anställda krävs att de är fler, och en genuspedagog
            per kommun är därför otillräckligt. En annan förutsättning för
            att genuspedagogernas kompetens ska kunna tas till vara är att
            de har tillräckligt med tid och resurser till sitt förfogande.
            Alltför många av dem som har utbildat sig till genuspedagog måste
            bedriva jämställdhetsarbetet inom ramen för sina ordinarie tjänster.
            Det finns därför ett stort behov av mer resurser för att inrätta
            särskilda tjänster för genuspedagogerna i kommunerna och på skolorna.
          </p>
          <head xml:id="i-7dtfBso4XonpkRYeS7EbbJ" type="h3">
            5.2.7 Förskolan
          </head>
          <p xml:id="i-7AVfdoc8U5T6di15vBWQr4">
            Förskolan ska se till att alla barn får möjlighet att delta i
            en pedagogisk verksamhet av god kvalitet med välutbildad personal.
            De senaste åren har allt fler barn fötts och köerna till förskolan
            har blivit längre. Vissa kommuner kan inte längre erbjuda förskoleplats
            inom rimlig tid. Andra kommuner kan inte tillgodose önskemål om
            en plats nära hemmet. Det har också blivit större barngrupper
            och fler barn per avdelning.
          </p>
          <p xml:id="i-HFtU2DVBBCHPeh2PouiTjC">
            På lite längre sikt är det angeläget att öka personaltätheten
            för att göra det möjligt att minska storleken på barngrupperna
            ännu mer för att varje barn ska kunna få det stöd det behöver
            i sin utveckling. Vi vill därför fortsätta och utöka den satsning
            som vi inledde under förra mandatperioden och som innebar att
            6 000 fler anställdes i förskolan. I första hand behövs fler förskollärare
            och barnskötare, men även andra personalkategorier kan komma ifråga.
            Det är till exempel alltför få barn som får det modersmålsstöd
            de borde har rätt till.
          </p>
          <head xml:id="i-FEy9ixoVYFYsJhCNfAFcHJ" type="h3">
            5.2.8 Äldre- och handikappomsorgen
          </head>
          <p xml:id="i-B1W5KPMTu4GbbHW9wJCZip">
            Äldre kvinnor och män har rätt till en väl fungerande, trygg
            och säker äldreomsorg. Den ekonomiska krisen slår nu mot kommunerna
            och på många håll genomförs nedskärningar i en äldreomsorg som
            istället skulle behöva ökade resurser. Det drabbar de äldre kvinnor
            och män som behöver hemtjänst eller bor på äldreboende men också
            deras anhöriga. Det är främst arbetarklassens döttrar som får
            ta över när den offentliga äldreomsorgen krymper. Äldre med goda
            inkomster köper istället privata tjänster. Det drabbar också personalens
            arbetsvillkor med ökad stress, försämrade arbetstider och mindre
            möjligheter till heltid och fasta tjänster. I nuvarande ekonomiska
            kris gäller det i första hand att stoppa nedskärningarna. Som
            tidigare nämnts i denna motion satsar Vänsterpartiet 10 miljarder
            mer än regeringen på kommunerna under 2010 för att rädda välfärd
            och jobb. Det motsvarar ca 20 000 anställda i kommunsektorn.
          </p>
          <p xml:id="i-Sez74D8tbJEWQD5X6dHfyK">
            Nedskärningarna i kommunerna riskerar att göra det ännu svårare
            för äldre att få plats på äldreboende. Mellan juni 2007 och oktober
            2008 minskade antalet platser på äldreboende med 1 000. Det hjälpte
            inte med ett investeringsstöd på 500 miljoner, som bara använts
            till hälften, när det är personalen som är den stora kostnaden
            för kommunerna. Fler äldreboendeplatser kräver ökade resurser
            till kommunerna.
          </p>
          <p xml:id="i-Mdzjf3K3bPYuFaAhj5tQi1">
            Istället för att satsa resurser på privatisering och en diffus
            värdighetsgaranti vill vi särskilt satsa på förbättringar för
            äldre kvinnor och män med annat modersmål än svenska, multisjuka
            äldre och äldre människor med psykisk ohälsa. Här behövs det en
            utveckling av äldreomsorgens insatser och stöd i ett nära samarbete
            med hälso- och sjukvården. Detta nödvändiga samarbete försvåras
            av den pågående privatiseringen med kundvalsmodeller inom äldreomsorgen
            och den av regeringen påtvingade fria etableringsrätten inom primärvården.
          </p>
          <p xml:id="i-9hAGCfHeWuTYmUBZXVzJ5P">
            I många kommuner leder nedskärningar till att biståndsbedömningarna
            i hemtjänsten blir mer restriktiva. Det första som får stryka
            på foten är ofta tid för sociala aktiviteter och det förebyggande
            arbetet. Vänsterpartiet vill som en del i vår satsning på välfärdsjobb
            stoppa denna utveckling och på längre sikt öka antalet anställda
            och därmed kvaliteten i hemtjänsten. Verklig valfrihet i hemtjänsten
            där äldre har inflytande över vad de får hjälp med och hur det
            utförs kräver tillräckligt med personal.
          </p>
          <p xml:id="i-HRSCdd7UHVEiFeJRk9eZrp">
            Äldreomsorgen måste bli en attraktiv arbetsplats och då krävs
            goda arbetsvillkor. Som i andra kvinnodominerade branscher finns
            det inom äldreomsorgen många deltider och timanställningar. Rätten
            till heltid kombinerad med vettiga scheman när det gäller arbetstid
            på obekväm tid och nej till delade turer kräver tillräckligt med
            personal.
          </p>
          <p xml:id="i-ByyYtTQsu2iaXhTWmaVywZ">
            Tillgänglighet är en förutsättning för att människor med funktionsnedsättning
            ska ha full delaktighet i samhället. Vänsterpartiet menar att
            det är ett absolut krav att nationella handlingsplanen genomförs
            och vill förlänga tiden till 2014. Vänsterpartiets investeringsstöd
            på 8 miljarder kronor till kommunsektorn är därvid av central
            betydelse. Bristande tillgänglighet måste bli en diskrimineringsgrund.
            Både antalet personer med beviljat stöd inom LSS och antalet som
            är berättigade till stöd enligt socialtjänstlagen har ökat. Med
            minskade resurser i kommunerna kommer människor med behov av stöd
            i vardagen inte att få de insatser de behöver. Fler anställda
            behövs för att öka tillgången till daglig verksamhet, och för
            att förstärka stödet till de psykiskt funktionshindrade. Vi vill
            att människor med psykiska funktionsnedsättningar ska få rätt
            till ett personligt ombud. Fler måste rekryteras för detta viktiga
            uppdrag. Sammantaget finns det ett stort behov av fler anställda
            inom verksamheter för personer med funktionsnedsättningar under
            de närmaste åren. Det skulle ge många människor betydligt bättre
            möjligheter att delta i samhället på lika villkor.
          </p>
          <p xml:id="i-A6qPYkZvPLzkNnYe4uYFMc">
            När det gäller såväl äldre- som handikappomsorgen finns det även
            stora behov av kompetensutveckling. Vänsterpartiet gör därför
            en 10-årig kompetenssatsning på 2 miljarder till handikappomsorgen
            och 4 miljarder till äldreomsorgen.
          </p>
          <head xml:id="i-Bb6oMgqUaqVe8CbWUZWqD6" type="h3">
            5.2.9 Kulturen
          </head>
          <p xml:id="i-MFERCRKR1RD9ehy3soVTBH">
            Under den senaste tiden har borgerliga debattörer ifrågasatt
            om kulturen är en del av välfärdens kärna. Vänsterpartiet anser
            att kulturen med råge lever upp till att vara en del av välfärden,
            ja kanske är det rent av den innersta kärnan. Behovet av kultur
            är grundläggande. Kultur är hälsobefrämjande och bidrar i högsta
            grad till att öka sysselsättningen. Våra förslag till budgetsatsningar
            visar att det går att göra ännu mer på detta område. För att klara
            av detta måste vi satsa på kulturarbetarna. Våra största satsningar
            inom utgiftsområde 17 är ett lyft för barn- och ungdomskulturen
            dels genom att vi avsätter 300 miljoner kronor från Svenska Spels
            vinst, dels genom så kallade accessarbetsplatser för 100 miljoner.
            Vi gör också stora satsningar på musik, dans och teater. Inom
            den ideella sektorn gör vi en satsning som också genererar arbetstillfällen.
          </p>
          <p xml:id="i-RYnSmvWgyqzZYxaPXpySHo">
            Accessarbetsplaterna innebär att möjligheten att renovera och
            modernisera vår gemensamma kulturskatt infrias. Det handlar om
            att tillgängliggöra material och ge fler människor möjlighet att
            uppleva olika typer av konstsamlingar. Vi anser att det finns
            stora behov inom området, inte minst när det gäller digitalisering
            av analogt material, och vi satsar därför 300 miljoner kronor
            under kommande treårsperiod, vilket vi tror kommer att innebära
            drygt 600 välbehövliga arbetstillfällen. Lyftet på barn- och ungdomskultur
            ska användas för att stärka kompetensen i hela landet inom området
            och kan under en treårsperiod innebära ytterligare 900 arbetstillfällen.
            Satsningarna på musik, dans, teater och den ideella sektorn kan
            generera upp till 600 arbetstillfällen. Sammanlagt presenterar
            vi ett jobbpaket som omfattar 2 100 nya jobb inom kulturområdet
            under den närmaste treårsperioden.
          </p>
          <p xml:id="i-3MKJuMkrM4Mkmd8huwfjdE">
            I årets budgetmotion satsar vi dessutom sammanlagt 8 miljarder
            kronor i ett investeringsstöd till kommunerna. Vi anser att dessa
            pengar kan användas bland annat för att rusta upp och tillgängliggöra
            lokaler och anläggningar som används för kultur- och idrottsändamål.
            För oss är det viktigt att dels tillgodose att befintliga lokaler
            görs mer tillgängliga, dels att nya kan byggas. Nationalmuseet
            är ytterligare ett exempel på verksamhet som står inför stora
            ombyggnadsbehov och till detta behövs också statliga investeringsmedel.
          </p>
          <head xml:id="i-HaSa3Ub1kaoJFhCqQSQhwp" type="h2">
            5.3 Utbildning för jobb och aktiv arbetsmarknadspolitik
          </head>
          <p xml:id="i-KELYoBW3ZU1gL8kumt5yQK">
            Framtidens arbetsliv kommer att ställa allt större krav på arbetskraftens
            kunskaper och tendensen är att allt fler arbeten kräver eftergymnasial
            utbildning. Yrkesspecialisering kommer att ske senare vilket ställer
            högre krav på den eftergymnasiala utbildningen. Yrkeslivet ställer
            också krav på grundläggande basfärdigheter såsom självständighet,
            förmåga att formulera och lösa problem, kritiskt tänkande och
            kommunikativ förmåga samt goda teoretiska kunskaper. All gymnasieutbildning
            måste därför ge eleverna dessa grunder samtidigt som de får de
            praktiska och teoretiska kunskaper som är nödvändiga för att förbereda
            för samhälls- och arbetslivet. Av detta följer att gymnasiet också
            ska ge alla behörighet till fortsatta studier.
          </p>
          <p xml:id="i-2CTan3VCcWVu1wFVa95GMd">
            Högskolan måste öppnas för alla grupper i samhället och det behövs
            åtgärder för att motverka snedrekrytering. För att det livslånga
            lärande ska bli verklighet även för dem som inte söker sig till
            högskolan krävs att yrkeshögskolan utvecklas mot och anpassas
            till de föränderliga behov som finns i samhället och hos individerna.
          </p>
          <p xml:id="i-D5NzY9ZHPCSo5KQWz5GARs">
            Utbildning ger fler valmöjligheter i livet. För individen är
            vidareutbildning därför ett aktivt val för att stärka sin ställning
            på arbetsmarknaden. Det är då en naturlig utveckling att fler
            vill utbilda sig under lågkonjunktur. För att ta tillvara detta
            intresse måste de statliga investeringarna i utbildning öka.
          </p>
          <head xml:id="i-UgXawiMpVwyaoCmgSXVFtR" type="h3">
            5.3.1 Bygg ut högskola och universitet
          </head>
          <p xml:id="i-RMeHsV3ZhQRrf1pCFTDkya">
            Erfarenheten från tidigare lågkonjunkturer visar att ökad arbetslöshet
            leder till att fler människor söker sig till studier. Inte minst
            brukar söktrycket på högskolan öka. Orsakerna är flera. En anledning
            är att förbättra sin ställning på arbetsmarknaden. En högskoleutbildning
            ökar i allmänhet chansen att få ett arbete, även i en lågkonjunktur.
            Många människor ser också studier som en meningsfull sysselsättning
            i sig och ett bättre alternativ än arbetslöshet. Rapporterna om
            rekordmånga ansökningar till högskolan kommer därför inte som
            någon överraskning. Hösten 2009 ansökte och antogs ett rekordstort
            antal till högskolan. Jämfört med 2008 var det nära 60 000 fler
            sökande och 33 000 fler som antogs till en utbildning vid högskolan.
            Antalet elever på gymnasieskolan är fortfarande mycket stort.
            Läsåret 2008/09 fanns det 396 336 elever i gymnasieskolan vilket
            är ca 21 procent fler elever än för fem år sedan. Det innebär
            att antalet potentiella sökande till högskolan kommer att öka
            kraftigt de närmaste åren. Hur många som faktiskt kommer att söka
            en högskoleutbildning går givetvis inte att säga exakt, men ca
            60 procent av dagens gymnasieelever säger att de vill läsa vid
            högskolan.
          </p>
          <p xml:id="i-8K38cZeBCjC4gewibXmTU4">
            Vi ser det ökande antalet studenter som ett bra tillfälle att
            tillfredsställa det stora behov av arbetskraft som, trots konjunkturläget,
            finns inom flera samhällssektorer. De satsningar vi föreslår för
            ökad tillgänglighet och bättre kvalitet inom offentlig verksamhet
            genom att anställa mer personal kan inte ske utan att man samtidigt
            utbildar fler människor inom vuxenutbildning, eftergymnasial yrkesutbildning
            och högskola. Behovet av högskoleutbildade kommer också att vara
            mycket stort även utan vårt förslag för att skapa fler arbeten
            i offentlig sektor. Pensionsavgångarna kommer att bli allt större
            och för närvarande räcker inte antalet utexaminerade för att täcka
            kompetensbehovet inom utbildning och hälso- och sjukvården. Det
            är därför ett lämpligt tillfälle att inleda denna generationsväxling.
          </p>
          <p xml:id="i-7FL9fEFWY9nAuMCTNrsk5w">
            Fram till 2008 valde relativt få att läsa vid högskolan. Många,
            men inte alla, lärosäten har inte lyckats fylla alla utbildningsplatser.
            Hittills har ökningen av studenter därför rymts under takbeloppen.
            Dessa platser är emellertid inte tillräckliga för kommande ökningar
            av söktrycket. Vänsterpartiet bedömer därför att resurserna till
            högskolan behöver öka till nära 25 000 platser de närmaste åren.
          </p>
          <p xml:id="i-QSFshDT72TprAGEbkVCQ4Z">
            En oroväckande utveckling är den borgerliga regeringens vilja
            att begränsa möjligheten för människor att bli behöriga att läsa
            vid högskolan. På sikt kommer deras politik att innebära att antalet
            högskoleutbildade blir färre vilket skulle kunna få allvarliga
            effekter inom såväl det privata näringslivet som den offentliga
            sektorn.
          </p>
          <head xml:id="i-BjUb9Jcx6Gm5MDR5gb2fMi" type="h3">
            5.3.2 Fler yrkesutbildningar
          </head>
          <p xml:id="i-65tNn2JPgTcGEoPZYsnXr3">
            Efter ett initiativ från Vänsterpartiet har det nu inrättats
            en yrkeshögskola för eftergymnasial yrkesutbildning. Från och
            med 1 juli 2009 samlas det som tidigare var kvalificerad yrkesutbildning,
            påbyggnadsutbildning, kompletterande utbildning o.s.v. under denna
            gemensamma benämning. Förhoppningsvis kommer det att innebära
            en tydligare struktur och likvärdig kvalitet utan att för den
            skull innebära avkall på flexibiliteten och den lokala och regionala
            anknytningen.
          </p>
          <p xml:id="i-B1eEzSEVXTr7Vz5zX5xfHi">
            Just flexibiliteten och att lokala behov tillåts styra verksamheten
            kan göra yrkeshögskolan till ett viktigt redskap för att motverka
            följderna av lågkonjunkturen. Trots stigande arbetslöshetssiffror
            finns yrken där det råder brist på arbetskraft. Därför behövs
            ytterligare platser inom yrkesutbildningen. Vänsterpartiet satsar
            således på att skapa ytterligare platser inom yrkeshögskolan.
          </p>
          <head xml:id="i-VNyjNnKymY419Q2Gyx6cM7" type="h3">
            5.3.3 Kommunala vuxenutbildningen
          </head>
          <p xml:id="i-RLdDUGhTfgLdeXJ3yoTXAQ">
            Från och med 1990-talets början har nedskärningar och ett ineffektivt
            resursutnyttjande på grund av marknadsanpassningar gjort att grund-
            och gymnasieskolan inte klarat av sitt uppdrag att ge alla elever
            de kunskaper de har rätt till. Vuxenutbildningen har ett stort
            ansvar för att ge människor en ny chans och är en viktig del i
            det livslånga lärandet.
          </p>
          <p xml:id="i-MZn3SpHyGFt2KesFZc9NkV">
            I den borgerliga utbildningspolitiken läggs hela ansvaret för
            lärandet på individen. Skolans ansvar och skyldigheter kommer
            helt i bakgrunden. Oviljan från regeringen att genomföra ekonomiska
            satsningar på skolan kommer att ställa krav på en utbyggd kommunal
            vuxenutbildning eftersom fler elever kommer att behöva komplettera
            sina grund- och gymnasieskolestudier. Ytterligare faktorer som
            nu påverkar tillströmningen till vuxenutbildningen är dagens stora
            gymnasiekullar och det rådande konjunkturläget med hotande massarbetslöshet.
          </p>
          <p xml:id="i-SeK2W37hTtsCxbVboGU4f5">
            Vänsterpartiets satsningar på ökad kvalitet inom den offentliga
            sektorn med fler anställda och en höjning av kompetensen ställer
            också krav på en utbyggnad av den kommunala vuxenutbildningen.
            Det finns också många människor som behöver komplettera sin tidigare
            utbildning i grund- och gymnasieskolan. För att ge dessa människor
            ett incitament att öka sina kunskaper och stärka sin ställning
            på arbetsmarknaden introducerar vi Kunskapslyftet 2.0. Vi genomför
            också satsningar som förbättrar möjligheten för unga att komplettera
            sin utbildning.
          </p>
          <head xml:id="i-93HCiyzxHKx5cNRs7e7V57" type="h3">
            5.3.4 Aktiv arbetsmarknadspolitik
          </head>
          <p xml:id="i-RDgPGUgw2NSXBswZ9jbwTN">
            Direkta satsningar på fler reguljära jobb och för att förhindra
            varsel och uppsägningar utgör kärnan i Vänsterpartiets budgetalternativ.
            De direkta investeringar i bostadsrenoveringar och nybyggnation,
            infrastruktur, miljöteknik och i den gemensamma välfärden som
            vi föreslår är erkänt effektiva sätt att skapa samhällsnyttiga
            jobb.
          </p>
          <p xml:id="i-WuEf1kiCaL8W79HFPg2zdJ">
            Men vid sidan av de direkt jobbskapande åtgärderna vill vi också
            stärka och utveckla den aktiva arbetsmarknadspolitiken. Det är
            en central uppgift att utforma utbildnings- och arbetsmarknadspolitiken
            på ett sådant sätt att människor inte långvarigt slås ut från
            arbetsmarknaden, som skedde efter 1990-talskrisen. En gedigen
            satsning på utbildning och aktiva arbetsmarknadsinsatser också
            en nödvändig investering för att klara de stora utmaningar generationsväxlingen
            och klimatomställningen innebär.
          </p>
          <head xml:id="i-TMcBQrQ1b7zWAvHDa95jDs" type="h4">
            5.3.4.1 Generationsväxling på arbetsmarknaden
          </head>
          <p xml:id="i-2jGtnmdPEQUC1yVZXMfriJ">
            Som vi beskrivit i avsnitt 4.11 står vi inför en stor generationsväxling
            på arbetsmarknaden. I flera branscher, inte minst i offentlig
            sektor, riskerar vi att stå inför en brist på kvalificerad arbetskraft
            inom bara några år. Samtidigt är många unga arbetslösa, och det
            finns eftersatta behov av såväl grund- som fortbildning i stora
            yrkesgrupper, exempelvis inom äldreomsorgen.
          </p>
          <p xml:id="i-3tx9M6Lxd5b3YKKa4F38RP">
            Risken är överhängande att den höga arbetslösheten förutom de
            omedelbara negativa effekterna för enskilda och samhällsekonomin,
            också kan försvåra det förestående genrationsskiftet. Istället
            för de ineffektiva program för arbetslösa regeringen erbjuder,
            vill Vänsterpartiet genomföra riktade utbildnings- och kompetenshöjningssatsningar
            och insatser som bidrar till att slussa in yngre i arbetslivet
            där pensionsavgångarna kommer att bli många framöver.
          </p>
          <p xml:id="i-FnNZdAD4Xvws5xxAV1YLvt">
            I en gemensam överenskommelse med Socialdemokraterna och Miljöpartiet,
            som presenteras under avsnitt 5.3.5 Ge unga en chans, ingår bland
            annat en utbildningssatsning för unga som saknar gymnasiekompetens,
            lärlingsplatser samt traineeprogram och praktikplatser i statlig
            förvaltning.
          </p>
          <p xml:id="i-5q83oZzrw7Y76s1UQUMJUu">
            Utöver de satsningarna föreslår vi ytterligare insatser för att
            underlätta generationsväxlingen och höja kompetensen i arbetslivet.
          </p>
          <p xml:id="i-Q5Cd4i3d4hnFHemMWtvGzb">
            Kunskapslyft 2.0
          </p>
          <p xml:id="i-XyVJUwGXe8ejcoWL996D2U">
            Det finns stora utbildningsbehov i arbetskraften som idag inte
            kan tillgodoses inom arbetsmarknadspolitiken. Samtidigt står vi
            inför ett generationsskifte på arbetsmarknaden som i värsta fall
            kan leda till en situation med hög arbetslöshet och kompetensbrist
            inom de närmaste 510 åren. För att möta denna utmaning vill Vänsterpartiet
            satsa på ett Kunskapslyft 2.0. Satsningen ska sträcka sig över
            tre år och rikta sig till personer som är långtidsarbetslösa och
            har högst förgymnasial utbildning.
          </p>
          <p xml:id="i-DTthG3jtgwurLc9Hy9TSrg">
            Enligt Arbetsförmedlingens rapport Arbetsmarknadsutsikterna för
            2009 och 2010 (URA 2009:1) har 710 000 personer på arbetsmarknaden
            högst förgymnasial utbildning. I juli 2009 var 8,7 procent eller
            ca 62 000 av dessa arbetslösa eller deltagare i program med aktivitetsstöd.
            42 procent av dessa var utrikesfödda.
          </p>
          <p xml:id="i-HcttWp3r58Yf75CFhqf6Jp">
            Arbetsförmedlingen räknar med att antalet personer med högst
            förgymnasial utbildning i arbetslöshet eller program med aktivitetsstöd
            kan komma att fördubblas till 130 000 personer 2010. Orsaken är
            att fler korttidsutbildade sägs upp från sina fasta arbeten, visstidsanställningar
            som inte förlängs, fler utrikesfödda med kort utbildning och stort
            tillskott av unga utan slutbetyg från gymnasiet.
          </p>
          <p xml:id="i-TNqEm8PNZNgCug4JYV6VpH">
            Vänsterpartiet vill därför satsa på Kunskapslyft 2.0 för personer
            mellan 25 och 50 år som har varit inskrivna som arbetslösa på
            Arbetsförmedlingen mer än 300 dagar och har högst förgymnasial
            utbildning. Deltagarna ska erbjudas platsgaranti på komvux eller
            folkhögskola för att läsa in grundskole- och/eller gymnasiekompetens.
            Personerna som deltar i Kunskapslyftet ska få ett särskilt Kunskapslyftsstöd,
            som motsvarar hela studiemedlet, men utan återbetalningsskyldighet.
          </p>
          <p xml:id="i-3ZXzyHVCjEpFFemdtr9s8A">
            Generationsväxling i äldreomsorgen
          </p>
          <p xml:id="i-Pox7rWksj1CMRVLaUeeqpD">
            Enligt SCB står äldreomsorgen inför en särskilt stor demografisk
            utmaning eftersom många i personalen är äldre och antalet äldre
            som är i behov av äldreomsorg kommer att öka fram till år 2030.
            Det krävs därför extra satsningar på äldreomsorgen.
          </p>
          <p xml:id="i-CiG6N849AW7X9A68oVypTS">
            Samtidigt riskerar ungdomar som idag utbildar sig på omvårdnadsprogrammet
            för att arbeta inom äldreomsorgen att direkt efter gymnasiet eller
            komvux hamna i arbetslöshet. 20092011 är det sammanlagt 14 052
            unga som har gått omvårdnadsprogrammet som lämnar gymnasieskolan.
            Samtidigt har 36 835 elever gått motsvarande utbildning på komvux
            läsåret 2007/08. Äldreomsorgen har inte råd att missa dessa unga
            med omvårdnadsutbildning.
          </p>
          <p xml:id="i-AkjJwkFo8bXVrccRqcXJYZ">
            På 5 till 10 års sikt förväntas brist på utbildad omvårdnadspersonal
            inom äldreomsorgen när en stor andel av dagens personal går i
            pension. Efterfrågan ökar på alla utbildningsgrupper inom vårdområdet.
            Det gäller såväl gymnasieutbildning som eftergymnasialt utbildade.
            Efterfrågan på personer med gymnasial omvårdnadsutbildning väntas
            öka, särskilt fram till 2030, med nära 50 procent (SCB, Trender
            och prognoser, 2008). Samtidigt saknar 24 procent av personalen
            inom äldreomsorgen i mediankommunen yrkesförberedande utbildning
            för arbete i vård och omsorg.
          </p>
          <p xml:id="i-Ko1ox1m2ez93avRwTdzS4L">
            Vi vill ta vara på personalen inom omsorgen genom en långsiktig
            satsning på utbildning och kompetenshöjning inom äldreomsorgen.
            Vänsterpartiet satsar därför på ett kompetenshöjningsprogram för
            anställda i äldreomsorgen som samtidigt ger nyutexaminerade omvårdnadsarbetare
            en möjlighet att få jobb.
          </p>
          <p xml:id="i-CEbH2wNDjrZxLP87cf4HeA">
            Vi avsätter därför medel för utbildningsvikariat som ett arbetsmarknadspolitiskt
            program under de år utbildningssatsningen varar. Vi bedömer att
            det finns behov av sammanlagt 3 000 månadsplatser i utbildningsvikariat
            år 2010 och 5 000 platser de kommande två åren.
          </p>
          <p xml:id="i-AG7NiTzp1JssAj4TQFDTxQ">
            Trepartslösning om generationsväxling på arbetsmarknaden
          </p>
          <p xml:id="i-PtDwM1uTy4jqPXV5RD49oZ">
            Olika branscher står inför olika typer av utmaningar inför generationsväxlingen.
            Utöver de generella och för omsorgen specifika lösningar vi presenterar
            i denna budget, vill Vänsterpartiet också ta initiativ till trepartsförhandlingar
            med målsättningen att staten och arbetsmarknadens parter tillsammans
            träffar överenskommelser om branschanpassade lösningar för det
            förestående generationsskiftet.
          </p>
          <p xml:id="i-AjiXec554KnHSnKJxpUWGE">
            Sådana överenskommelser skulle kunna innehålla ömsesidiga åtaganden
            för kompetensförsörjning, ett värdigt avslut på arbetslivet genom
            exempelvis delpension och tillvaratagande av kompetens genom mentorprogram.
          </p>
          <head xml:id="i-8VK1WyMzehceC2MvoqXyw2" type="h4">
            5.3.4.2 Program och anställningsstöd
          </head>
          <p xml:id="i-4D4AHTyYLqpTo69gtgBaAA">
            Att förhindra att de unga som nu drabbas särskilt hårt av krisen
            slås ut för lång tid är en prioriterad uppgift för oss i den rödgröna
            oppositionen. Tillsammans med Socialdemokraterna och Miljöpartiet
            föreslår vi därför en omfattande satsning på utbildning och aktiva
            insatser för arbetslösa unga, som presenteras i stycke 5.3.5 nedan.
          </p>
          <p xml:id="i-9dPbJnosoWKPrA68GQKaWk">
            Utöver den satsningen vill Vänsterpartiet lägga väsentligt mer
            resurser på insatser som dels ger meningsfull sysselsättning och
            arbetslivserfarenhet, dels stärker de arbetssökandes möjligheter
            att få jobb på sikt. Vi satsar därför på fler platser i yrkesinriktade
            arbetsmarknadsutbildningar. För att minimera dödvikts- och undanträngningseffekter
            anser vi att subventionerade anställningar ska anvisas av Arbetsförmedlingen,
            och att fackliga organisationer ska vara delaktiga i processen
            för att garantera seriositet och kollektivavtalsenliga villkor.
            Istället för de nystartsjobb regeringen infört vill vi därför
            erbjuda fler riktade anställningsstöd med varierande grad av subvention
            till de arbetssökande som verkligen behöver det. Praktikplatser
            ska åtföljas av anordnarersättning, så att praktikanten får handledning
            och stöd under praktiktiden.
          </p>
          <p xml:id="i-NnPWrXDKfWyyvYN7kxaMSg">
            För att förbättra nyanländas möjligheter att få jobb inför vi
            ett särskilt anställningsstöd för nyanlända flyktingar och förbättrar
            möjligheterna att kombinera arbete, också med anställningsstöd,
            med sfi-undervisning. Vi vill också ge Arbetsförmedlingen mer
            resurser för att genomföra validering av utländsk yrkeskompetens
            och examina.
          </p>
          <p xml:id="i-M7PutSxWH9bE3t8w1Fe77Q">
            Vi inför också ett kraftigt förbättrat anställningsstöd till
            långtidssjukskrivna som börjar jobba. För långtidssjukskrivna
            inför vi dessutom ett förstärkt högriskskydd, som undantar arbetsgivare
            från sjuklöneperioden under första anställningsåret.
          </p>
          <p xml:id="i-U2Rkpqh4qwMAcVbtyVzjiv">
            Istället för det som går under benämningen varaktig samhällsnyttig
            sysselsättning i den så kallade jobb- och utvecklingsgarantin
            återinför vi plusjobb med avtalsenlig lön för långtidsarbetslösa.
            Vi återupptar också programmet Gröna jobb som en integrerad del
            i arbetet för att nå uppsatta naturvårds- och miljömål.
          </p>
          <head xml:id="i-29mYjTWTfrU2aWcbGSthkL" type="h4">
            5.3.4.3 Arbetsförmedlingen
          </head>
          <p xml:id="i-9QsFvNdrV1PgpHpbQikSSi">
            Arbetsförmedlingen spelar en central roll i den svenska arbetsmarknadsmodellen,
            som vi vill utveckla och förbättra. En sammanhållen statlig arbetsförmedling
            med nationell överblick och goda kontakter med arbetsgivare och
            lokala och regionala aktörer är en förutsättning för en fungerande
            arbetsmarknad. Arbetsförmedlingen ska ha de resurser som krävs
            för att ge det stöd och erbjuda de insatser i form av utbildning,
            praktik och anställningsstöd som varje individ behöver för att
            kunna hitta ett varaktigt arbete.
          </p>
          <p xml:id="i-5y78dNPnw4iPK2QmbPF8Rm">
            Sedan regeringen gav Arbetsförmedlingen i uppdrag att upphandla
            allt mer av den reguljära förmedlingsverksamheten med handledning
            och stöd, så kallad coachning, av privata aktörer har tid och
            resurser som annars kunde ha använts till kärnverksamheten tagits
            i anspråk för komplicerade upphandlingsprocesser, vilket knappast
            gynnar de arbetssökande. Vidare har ett antal problem och rena
            oegentligheter med de så kallade kompletterande aktörerna uppdagats.
            Det är också tveksamt om det som i praktiken är myndighetsutövning
            kan läggas ut på entreprenad på det sätt som skett.
          </p>
          <p xml:id="i-KwBCtt2E7igeGwfGoE3VEg">
            Vänsterpartiet anser att det är mer rationellt och rättssäkert
            att Arbetsförmedlingen sköter myndighetsutövning och förmedlingsverksamhet
            i egen regi. Det ger större möjligheter att styra resurserna dit
            där behoven är som störst och att utvärdera vilka slags insatser
            som får effekt. Vi vill därför avveckla systemet med så kallade
            kompletterande aktörer. Däremot är det fullt rimligt och rationellt
            att Arbetsförmedlingen upphandlar utbildningar av externa anordnare.
          </p>
          <p xml:id="i-JqTfNzovtDZq7g71rxggdd">
            Vi vill ge Arbetsförmedlingen i uppdrag att arbeta mer målinriktat
            mot individer med särskilt stor risk att drabbas av långvarig
            arbetslöshet. Enligt Arbetsförmedlingens egna bedömningar är det
            personer med kort utbildning, ungdomar under 25 år, utomeuropeiskt
            födda, personer med funktionsnedsättning och personer mellan 55
            och 64 år som riskerar att drabbas värst av den stigande arbetslösheten.
            För att kunna hjälpa personer med hög risk för långvarig arbetslöshet
            måste Arbetsförmedlingen också få större frihet att erbjuda aktiva
            insatser vid den tidpunkt då det anses lämpligt efter en individuell
            bedömning. Dagens system med fasta tidsgränser för när en insats
            får sättas in ökar risken för att fler fastnar i långvarig arbetslöshet.
          </p>
          <head xml:id="i-MVcZ8t5hF8fwb8gznbKhoC" type="h4">
            5.3.4.4 Arbetslöshetsförsäkringen
          </head>
          <p xml:id="i-KXfAsxMYoGrHj6chp2qe1A">
            En solidariskt finansierad arbetslöshetsförsäkring som ger löntagarna
            inkomsttrygghet vid arbetslöshet är central för en väl fungerande
            arbetsmarknad och lönebildning. I synnerhet i en lågkonjunktur
            fyller arbetslöshetsförsäkringen också en viktig funktion som
            automatisk stabilisator för att hålla efterfrågan uppe. Vi är
            djupt bekymrade över vilka konsekvenser regeringens dramatiska
            försämringar av arbetslöshetsförsäkringen kommer att få både för
            enskilda och för samhällsekonomin när arbetslösheten nu ökar.
          </p>
          <p xml:id="i-6eSNmbmVUUGAgYiyx3eo5C">
            Vänsterpartiet anser att arbetslöshetsförsäkringen efter den
            borgerliga regeringens omfattande försämringar måste utredas och
            reformeras i sin helhet. Vår utgångspunkt är att framtidens arbetslöshetsförsäkring
            ska bygga på grundstenarna frivillighet, facklig anknytning och
            solidarisk finansiering.
          </p>
          <p xml:id="i-GcVnfuRk8oVRqTRNGM1Pdq">
            Det är dock nödvändigt att skyndsamt genomföra ett antal förändringar
            som snabbt löser de akuta problemen med att så många är oförsäkrade
            eller underförsäkrade. Att avskaffa arbetslöshetsavgiften som
            straffar medlemmar i a-kassor med hög arbetslöshet är det mest
            effektiva sättet att locka fler att gå med i försäkringen. Vi
            återinför dessutom rätten att göra skatteavdrag för medlemskap
            i a-kassan. Det skulle sammantaget medföra en sänkning av avgiften
            till a-kassan för enskilda medlemmar till ca 80 kronor per månad.
            Statens intäkter minskar genom dessa reformer med 12 miljarder,
            och hushållens inkomster ökar med motsvarande belopp.
          </p>
          <p xml:id="i-PTcpGmm8m6xSLDVf9QCsKm">
            Takbeloppet, den högsta försäkringsbara inkomsten, är idag 18
            700 kronor. Den högsta dagpenningen från a-kassan är idag 660
            kronor, vilket motsvarar en månadsinkomst på 14 500 kronor före
            skatt. Det ska jämföras med att medelinkomsten för heltidsarbetande
            beräknas till 30 014 kronor. 58 Det innebär att en genomsnittlig
            heltidsarbetande inte ens får ut hälften av sin tidigare lön i
            arbetslöshetsersättning, endast 48 procent för att vara exakt.
            59 Det är både akut och långsiktigt ohållbart. En så låg inkomstbortfallstäckning
            undergräver såväl försäkringens roll som stabilisator i lågkonjunktur
            som värdet av och förtroendet för försäkringen för breda löntagargrupper.
          </p>
          <p xml:id="i-BYG96umuX3Dbuduix6sCs7">
            Vänsterpartiets målsättning är att åtminstone 80 procent av löntagarna
            ska få ut 80 procent av sin tidigare lön från försäkringen. I
            ett första steg mot det målet höjer vi i vår budget den högsta
            dagpenningen i arbetslöshetsförsäkringen och aktivitetsstödet
            till 970 kronor de 100 första dagarna och 870 kronor därefter.
            Det innebär att alla med inkomster upp till 26 500 kronor per
            månad får 80-procentig ersättning de första 100 ersättningsdagarna.
          </p>
          <p xml:id="i-34QNrSZFzgtFnZkF8kVLgz">
            Den gradvisa nedtrappningen av ersättningsnivån till 70 och därefter
            65 procent har också urholkat försäkringens värde och stabiliserande
            roll, och fyller ingen annan funktion än att pressa arbetssökande
            att sänka sina löneanspråk. Sänkta lägstalöner är en ambition
            vi inte delar med regeringen. Vi budgeterar därför för en ersättningsnivå
            på 80 procent upp till taket under hela ersättningsperioden. Av
            samma skäl höjer vi grundbeloppet från dagens 320 till 420 kronor
            per dag.
          </p>
          <p xml:id="i-NEqiPxfJ153gGQfTdGBrhc">
            Deltidsarbetande har drabbats av en dubbel bestraffning genom
            försämringarna i a-kassan. De betalar hela den höjda medlemsavgiften,
            vilket för medlemmar i exempelvis Hotell- och restauranganställdas
            a-kassa betyder 440 kronor i månaden. Samtidigt har antalet ersättningsdagar
            för deltidsarbetslösa begränsats till 75. Vänsterpartiet delar
            inte regeringens uppfattning att denna ekonomiska bestraffning
            av de deltidsarbetslösa kommer att leda till färre deltidstjänster.
            För det krävs strukturella förändringar på arbetsmarknaden, i
            synnerhet i de branscher där många kvinnor arbetar. Om parterna
            inte lyckas hitta en lösning på deltidsproblemet i avtalsrörelsen
            är vi därför beredda att lagstifta om heltid som norm. Men så
            länge det finns deltidsarbetslösa måste det finnas en möjlighet
            att få ersättning från arbetslöshetsförsäkringen för den tid då
            man kan och vill men inte får arbeta. Vi vill därför återinföra
            möjligheten för deltidsarbetslösa att få ersättning under 300
            dagar.
          </p>
          <head xml:id="i-QC7uSYLdUxZoo2Dh2vBv6v" type="h3">
            5.3.5 Gemensamt förslag från s, mp och v: Ge unga en chans
          </head>
          <p xml:id="i-Ura21LcGLLRo14BdNz8JTZ">
            De som är unga idag ska bära upp samhället imorgon. Unga människor
            står för en stor och positiv kraft i vårt samhälle; de är kreativa
            och ser nya lösningar. Att ingjuta hopp och framtidstro i dagens
            unga generation är en framtidsinvestering. Idag står vi inför
            en enorm utmaning. Arbetslösheten bland unga ökar rekordsnabbt
            och den ökar betydligt snabbare i Sverige än i många andra EU-länder.
            Ungdomsarbetslösheten är nu 27 procent och bland den högsta i
            Europa. Sveriges unga halkar efter.
          </p>
          <p xml:id="i-LMhPBXQDcGZU9FrrHMmkfG">
            Diagram 17 Ungdomsarbetslösheten i Sverige är bland den högsta
            i EU (juli månad 2009) 60
          </p>
          <p xml:id="i-Er1cBZMqCzi88vsZG6U7tE">
            Källa: Eurostat.
          </p>
          <p xml:id="i-NVDhjP2s7GimzskpYHC7wx">
            Därutöver riskerar situationen att förvärras ytterligare under
            de närmaste åren. Ungdomskullarna är rekordstora. På tio år har
            antalet 19-åringar ökat med 30 procent (30 000 personer). Inte
            sedan 1960-talet har det varit så många 19-åringar som idag. Samtidigt
            kommer arbetsmarknaden att fortsätta att försämras. Enligt regeringens
            prognoser i budgetpropositionen kommer arbetslösheten att öka
            både 2010 och 2011.
          </p>
          <p xml:id="i-YV2WvbfGAX29At7V1axhYM">
            Diagram 18 Rekordstora ungdomskullar
          </p>
          <p xml:id="i-J6v1wCzwetruR9X5FDkVug">
            Källa: SCB.
          </p>
          <p xml:id="i-LYK6Nb4uTJpRxDyFKRmd2u">
            Dessutom har förutsättningarna för de unga att studera på komvux
            och högskola minskat sedan den moderatstyrda regeringen kom till
            makten 2006. Högskolan har inte byggts ut. Statsbidragen till
            komvux har minskat dramatiskt. Skolverket rapporterar att var
            tredje studieplats på komvux (totalt 40 000 platser) har försvunnit
            mellan 2006 och 2008. Dessutom har regeringen försenat utbyggnaden
            av den kvalificerade yrkesutbildningen och yrkeshögskolan.
          </p>
          <p xml:id="i-LuHUgUpKwGdhmAdqpRLPwN">
            I stället har regeringen låst in arbetssökande ungdomar i den
            så kallade jobbgarantin för unga. Där har de arbetssökande ungdomarna
            samlats och på två år har den vuxit till över 30 000 ungdomar.
            Denna så kallade jobbgaranti är dock inte någon garanti för att
            få jobb. Tvärtom. Under den inledande fasen i praktiken ungefär
            sex månader erbjuds deltagaren inga aktiva insatser. I stället
            hänvisas man till det som kallas jobb-coachning, det vill säga
            enkla kurser i att skriva jobbansökningar och cv.
          </p>
          <p xml:id="i-99TYUEHnE6wePnMr4i2M6r">
            Diagram 19 Stor ökning av deltagare i regeringens jobbgaranti
            för ungdomar, 1824 år
          </p>
          <p xml:id="i-XDD8YtGDHtQ3iriWFZyDTS">
            Källa: Arbetsförmedlingen.
          </p>
          <p xml:id="i-CSbvrtgBK1NwcrcnxkRSCE">
            Efter den inledande fasen ska den som söker arbete kunna få tillgång
            till arbetspraktik eller utbildningsinsatser. Det har dock hittills
            endast skett i undantagsfall. Av de drygt 35 000 ungdomar som
            var inskrivna i jobbgarantin i maj 2009 deltog endast 2 procent
            i utbildning och endast 5 procent i praktik.
          </p>
          <p xml:id="i-2s85f5r6UGVKak5Rorugvt">
            Tabell 9 Jobbgarantin för ungdomar i maj 2009 antal deltagare
            i olika insatser
          </p>
          <p xml:id="i-CP2bWL1iZyUQaqVQKQjf3o">
            Antal Procent
          </p>
          <p xml:id="i-9ve8qyqqnN5bHUSDHygvJN">
            Arbetspraktik 1 673 5
          </p>
          <p xml:id="i-14MENGevFEmkvsr4UF3Grk">
            Utbildning 602 2
          </p>
          <p xml:id="i-VoVASjKNt1YGs9UUqFZV9J">
            Fördjupad kartläggning 3 233 9
          </p>
          <p xml:id="i-JsJRpAbM5UUzeNfDNtv5NQ">
            Jobbsökaraktiviteter med coachning 19 377 54
          </p>
          <p xml:id="i-59YtJ2JbuHcHVZBeM5GBsY">
            Övrigt 934 3
          </p>
          <p xml:id="i-HPJy1iFWm78S6YiYMC2jtv">
            Ingen registrerad uppgift 9 777 27
          </p>
          <p xml:id="i-Si1D9mZTp7SyjDyfAVBYcD">
            Summa 35 596 100
          </p>
          <p xml:id="i-RTRkjXwYvoMviEpEEjUins">
            Källa: Arbetsförmedlingens statistikenhet.
          </p>
          <head xml:id="i-EuykeEYhoF2L7EYu8K86cU" type="h1">
            Fempunktsprogram för jobb, utbildning och praktik till unga
          </head>
          <p xml:id="i-PxVREe5t63thQ1RL2TjUVr">
            Alla goda krafter i samhället måste nu mobiliseras. Att skapa
            möjligheter och en ljusare framtidsbild för dagens unga generation
            är en nyckel för att klara framtidens utmaningar. Unga måste få
            chansen så att de kan växa och bidra med sin fulla potential.
            Därför föreslår vi ett program i fem punkter för att minska ungdomsarbetslösheten:
          </p>
          <p xml:id="i-U6enGebFP1g2yT2d7MHKJ3">
            1) Jobbstart för unga
          </p>
          <p xml:id="i-RfQVBZZ2h4yhodfTh4xvkH">
            2) Ungdomslyft
          </p>
          <p xml:id="i-AwBYXQawfcQnZnR4meG8vk">
            3) Fler möjligheter till jobb, utbildning och praktik och krav
            på utbildning efter ett års arbetslöshet
          </p>
          <p xml:id="i-AfoA5Zv5yAonTT3MSa744A">
            4) Fler platser i KY och högskola och bättre kvalitet
          </p>
          <p xml:id="i-Uxd4tbQmT7XiL44v2Z4Gmq">
            5) Snabbare ö vergång från studier till arbete
          </p>
          <head xml:id="i-WnExzCCsaQ6paM57sXgf3A" type="h1">
            1. Jobbstart för unga
          </head>
          <p xml:id="i-979MEgUszYAPChnMbCb31q">
            Vi vill införa en jobbstart för unga som ger arbetslösa ungdomar
            mellan 18 och 24 år möjlighet till jobb, utbildning och praktik.
            Denna ska ersätta regeringens jobbgaranti för unga.
          </p>
          <p xml:id="i-CqDkuhRf3b26gihzNjEYfX">
            Jobbstarten innebär att Arbetsförmedlingen ska göra en snabb
            kartläggning, en så kallad profilering, av alla unga som skriver
            in sig vid förmedlingen redan den första dagen. De som bedöms
            behöva någon utbildning, praktikplats eller subventionerad anställning
            för att få jobb ska kunna få det redan från början, utan långa
            väntetider. Till exempel ska de som ännu inte har avslutat sina
            gymnasiestudier eller som redan har flera arbetslöshetsperioder
            prioriteras. De unga som är med i jobbstarten ska ha goda möjligheter
            till utbildning. Vi vill därför satsa på ett brett ungdomslyft
            och fler möjligheter till praktik och jobb.
          </p>
          <head xml:id="i-myhbmg7eRiMtvef9UU3Vf" type="h1">
            2. Ungdomslyft
          </head>
          <p xml:id="i-MttaEVe3FvHhYcVED11zFT">
            Många unga som saknar arbete har inte fullständig gymnasieexamen.
            Under 2010 och 2011 när det kommer att vara tufft på arbetsmarknaden
            är det betydligt bättre att dessa unga passar på att läsa in en
            gymnasieexamen än att de går passivt arbetslösa. Arbetsförmedlingen
            beräknar att totalt 120 000 unga kommer ut på arbetsmarknaden
            mellan 2009 och 2012 utan slutbetyg från gymnasiet. Behovet av
            extraordinära insatser är därför stort.
          </p>
          <p xml:id="i-E3xipZUEUsEvmADS6o3pFN">
            Vi vill därför sjösätta ett tillfälligt program med 10 000 platser
            för unga arbetslösa som vill komplettera sin utbildning så att
            de får grundläggande behörighet Ungdomslyftet. Programmet ska
            innebära att långtidsarbetslösa (arbetslösa mer än tre månader)
            mellan 20 och 24 år som vill komplettera sina ofullständiga grundskole-
            eller gymnasieutbildningar ska kunna göra det. Programmet bör
            berättiga till särskild ungdomslyftsersättning eller till aktivitetsstöd
            för dem som kvalificerat sig för det. Krav ska ställas på ett
            aktivt deltagande i utbildningen för att ersättning ska erhållas.
            Utbildningen ska kunna arrangeras inom ramen för den kommunala
            vuxenutbildningen eller på folkhögskolor. Tiden i programmet ska
            vara flexibel och anpassad efter de utbildningsbehov som individen
            har, men maximalt ska programmet kunna pågå under ett år.
          </p>
          <head xml:id="i-B8JvWsv8b3kW3DBVH64DtY" type="h1">
            3. Fler möjligheter till jobb, utbildning och praktik och krav
            på utbildning efter ett års arbetslöshet
          </head>
          <p xml:id="i-JDP2mRMVPZeFjCQfuAFcLv">
            För att pressa tillbaka den ökande långtidsarbetslösheten måste
            Arbetsförmedlingen ha tillräckliga resurser att erbjuda. Utöver
            Ungdomslyftet föreslår vi därför mer pengar till jobbutbildning,
            lärlingsplatser, förstajobbetavdrag och bättre stöd till unga
            med funktionshinder.
          </p>
          <p xml:id="i-PitYbgKKRhQUmxFceErqwS">
            Men det finns ungdomar som trots att de har sökt jobb aktivt
            och fått del av praktikplatser och korta utbildningar ändå inte
            har fått ett jobb efter en lång tids arbetslöshet. Vi kan inte
            lämna dessa ungdomar vind för våg. Senast efter ett års inskrivning
            vid Arbetsförmedlingen vill vi därför ställa krav på ungdomarna
            att delta i Utbildningsstarten. Utbildningsstarten innebär både
            en rättighet och en skyldighet att delta i en yrkesinriktad utbildning
            med arbetsplatsförlagd praktik (en jobbutbildning eller en lärlingsplats).
            Modellen är hämtad från Danmark, som har en av de lägsta nivåerna
            på ungdomsarbetslösheten i EU. De ungdomar som hellre vill utbilda
            sig inom det reguljära utbildningsväsendet och har den behörighet
            som krävs kan välja studera på komvux eller på högskolan.
          </p>
          <p xml:id="i-R4dxPxTkNtryd2JMzbc9WP">
            A. Jobbutbildning till unga 2 500 platser
          </p>
          <p xml:id="i-Y6XXaMatHfB797GPszZoWh">
            Många arbetslösa ungdomar har bristande utbildning. Utvärderingar
            från Institutet för arbetsmarknadspolitisk utvärdering (IFAU)
            visar att yrkesinriktad arbetsmarknadsutbildning är en framgångsrik
            insats som leder till jobb. Men regeringen har gjort stora nedskärningar.
            Antalet unga mellan 18 och 24 år som deltar i arbetsmarknadsutbildning
            har minskat från 2 877 personer i juli 2006 till 189 personer
            i juli 2009, enligt riksdagens utredningstjänst. Nu stiger arbetslösheten
            med rasande fart och unga är i stort behov av arbetsmarknadsutbildning.
            Vi vill bygga ut den yrkesinriktade arbetsmarknadsutbildningen
            med 2 500 platser som riktas till unga upp till 25 år 20102011
            och 1 250 platser 2012. Vi vill också göra det möjligt för arbetslösa
            ungdomar att ta del av högkvalitativa och längre arbetsmarknadsutbildningar.
            Idag får en ung person som har varit arbetslös länge studera eller
            göra praktik i maximalt tre månader. Den gränsen är för kort.
            De allra flesta ungdomar behöver inte några längre utbildningar
            eller praktikplatser men några gör det. Vi föreslår därför att
            regeln om högst tre månaders praktik eller utbildning utökas till
            maximalt nio månader.
          </p>
          <p xml:id="i-Ud87TUy9PkRfQaddxKjSTH">
            B. Lärlingsplatser 3 000 platser
          </p>
          <p xml:id="i-TRB9UEabji1NX1qxDMt1BU">
            Många unga som har gått utan arbete en längre tid behöver uppdatera
            sin kompetens men de saknar studievana och behöver en nära kontakt
            med arbetslivet för att göra det. Därför vill vi inrätta 2 500
            lärlingsplatser där utbildningen motsvarar yrkeskomvux men är
            förlagd till yrkeslivet. De arbetsplatser som tar emot lärlingar
            får ersättning för det. Vi föreslår 3 000 lärlingsplatser 2010
            och 2011 och 1 500 lärlingsplatser 2012.
          </p>
          <p xml:id="i-XkXtR1GpZBRDeGLyXw3teU">
            C. Förstajobbetavdrag 4 000 platser
          </p>
          <p xml:id="i-U4CVnDuVngJfHsVN3FfQ4H">
            För de unga som antingen har varit arbetslösa länge eller riskerar
            att vara det och som saknar den praktiska erfarenheten och de
            rätta kontakterna för att få jobb vill vi investera i ett generöst
            förstajobbetavdrag. Det innebär att de arbetsgivare som anställer
            en ung långtidsarbetslös får göra ett skatteavdrag på två tredjedelar
            av lönekostnaden under maximalt tolv månader. Arbetsförmedlingen
            ska anvisa platserna för att uppnå önskvärd sysselsättningseffekt
            och garantera kollektivavtalsenliga löner. Vi föreslår 4 000 förstajobbetavdrag
            20102011 samt 2 000 förstajobbetavdrag 2012.
          </p>
          <p xml:id="i-ZxD4dEckCBr2a7H3v33fJ">
            D. Bättre stöd till unga med funktionsnedsättning
          </p>
          <p xml:id="i-SAozaAgQJizaKQ8S9t7ur1">
            Unga med funktionsnedsättning är dubbelt utsatta på arbetsmarknaden
            och är överrepresenterade bland de långtidsarbetslösa. För att
            Arbetsförmedlingen ska kunna erbjuda bättre stöd behövs extra
            resurser. Vi vill därför avsätta 25 miljoner kronor till Arbetsförmedlingen
            för mer individuellt stöd till unga med funktionsnedsättning.
          </p>
          <head xml:id="i-6J7CC9Cz9xKsYjvj5qb7ME" type="h1">
            4. Fler platser i KY och högskola och bättre kvalitet
          </head>
          <p xml:id="i-HsJxf9H2zQMj92zf6L4cLG">
            De ökande ungdomskullarna och den höga ungdomsarbetslösheten
            ställer krav på fler platser i både KY och högskola. Regeringen
            har i budgetpropositionen aviserat en ökning av antalet platser
            i högskolan, men satsningen är tillfällig, vilket är anmärkningsvärt
            eftersom de allra flesta av högskolans program är minst tre år
            långa. Vi menar att antalet utbildningsplatser på högskolan behöver
            byggas ut ytterligare och mer långsiktigt. Därför föreslår vi
            fler högskoleplatser än regeringen. För att höja kvaliteten i
            högskoleutbildningarna föreslår vi också 400 miljoner kronor i
            ett extra anslag för höjd kvalitet i högskolan. På många utbildningar
            behöver studenterna fler föreläsningar och seminarier, och de
            studenter som skriver uppsats behöver mer tid med sina handledare.
            Medlen ska främst gå till att höja kvaliteten i grundutbildningen
            inom samhällsvetenskap och humaniora. Fördelat på samtliga studenter
            (uppgifter från 2007) inom samhällsvetenskap, humaniora, teologi
            och juridik så blir det cirka 2 500 kronor per student och år.
            Det skulle till exempel kunna innebära att studenterna kan få
            60 föreläsningar extra per år.
          </p>
          <p xml:id="i-Xoj857XCzAsKg2pKTpztNq">
            Långt ifrån alla unga är intresserade av teoretiska högskoleutbildningar.
            För de som vill ha en mer yrkesinriktad påbyggnadsutbildning efter
            gymnasiet måste det också finnas högkvalitativa alternativ. Därför
            är den kvalificerade yrkesutbildningen (KY) viktig. Vi menar att
            KY-utbildningarna långsiktigt bör fortsätta att byggas ut och
            föreslår fler platser än regeringen de närmaste åren.
          </p>
          <head xml:id="i-SMEfXmCWTCdSx9hJamFbwU" type="h1">
            5. Snabbare övergång från studier till arbete
          </head>
          <p xml:id="i-8o11hsrxoKMGjs6mxHUNri">
            För att få jobb behöver ungdomar utbilda sig i sådant som arbetsgivarna
            efterfrågar. Dessutom behöver de erfarenheter från och kontakter
            med arbetslivet. Vi ser stora behov av att långsiktigt och brett
            förbättra kontakterna mellan utbildning och yrkesliv både i gymnasieskolan,
            komvux och på högskolan.
          </p>
          <p xml:id="i-VY8SE6UEA3uRJPmAXqFFAi">
            Bättre studie- och karriärrådgivning
          </p>
          <p xml:id="i-MaosFF8gYosZieDLMeeqq5">
            Därför föreslår vi 100 miljoner kronor per år för att bygga ut
            möjligheterna till studie- och karriärrådgivningen i gymnasieskolan
            samt ytterligare 100 miljoner kronor per år för detsamma på högskolan
            20102012.
          </p>
          <p xml:id="i-8e4YCqdV8WosnSEzfgtLVC">
            Ökade möjligheter till praktik och traineejobb
          </p>
          <p xml:id="i-FFP5uC7qjUmb19NXwiQHpB">
            Under de kommande åren när arbetsmarknaden är extra ansträngd
            föreslår vi dessutom fler praktikplatser vid statliga myndigheter
            för nyutexaminerade akademiker och ett traineeprogram till de
            kommuner och landsting som vill ta chansen att nu nyrekrytera
            nästa generations välfärdsarbetare.
          </p>
          <p xml:id="i-HiyohzeDDtSrQsBKtSyv5A">
            Tabell 10 Fler jobb, utbildning och praktikplatser (antal, avvikelse
            från regeringen)
          </p>
          <p xml:id="i-BaUG5DZVK9Fd6xv1rARm1m">
            2010 2011 2012
          </p>
          <p xml:id="i-Vn4jHCaMUN7Wjb3DvPszsT">
            Ungdomslyft fler platser på komvux och folkhögskolor riktade
            till arbetslösa ungdomar 10 000 10 000 5 000
          </p>
          <p xml:id="i-FFvpx2BHBRUzZsuVCFyuLa">
            Jobbutbildning till unga 2 500 2 500 1 250
          </p>
          <p xml:id="i-P85RD1fMpmr3ARwXwuQtc5">
            Lärlingsplatser 3 000 3 000 1 500
          </p>
          <p xml:id="i-ESsjxv3qD5DbQyYdXjVAcf">
            Förstajobbetavdrag 4 000 4 000 2 000
          </p>
          <p xml:id="i-LdY1cbYWxjmnWBbFqDpKhf">
            Fler platser på högskolan 2 500 2 500 10 000
          </p>
          <p xml:id="i-V1SK2cUKEXSZanXzSKwybZ">
            Fler platser på KY (yrkeshögskolan) 700 1 000 1 000
          </p>
          <p xml:id="i-VEAEiQcqrhDKTwfg6wDono">
            Praktik i statliga myndigheter 1 800 1 800 0
          </p>
          <p xml:id="i-Hc7xT19RJyjc19rWdDieZu">
            Traineeprogram i välfärden 1 500 1 500 0
          </p>
          <head xml:id="i-6cqmnrUUd8MuvfN2NRDNeA" type="h1">
            Summa 26 000 26 300 20 750
          </head>
          <p xml:id="i-BuYsEdA7moimBNNqkfwsWo">
            Tabell 11 Kostnader (avvikelse från regeringen)
          </p>
          <p xml:id="i-G7hUbUhMb1gY7QuChZaN9u">
            2010 2011 2012
          </p>
          <p xml:id="i-R5afh4TiRusDnmGbACVysC">
            Ungdomslyft platser 500 500 250
          </p>
          <p xml:id="i-Vc1R5kVkBptc8gdrx1rGfi">
            Nytt studiestöd för arbetslösa ungdomar som läser på komvux (ungdomslyftsersättning)
            150 150 75
          </p>
          <p xml:id="i-QUejZW5TGMxGGzfDhDQ6rd">
            Jobbutbildning till unga 375 375 190
          </p>
          <p xml:id="i-TcdanummS5reS2qJNLJVWa">
            Lärlingsplatser 300 300 150
          </p>
          <p xml:id="i-44XSPLVMzLdp8j6Rqgvk1y">
            Förstajobbetavdrag 400 400 200
          </p>
          <p xml:id="i-V56Gh6UuRSGkYXfHeCvq8z">
            Bättre stöd till unga med funktionsnedsättning 25 25 25
          </p>
          <p xml:id="i-2sUCPRuYfzGp7ZXPjrGVix">
            Fler platser på högskolan, inklusive studiemedel 210 850 850
          </p>
          <p xml:id="i-9SEpLZ3gDSPfR8mWXiAfai">
            Kvalitetssatsning i högskolan 400 400 400
          </p>
          <p xml:id="i-6XEvSRGHw3wJBNKDgoDLPC">
            Fler platser på KY (yrkeshögskolan), inklusive studiemedel 70
            100 100
          </p>
          <p xml:id="i-Wnt3jPibwkrFPkDFPZhHQw">
            Bättre studie- och karriärvägledning 200 200 200
          </p>
          <p xml:id="i-DjPoxnViYoqoNWC5JE7pdZ">
            Praktik i statliga myndigheter 200 200 0
          </p>
          <p xml:id="i-6uiXpTFsThqffPJevt1EfN">
            Traineeprogram i välfärden 500 500 0
          </p>
          <p xml:id="i-MaBWt2tk4NjmQyz512AsrE">
            Summa 3 330 4 000 2 340
          </p>
          <head xml:id="i-3vvWbd9vyvL2R4eubxk7Xi" type="h2">
            5.4 En arbetsmarknad för alla
          </head>
          <head xml:id="i-Tiig31PR5MkHGtiTuNNRrr" type="h3">
            5.4.1 En jämställd arbetsmarknad
          </head>
          <p xml:id="i-FDAEnGXrQcGZYxxkgeTCdK">
            Grundläggande för Vänsterpartiets feministiska politik är alla
            kvinnors möjlighet till ekonomisk självständighet och att kvinnor
            ska ha faktiska möjligheter att delta på lika villkor på arbetsmarknaden
            som män. Både kvinnor och män ska kunna arbeta, vara föräldrar,
            sköta hemarbete och ha ledig tid på lika villkor.
          </p>
          <p xml:id="i-Cv7aJ6r8PxHihFWcreFjzB">
            För att nå det målet krävs omfattande och genomgripande samhällsförändringar
            som omfördelar tid, inkomster och makt mellan män och kvinnor.
            Vänsterpartiets ekonomiska politik genomsyras av den ambitionen,
            och i denna budget lägger vi en rad förslag som skapar förutsättningar
            för jämställdhet i arbetslivet.
          </p>
          <head xml:id="i-SCx5Vcb9ZwgqbEN9HD6wkK" type="h4">
            5.4.1.1 Rätt till fasta jobb på heltid
          </head>
          <p xml:id="i-6izzbm7qLJhBoq9kwBaQ8D">
            I alla sektorer och yrken arbetar kvinnor deltid i större utsträckning
            än män. Närmare fyra av tio kvinnor arbetar deltid. Anledningen
            är dels arbetsmarknadsskäl, det vill säga att arbetsgivaren endast
            erbjuder deltidsanställning, dels att kvinnor av olika anledningar
            väljer att inte jobba heltid.
          </p>
          <p xml:id="i-LgLbABM5heTx2twqeX6Qsm">
            Det valet har förstås många orsaker, men de vanligaste skälen
            är att omsorgen om barn och andra familjemedlemmar inte medger
            heltidsarbete eller att arbetet är så slitsamt att heltidsarbete
            helt enkelt inte är möjligt. I ett jämställt samhälle hade rimligen
            dessa skäl gällt i lika hög grad för män. Men så är alltså inte
            fallet. Kvinnors deltidsarbete är ett typiskt exempel på ett strukturellt
            problem som ständigt återskapas, eftersom både arbetslivet och
            vardagslivet är organiserat utifrån att kvinnor jobbar deltid.
          </p>
          <p xml:id="i-TotdifK5L6fMiEJ2kZVKi2">
            Deltidsarbete innebär en rad nackdelar. Månadsinkomsten blir
            lägre eftersom arbetet omfattar färre timmar. Men statistiken
            visar också att timlönen är lägre för deltidsarbetande. Vidare
            har deltidsanställda mindre inflytande på arbetsplatserna, får
            mindre kompetensutveckling och har sämre möjligheter till befordran,
            vilket ytterligare försämrar löneutvecklingen. Dessutom blir ersättningarna
            från socialförsäkringssystemen och den framtida pensionen lägre.
          </p>
          <p xml:id="i-B4VPyNoV92tepgA7c2sMfW">
            För att lösa problemet med deltidsarbete av arbetsmarknadsskäl
            är vi beredda att lagstifta om rätt till heltid om inte arbetsmarknadens
            parter lyckas lösa problemet avtalsvägen. En sådan reform skulle
            tvinga många arbetsgivare att strukturera om sin verksamhet, så
            att den bygger på heltider istället för deltider. Så är redan
            de allra flesta manligt dominerade branscher och arbetsplatser
            strukturerade, och det är hög tid att så också blir fallet i kvinnodominerade
            branscher.
          </p>
          <p xml:id="i-NeaMPZEum3FwdXjY1y6ZRu">
            Vår målsättning är att heltid ska vara norm på arbetsmarknaden,
            det vill säga att ingen ska tvingas arbeta mindre än hon eller
            han kan och vill. Däremot ska det finnas en möjlighet att komma
            överens om deltidsarbete om det finns särskilda skäl för det.
          </p>
          <p xml:id="i-XDc2itbrJRENkzgFGP3RJ1">
            Vid sidan av deltider är osäkra visstidsanställningar ett problem
            som i synnerhet drabbar kvinnor. Bland samtliga kvinnor på arbetsmarknaden
            har ca 15 procent tidsbegränsade anställningar jämfört med ca
            10 procent av männen. Kvinnor är dessutom överrepresenterade i
            de allra mest otrygga anställningsformerna: timanställning utan
            schemalagd arbetstid eller så kallade behovsanställningar.
          </p>
          <p xml:id="i-Cc512hupEJt11ZaX869Bo7">
            Otrygga anställningar innebär en stor påfrestning på livet och
            gör det i stort sett omöjligt att planera sin ekonomi och sin
            framtid. Att sakna anställningstrygghet ökar också utsattheten
            på själva arbetsplatsen och gör det svårare att ställa krav och
            sätta gränser.
          </p>
          <p xml:id="i-Ho5Kf86xar6ZeFDzJDRm4m">
            Vi menar att tillsvidareanställning ska vara normen på svensk
            arbetsmarknad. Vi vill stärka rätten till fast anställning genom
            förbättringar av lagen om anställningsskydd. Vi tycker också att
            det ska löna sig för arbetsgivare att erbjuda trygga anställningsvillkor.
            Därför vill vi differentiera arbetsgivaravgiften, så att det är
            dyrare med visstidsanställning, och billigare med tillsvidareanställning.
          </p>
          <head xml:id="i-KF2n7LopgMTDGny1xAj642" type="h4">
            5.4.1.2 Rätt till barnomsorg på obekväm arbetstid
          </head>
          <p xml:id="i-SgBT26Lg3jPqHfwBMWjxHQ">
            Högre krav på service dygnet runt sju dagar i veckan betyder
            att allt fler jobb måste utföras utanför kontorstid. Allra mest
            har arbetstidens förläggning ändrats för LO-medlemmarna, av vilka
            hälften av kvinnorna och en tredjedel av männen har obekväm eller
            oregelbunden arbetstid. Det innebär ett ökat behov av barnomsorg
            också utanför kontorstid.
          </p>
          <p xml:id="i-DCuKdMyrRX7Upoe2kaMpN7">
            Trots det har antalet kommuner som anordnar barnomsorg på obekväm
            arbetstid minskat från 150 stycken år 2003 till 128 år 2007. Flera
            kommuner har redan signalerat att barnomsorg på obekväm arbetstid
            kommer att dras in på grund av krisen, eftersom det inte är obligatoriskt
            att erbjuda det. Den kommunala barnomsorgen är alltså illa anpassad
            till de behov dagens föräldrar har. Vi vill därför att alla kommuner
            ska vara skyldiga att erbjuda barnomsorg på obekväm arbetstid:
            kvällar, nätter och helger. Det är det enda sättet att garantera
            att alla får möjlighet att utnyttja den rätt till barnsomsorg
            som alla som arbetar dagtid tar för given.
          </p>
          <head xml:id="i-RFKwXJA9SPYsnAhjf87Sio" type="h4">
            5.4.1.3 Jämställd föräldraförsäkring
          </head>
          <p xml:id="i-RhtdNrf6L8N2pVmQNxjj78">
            Det är väl belagt att en av huvudorsakerna till att kvinnor väljs
            bort, erbjuds lägre löner och sämre utvecklingsmöjligheter i arbetslivet
            är att kvinnor statistiskt sett är föräldralediga betydligt längre
            än män; kvinnor tar ut cirka 79 procent av dagarna i föräldraförsäkringen.
            Under åren efter föräldraledigheten jobbar kvinnor dessutom deltid
            i betydligt högre grad än män. Män med små barn arbetar tvärtom
            mer övertid än män utan barn.
          </p>
          <p xml:id="i-SKmCjiLkNfedketNBuTAEq">
            Alla riksdagspartier är överens om att föräldraansvaret måste
            fördelas jämnare mellan kvinnor och män om arbetslivet ska kunna
            bli jämställt. Men de metoder som hittills använts har haft väldigt
            liten effekt. Enligt TCO:s pappaindex kommer det med den nuvarande
            takten att ta 50 år innan kvinnor och män delar lika på föräldraledigheten.
          </p>
          <p xml:id="i-PaRjV6pH8f6vavp2LDysnB">
            Regeringen införde en så kallad jämställdhetsbonus 2008 för att
            motivera fler män att ta ut föräldraledighet. Systemet innebär
            kortfattat att en bonus betalas ut i efterhand för de dagar då
            den förälder som tjänar mest (vilket oftast är en man) stannat
            hemma med barnet. Bonusen har hittills haft en minst sagt obetydlig
            effekt. Sedan den infördes den 1 juli 2008 har 26 (!) personer
            ansökt om bonusen, och sex personer har fått ansökan beviljad.
          </p>
          <p xml:id="i-4SUqndMBwsMfJ1ds26jTaZ">
            Vi menar att det är dags att förändra utformningen av föräldraförsäkringen.
            Vi vill att föräldraledigheten görs individuell, så att barnets
            föräldrar får var sin del som inte kan överlåtas på den andre.
          </p>
          <p xml:id="i-PVRaimX19zMf82zMHLtoWJ">
            Fördelarna med en sådan reform är flera: barn får bättre möjlighet
            att knyta an till båda sina föräldrar, familjer slipper förhandla
            och bråka om fördelningen av föräldraledigheten med varandra och
            sina arbetsgivare, och oddsen på arbetsmarknaden skulle jämnas
            ut mellan kvinnor och män.
          </p>
          <p xml:id="i-MuUWrUviCGMqWpRs8U4Jci">
            Självklart måste en individualiserad föräldraförsäkring utformas
            så att barn till ensamstående föräldrar inte missgynnas. Vi anser
            också att barn ska kunna ha fler än två vårdnadshavare, och föräldraförsäkringen
            måste självklart anpassas till sådana familjers behov.
          </p>
          <head xml:id="i-XHUiQewUjDkJKBcPCj8Q8e" type="h4">
            5.4.1.4 Bättre välfärdstjänster, bättre välfärdsjobb
          </head>
          <p xml:id="i-HtwimNHfWYHQrhum1WqkGK">
            En väl utbyggd offentligt finansierad välfärdssektor där vård
            och omsorg om barn, gamla, sjuka och funktionshindrade utförs
            som avlönat arbete är avgörande för att kvinnor och män i alla
            samhällsklasser ska kunna förvärvsarbeta. Både vår egen historia
            och internationella jämförelser visar tydligt att utan en gemensam
            välfärdssektor är det kvinnor som istället utför vård- och omsorgsarbetet
            oavlönat.
          </p>
          <p xml:id="i-ZT9j9j9Ae8yNNd5JGfCgr">
            Utvecklingen av äldreomsorgen visar att denna logik är högaktuell
            också i dagens Sverige. Andelen äldre som får hjälp från den offentliga
            äldreomsorgen har minskat under flera decennier. Istället har
            anhörigas omsorgsinsatser ökat. Och inte helt överraskande är
            det kvinnorna som kliver in när den offentliga omsorgen sviktar;
            68 procent av anhörigvården i Sverige utförs av kvinnor.
          </p>
          <p xml:id="i-Un3jkz6Wjuf2AFUK2YV3G">
            Det är tre gånger så vanligt att kvinnor, jämfört med män, uppger
            vård av anhörig som den främsta anledningen till att arbeta på
            deltid eller inte alls. Nästan 60 000 kvinnor arbetar deltid eller
            har slutat arbeta helt på grund av anhörigvård. Det är främst
            kvinnor i LO-yrken som slutar förvärvsarbete helt eller går ner
            på deltid för att ta hand om sina anhöriga. Det är alltså arbetarkvinnor
            som betalar det högsta priset för nedskärningar i den gemensamma
            välfärden.
          </p>
          <p xml:id="i-9NRkLSEkcg9sTg5WdCGGWo">
            Ska kvinnor och män kunna förvärvsarbeta på lika villkor i framtiden
            måste därför den offentliga välfärdssektorn byggas ut i takt med
            ökande behov. Det mest akuta just nu är att staten måste skjuta
            till de pengar som behövs för att förhindra uppsägningar i kommuner
            och landsting. Men på sikt måste också fler personer utbildas
            och anställas om de ökande behoven ska kunna täckas samtidigt
            som de anställdas löner och arbetsvillkor förbättras.
          </p>
          <p xml:id="i-Ubw1AynvsCz3iqpWnVotCK">
            Vi gör i denna budget dels generella satsningar på kommuner och
            landsting, dels riktade satsningar för att höja kompetensen och
            utbilda fler för att arbeta i välfärdssektorn framöver.
          </p>
          <head xml:id="i-PLneLgij3LtHC5qH5GuRyM" type="h4">
            5.4.1.5 Jämställda löner
          </head>
          <p xml:id="i-Sx3GVxYdawGrRmtNFRqg6R">
            Den modell för lönesättning vi har i Sverige med centrala kollektivavtal
            gör att det i hög grad är en fråga om maktrelationer mellan parterna
            och prioriteringar inom den fackliga rörelsen som avgör löneutvecklingen.
            Vänsterpartiet värnar den modellen och anser inte att direkta
            statliga ingripanden i lönebildningen är lösningen på de strukturella
            löneskillnaderna mellan kvinnor och män.
          </p>
          <p xml:id="i-JrfL7W7c2NbEQ1rwwa3MhH">
            Däremot skapar Vänsterpartiets politik förutsättningar för jämställda
            löner. De förslag vi redan presenterat om individualiserad föräldraförsäkring,
            rätt till fasta jobb på heltid och rätt till barnomsorg på obekväm
            arbetstid är exempel på politiska reformer som påverkar förutsättningarna
            för att förhandla fram bättre löner och villkor i kvinnodominerade
            yrken.
          </p>
          <p xml:id="i-91uMcSw6t3NHp5tYArM2nV">
            Våra satsningar på mer resurser till kommuner och landsting,
            på utbildning och fortbildning av de anställda i välfärdssektorn
            samt den expansion av antalet anställda i välfärdssektorn vi vill
            genomföra på sikt bidrar sammantaget till att dels öka löneutrymmet
            för offentliganställda kvinnor, dels stärka kvinnors förhandlingsposition
            gentemot arbetsgivarna.
          </p>
          <p xml:id="i-Q51s1g39JRoG3yTNeHLZqe">
            Utöver dessa satsningar vill vi också stärka kraven på aktivt
            jämställdhetsarbete och lönekartläggning i diskrimineringslagen.
            Vi inför också en avdragsrätt för medlemskap i fackliga organisationer
            och a-kassa samt sänker a-kasseavgiften, vilket gynnar en hög
            facklig organisationsgrad och ökar inkomsttryggheten. Dessa förbättringar
            kommer i hög grad att gynna kvinnor, eftersom kvinnor har lägre
            inkomster och eftersom det nuvarande finansieringssystemet i a-kassan
            särskilt missgynnar anställda i kvinnodominerade låglönebranscher.
          </p>
          <head xml:id="i-Nhqb9Xe7yrbcS4NUFH3teN" type="h3">
            5.4.2 Rätten till jobb på lika villkor
          </head>
          <p xml:id="i-87CZwciEenm9wkMMcFTGqT">
            I regeringens politik saknas tydligt insatser för att stärka
            rätten till arbete och för att skapa likvärdiga möjligheter för
            nyanlända och personer med utländsk bakgrund. Regeringen avvecklar
            viktiga arbetsmarknadspolitiska insatser och sätter sitt hopp
            till att jobben ska komma ändå. I stället väljer man att satsa
            på något man kallar för en politik för företagande. Man har också
            dragit in alla insatser som handlar om att bekämpa strukturell
            och annan diskriminering. I stället hänvisar man, i och med genomförandet
            av en ny diskrimineringslagstiftning, till att frågor om diskriminering
            främst ska lösas i rättegångssalen. Regeringen har också genomfört
            kraftiga besparingar på komvux, vilket särskilt drabbar invandrade
            och unga genom sänkt utbildningsnivå och levnadsstandard.
          </p>
          <p xml:id="i-A9m3pFBt5Nto323av4Jtjg">
            Vänsterpartiet vill i stället föra en politik för allas rätt
            till arbete. Vi vill satsa på komvux och på arbetsmarknadsutbildningar
            och återinföra rekryteringsbidraget för personer som behöver läsa
            in grundskole- eller gymnasiekompetens. Vi vill satsa på att stärka
            ungas arbetsmarknad. Genom våra satsningar på kunskapslyft för
            unga arbetslösa, arbetsmarknadsutbildningar och generationsväxlingsprogram
            gör vi några av de reformer som är nödvändiga för att inte en
            hel generation unga ska hamna utanför. Detta är viktigt också
            för arbetsmarknaden för personer med utländsk bakgrund. Genom
            vår jobbsatsning inom offentlig sektor skulle välfärden stärkas
            för de människor som har de största behoven, och dessutom skulle
            tusentals arbetstillfällen skapas för människor med utländsk bakgrund
            enbart genom detta förslag. Med vår politik om stärkt a-kassa,
            rätt till heltid och satsningar på rehabilitering finns förutsättningarna
            för en trygg arbetsmarknad som omfattar alla.
          </p>
          <p xml:id="i-RgyGwpfg1Pgzj4vV4ch4vB">
            Vi vill också rensa rekryteringsprocesserna från diskriminering,
            bl.a. genom att införa obligatoriska kravprofiler och krav på
            likabehandlingsplaner på alla arbetsplatser med fler än tio anställda.
            Vi vill reformera flyktingmottagandet så att nödvändiga förutsättningar
            skapas för lika möjligheter till etablering och lika rätt till
            arbete. Vi vill också stärka arbetsförmedlingens och kommunernas
            uppdrag när det gäller arbetet med nyanländas etablering på arbetsmarknaden
            och vi vill satsa på sfi med praktik och yrkesinriktning.
          </p>
          <head xml:id="i-Xndi9MPYFZu6wtNNLYUTK4" type="h3">
            5.4.3 Stöd till personer med funktionsnedsättning
          </head>
          <p xml:id="i-5TFStnK7SbTNKVHiHDRCiD">
            Hinder i arbetslivet gör att människor i varierande grad utestängs
            från arbetsmarknaden. Sänkta skatter samt ersättningar i olika
            socialförsäkringar och ökade avgifter (t.ex. till a-kassan) minskar
            inte dessa hinder. Det är viktigt att man redan ute i arbetslivet
            skapar förutsättningar så att alla kan deltaga efter sina förutsättningar.
            Det är viktigt att t.ex. arkitekt- och ingenjörsutbildningar ges
            större tyngd vad gäller arbetsmiljö och människors användning
            av maskiner, arbetsverktyg, arbetsorganisation. Det är viktigt
            att det inte skapas arbetsmiljöer som sätter upp hinder för människors
            förvärvsarbete.
          </p>
          <p xml:id="i-C6EnCruwey8fu1ZZ2MrSym">
            Olika funktionsnedsättningar kräver dock även insatser med t.ex.
            subventionerade anställningar, stöd till arbetshjälpmedel och
            personliga handläggare på Arbetsförmedlingen. Vänsterpartiet föreslår
            att unga personer med funktionsnedsättning ges möjlighet till
            ett utvecklingsår med individuellt anpassat program. Det kan vara
            reguljär utbildning, arbetsträning eller anställning med individuellt
            lönebidrag. Beslut om arbetshjälpmedel måste komma i ett tidigt
            skede och handhas av en enda myndighet. Beslut ska kunna rikta
            sig i ökad utsträckning mot användning av dessa till en bransch
            eller ett yrke och inte enbart en specifik arbetsplats.
          </p>
          <p xml:id="i-U3ZYmHKge7kBtasETYdhk2">
            Svensk arbetsmarknad utvecklas, gamla yrken ges ett nytt innehåll
            och helt nya yrken växer fram. Det är viktigt att arbetsmarknaden
            är så bred som möjligt för personer med funktionsnedsättning,
            taket för lönebidrag och OSA (Skyddat arbete hos offentlig arbetsgivare)
            bör därför höjas. Samhall AB har idag ett avkastningskrav på 7
            procent. Detta krav bör ses över så att arbetsvillkoren och arbetsmiljön
            kan bli bättre för företagets anställda.
          </p>
          <head xml:id="i-W4MVqBjkajXuU7X1oPTvb8" type="h3">
            5.4.4 Arbetsmiljö och rehabilitering
          </head>
          <p xml:id="i-HAgfJoz2wwXzT7h3X8G72Q">
            Den borgerliga riksdagsmajoriteten har under mandatperioden minskat
            anslagen till forskning och tillsyn av arbetsmiljö och riskerna
            inom arbetslivet. Ute på arbetsplatserna bedrivs dock på många
            ställen ett bra arbetsmiljöarbete. Många skyddsombud gör stora
            ansträngningar. Samtidigt pågår en strukturomvandling där många
            gamla ohälsosamma jobb försvinner. Nya arbetsplatser med nya problem
            kommer dock till. Det är viktigt att Arbetsmiljöverket har förutsättningar
            för att förebygga ohälsosamma arbetsmiljöer. Detta både genom
            att ha tillräckligt stora ekonomiska resurser samt att de kan
            inrikta sig på arbetsplatser med de största problemen. Arbetslivsforskningen
            är också central för att bättre kunna angripa både nya och gamla
            problem i arbetslivet.
          </p>
          <p xml:id="i-5zYXtEZZ9CsmQ7pFy1nmni">
            För människor som har en nedsatt arbetsförmåga är det viktigt
            med olika former av rehabilitering och habilitering. Oavsett om
            det är medfött eller inte, oavsett om man snabbt eller aldrig
            kan återkomma till arbetslivet. Alla människor skall ha samma
            värde. Personer i behov av rehabilitering skall erbjudas aktiva
            åtgärder, detta skall följas upp regelbundet och vara en rättighet.
            Fokus skall vara på att förbättra hälsotillstånd och arbetsförmåga
            inte att räkna hur många ersättningsdagar en försäkrad har kvar.
            Ekonomisk otrygghet för enskilda kortar inga operationsköer. Ekonomisk
            otrygghet kan förvärra hälsotillståndet inte minst för personer
            med psykosociala diagnoser.
          </p>
          <p xml:id="i-TyfcnREqutFfyyQD46s9PJ">
            En person i behov av olika former av rehabilitering skall ha
            ett rehabiliteringsombud. Försäkringskassan har idag samordningsansvaret
            för rehabiliteringsärenden. Detta är ett av kassans många uppdrag.
            Att vara ombud för en person med ett rehabiliteringsbehov måste
            stärkas och renodlas. Det är viktigt att mer tid kan läggas på
            att stödja t.ex. åtgärder för arbetsanpassning. Man skall ha samma
            ombud oavsett om åtgärderna bedrivs på arbetsplatsen, i en skola
            i sjukvården eller på Arbetsförmedlingen.
          </p>
          <head xml:id="i-AtKPECf5XvEpXP1n85qvYf" type="h2">
            5.5 Industri- och näringspolitik
          </head>
          <head xml:id="i-HcurnuPkHPdBRppeeoE73D" type="h3">
            5.5.1 Strategisk näringspolitik
          </head>
          <p xml:id="i-9TqoBUjurqwD3z7ghg8ruL">
            Inget land i västvärlden är lika beroende av sina stora företag
            som Sverige. Andelen sysselsatta i stora företag är dubbelt så
            hög som EU-genomsnittet. De svenska storföretagen är transnationella
            i mycket hög grad. Sverige är fortfarande också mycket beroende
            av den basindustri som har sitt ursprung i naturresurserna malm,
            skog och vattenkraft. Den sysselsätter direkt och indirekt hundratusentals
            människor och dominerar Sveriges nettoexportinkomster. Exporten
            utgör idag drygt 50 procent av BNP. Detta beror delvis på att
            basindustrin har höjt sin produktivitet genom att investera i
            moderna högteknologiska produktionsanläggningar. Denna rationalisering
            har medfört en kraftig minskning av antalet sysselsatta. Basindustrin
            är mycket konjunkturkänslig och dess lönsamhet påverkas starkt
            av valutakursförändringar. Den finansiella kris som vi idag upplever,
            kombinerad med den lågkonjunktur som världen befinner sig i har
            inneburit att industriproduktionen för 2008 och 2009 troligen
            kommer att minska med mellan 20 och 25 procent, vilket inte har
            inträffat i Sverige de senaste 50 åren.
          </p>
          <p xml:id="i-HDXSFAAQE6RXjd2VWynFtf">
            Om svenska företag även i framtiden ska vara konkurrenskraftiga
            är det viktigt att öka förädlingsgraden ytterligare och särskilt
            inom basindustrin. Det kan ske genom produktspecialisering, kundanpassning,
            forskning och utveckling och med ökad statlig närvaro. Näringslivets
            problem utgörs inte av en för hög lönenivå eller för omfattande
            arbetsrättslig trygghet och inflytande för löntagarna. Det är
            i stället i första hand ett strukturellt tillväxtproblem.
          </p>
          <p xml:id="i-Uz4ZJ6MXbJoNoY1sAEfXd9">
            Den kris världen just nu genomlever är inte bara en konjunkturell
            kris utan har också starka strukturella inslag. Den kommer att
            förändra såväl länder som branscher och företagssektorer.
          </p>
          <head xml:id="i-32SWoA6yjnvrv7kJwhE6Xb" type="h4">
            5.5.1.1 Utveckla näringslivet i Sverige
          </head>
          <p xml:id="i-ShanxmpswPzBAGiFzHPxZL">
            I denna globala förändring är Sverige en liten aktör som historiskt
            haft relativt lätt att anpassa sig till nya förhållanden. Den
            förändring av såväl privat som offentlig sektor som kommer att
            accelerera efter krisen kombinerat med en klimatkris har en möjlighet
            att ske på ett socialt accepterat sätt om det tas bra beslut i
            politiska organ och i företagen. För att bra beslut skall kunna
            tas behövs ett bra underlag i form av analyser och rekommendationer.
          </p>
          <p xml:id="i-3VZ1Mw2mmTasjmzxtDWjMU">
            I en globaliserad värld är samhällets framtid liksom sysselsättningen
            beroende av att industri- och tjänsteproduktionen hela tiden förnyas.
            Vi kan inte stillasittande vänta in marknadens lösningar utan
            här krävs ett medvetet agerande från statens sida. Det gäller
            såväl infrastruktursatsningar och utbildning som behov av riskkapital,
            inte minst i landsbygden, och hårdare kontroll över den finansiella
            marknaden.
          </p>
          <p xml:id="i-LQkkzpa3NrNDWkoi8QgpfT">
            Men det räcker inte att utveckla och specialisera basindustrin.
            Svenskt näringsliv behöver utveckla tillväxtbranscherna och diversifiera
            näringslivet, såsom den kunskapsintensiva industrin inom elektronik,
            datateknik, läkemedel, kemi och miljöteknik med tillhörande kvalificerade
            tjänster, men också tjänsteföretagen i mer allmän bemärkelse.
          </p>
          <p xml:id="i-G85p5tRHEsHSiHLENSN1fc">
            Näringspolitik är en del av den ekonomiska politiken och kan
            inte behandlas separat. Det handlar om att förbättra förutsättningarna
            för företag att växa. Det kan vara investeringar i infrastrukturen
            eller innovationspolitiska insatser som spridning av forskningsresultat
            eller riskkapitalförsörjning. Men det handlar också om arbetsmarknadens
            funktion och hur arbetslivet är organiserat.
          </p>
          <head xml:id="i-JGBEaNB3hzHZupZ879aD1B" type="h4">
            5.5.1.2 Nya branschprogram
          </head>
          <p xml:id="i-VkBtyx34Es3GLQr8qb6znn">
            En viktig del i en statlig näringspolitisk blir därför att initiera
            och ge stöd till utvecklingsprogram för olika branscher. Den tidigare
            riksdagsmajoritetens initiativ till strategiprogram och branschspecifika
            forskningssatsningar var viktigt för att här vässa konkurrenskraften.
            Strategiprogrammen togs fram tillsammans med branscherna och fick
            därför hög relevans för företagen. Samarbetet mellan stat, näringsliv
            och akademi stärktes och programmen har varit framgångsrika. Vi
            vill tillsammans med branschföreträdare och de fackliga organisationerna
            gå vidare med nya och fördjupade program. Tillsammans med näringslivet
            vill vi marknadsföra svenska varor och tjänster utomlands för
            att fler svenska företag skall ges möjlighet att växa ute i världen.
            För att ytterligare stärka företags möjligheter till export behöver
            särskilt exportstödet till småföretag byggas ut.
          </p>
          <p xml:id="i-7R3LJgeERHoeQRvA3nRNXL">
            Bra utformade miljökrav är nödvändiga för vår fortsatta existens
            skull, men kan också vara en hävstång för att förbättra vår konkurrenskraft
            av det enkla skälet att verkligheten även på detta område har
            en obehaglig tendens att komma ikapp även de största syndarna
            och de mest obotfärdiga. Vänsterpartiet vill mot den bakgrunden
            skapa ett brett branschprogram för miljöteknikbranschen där staten
            i samarbete med näringslivet och de fackliga organisationerna
            tar fram strategier för hur miljöteknikbranschen kan utvecklas
            och stödjas för att få en mer framträdande ställning i framtiden.
            I detta arbete är det också viktigt att ha en bred inriktning
            på vilken teknik som ska stödjas.
          </p>
          <p xml:id="i-Jun2L2jZHgfV97ubJRAaWt">
            Svensk fordonsindustri måste påskynda omställningen till produktion
            av mer miljösmarta fordon för att vara konkurrenskraftig i framtiden.
            Staten bör tillsammans med fordonsindustrin, kraftindustrin och
            forskningen ta fram ett långsiktigt forsknings- och utvecklingsprogram
            mot fossilfri fordonsteknik och särskilt eldrivna fordon.
          </p>
          <p xml:id="i-UvJ2iQA5Ea3m3FUfcpT84T">
            Svenska företag är idag stora leverantörer av komponenter till
            vindkraftverk. En stor del av SKF:s kullagerproduktion går till
            vindkraftsindustrin, ABB producerar elektronik till vindkraftverk
            och vindkraftstorn produceras på Kockums i Malmö. Vänsterpartiet
            menar att det idag finns förutsättningar för inhemsk tillverkning
            av vindkraftverk. För att undersöka förutsättningarna för detta
            vill vi därför gå vidare i samtal med vindkrafts- och verkstadsindustrin.
            Vi vill därför också ta fram ett branschprogram tillsammans med
            svensk vindkraftsindustri.
          </p>
          <head xml:id="i-3KeL1yCJw7JxooQ8dj8var" type="h4">
            5.5.1.3 IUC-bolag
          </head>
          <p xml:id="i-5SDpzCRtYC24hrYSr4VXi4">
            En annan arena som stärker innovationskraften är de industriella
            utvecklingscentrum eller IUC-bolag som skapats runt om i landet,
            inte minst utanför storstadsregionerna. Dessa bolag ägs i huvudsak
            av mindre företag men ges även offentligt stöd. Det nationella
            IUC-nätverket består av 19 sådana centrum med cirka 600 företag
            som ägare samt ett antal ekonomiska föreningar. Vid ett IUC kan
            man få hjälp med produktionsanalys, riskkapital, ansökan om EU-stöd,
            forskarkontakter, utbildning, juridisk rådgivning och mycket annat.
            Ett samarbete sker inom nätverket för att utnyttja spetskompetens
            inom olika områden. Vänsterpartiet menar att IUC:s verksamhet
            är så pass viktig, inte minst ur ett regionalt perspektiv, att
            en fortsatt satsning de kommande tre åren är nödvändig.
          </p>
          <head xml:id="i-Ab8KZxFhGLen9rwCAifJjq" type="h4">
            5.5.1.4 Staten som aktiv ägare
          </head>
          <p xml:id="i-QqjgCpRf987DuUBiGHnewL">
            Staten är också en betydande ägare av strategiskt viktiga företag
            som Vattenfall, LKAB. SJ, SBAB m.fl. Som ägare kan staten spela
            en viktig näringspolitisk roll genom medveten ägarstyrning. I
            dagsläget saknas dock en tydlig näringspolitisk linje i statens
            agerande som ägare, inte minst inom Vattenfall. Staten bör framförallt
            agera långsiktigt och ta större hänsyn till samhällsekonomiska
            intressen än andra ägare. Det innebär att de statliga bolagens
            investeringsverksamhet och övriga verksamhet tydligare samspelar
            med den regionala utvecklingspolitiken. Ägandet i Nordea bör utökas
            som motvikt till den privata finansmarknaden. Vänsterpartiet anser
            också att ägardirektiven till Nordea behöver tydliggöras och skärpas
            och att samhällsintresset ska stå i förgrunden som motvikt till
            de kortsiktiga spekulationsekonomiska intressena.
          </p>
          <p xml:id="i-S2uCbaQoUp6yXFpB3dwZhi">
            I finanskrisens spår har företagens möjligheter att få tillgång
            till kapital kraftigt försämrats. Det är ett allvarligt hot mot
            att utveckla nya idéer, bärkraftiga företag och i förlängningen
            nya jobb. Många mindre företag har drabbats av likviditetsproblem
            till följd av lågkonjunkturen och finanskrisen. Det har blivit
            svårare att få lån och ibland att behålla sina krediter. Bankerna
            har blivit mer restriktiva. Det förekommer att krediter omprövas
            och att banker ensidigt säger upp krediter. Det innebär att planerade
            investeringar skjuts på framtiden eller inte blir av alls. Just
            bristen på riskvilligt kapital gör det svårt för nya små tillväxtföretag
            att växa sig större. Speciellt utsatta är företagen i den första
            tillväxtfasen och inte minst om de befinner sig i landsbygden.
            Den finansiella krisen har också inneburit att befintligt riskkapital
            i första hand satsas i redan mogna företag. Staten skulle kunna
            spela en viktig roll för nya tillväxtföretag genom att via ett
            statligt riskkapitalbolag garantera kapital till små tillväxtföretag
            i den tidiga utvecklingsfasen. Vänsterpartiet har i rapporten
            om finanskrisen föreslagit att SBAB ska utvecklas, t.ex. med lokalkontor.
            Vidare föreslår vi en satsning på utbyggnad av lokala sparbanker
            och en statlig investeringsbank för att säkra tillgången på kapital
            till nödvändiga investeringar i företag.
          </p>
          <p xml:id="i-5tLbUuYcFaxacHeDWxLtsn">
            För att ytterligare stimulera en ekologiskt hållbar ekonomisk
            utveckling bör vi se över hur pensionspengarna förvaltas. Vänsterpartiet
            tar starkt avstånd från att pensionärernas pensionspengar används
            i spekulationssyfte på börsen, utan i likhet med de kanadensiska
            pensionsfonderna bör de vara samhällsbyggande. Sjätte AP-fonden,
            med uppdraget att bidra till utvecklingen av det svenska näringslivet,
            ska via sina investeringar skapa långsiktigt hög avkastning och
            hålla en till­­fredsställande riskspridning genom placering av
            riskkapital i små och medelstora företag. Problemet som uppstår
            är att krav på snabb avkastning rimmar illa med att satsa på företag
            i tillväxtfasen, vilket alltid är en flerårig process. Vänsterpartiet
            menar att det kan finnas anledning att se över ägardirektiven
            till sjätte AP-fonden.
          </p>
          <head xml:id="i-XEh4C3g1K2aZeonWjmjDo9" type="h4">
            5.5.1.5 Framtidsprogram för tjänstesektorn
          </head>
          <p xml:id="i-Qxiada3qqTbH7nkKxKNJC5">
            Sett till antal nya jobb dominerar den privata tjänstesektorn
            kraftigt i Sverige. Sammantaget arbetar idag 80 procent inom privat
            eller offentlig tjänste- och serviceverksamhet. Mycket talar för
            att tjänsteproduktionen kommer fortsätta att växa. Delvis förklaras
            utvecklingen med att tjänstefunktioner som tidigare sköttes inom
            industrin nu läggs ut på nya eller etablerade företag inom området
            industrinära tjänster. Den privata tjänstesektorn utgörs av såväl
            högkvalificerade konsulttjänster som lågt betalda servicearbeten.
            En stor del av denna sektor utgörs av servicetjänster som är starkt
            kopplade till industrin. Många industriföretag köper sina tjänster
            av entreprenadföretag i stället för att driva dem i egen regi,
            t.ex. städning, bevakning, teletjänster och transport. Kunskaperna
            kring de olika kategorierna tjänsteföretags betydelse för framtida
            arbetsmarknad och näringsliv är dock begränsade, vilket behöver
            åtgärdas via stärkta forskningsinsatser inom dessa områden. Vänsterpartiet
            vill ta vara på tjänstesektorns stora utvecklingspotential och
            utveckla ett framtidsprogram tillsammans med företag, akademi
            och fackliga organisationer inom tjänstesektorn.
          </p>
          <p xml:id="i-QAhbaTe7jzvpXbXG6SAEUN">
            Vi vill ta ett brett grepp över tjänsteproduktion och forskning.
            Företagens behov och prioriteringar ska vara styrande. Kopplingen
            mellan näringsliv och akademi behöver stärkas. Att öka produktiviteten
            och förädlingsvärdet av tjänsterna bör därför prioriteras.
          </p>
          <p xml:id="i-U8W9HMAeUj75f1q5wLpqoZ">
            Vänsterpartiet vill stimulera en kunskapsinriktad tjänstesektor
            som bidrar till tillväxt och som har god lönebetalningsförmåga.
            Men många andra tjänster behöver utföras, utöver specialisttjänster
            eller de med koppling till den högproduktiva industrin.
          </p>
          <p xml:id="i-EG2vk778JXGmia4Xx8XmMx">
            Kultur blir en alltmer betydelsefull del av arbetsmarknaden.
            En utbyggnad av den kulturella infrastrukturen d.v.s. musikindustri,
            film, teatrar m.m. berikar människorna och blir därmed också en
            viktig faktor vid lokalisering av företag. Denna sektor är också
            på väg att bli en viktig källa till regional sysselsättning.
          </p>
          <head xml:id="i-FKEE39YaT9L4UuJ9xUvKuD" type="h4">
            5.5.1.6 Gemensamt förslag från s, mp och v: Investering i besöksnäringen
          </head>
          <p xml:id="i-JHpLhkMi34oCaGQK8fJ813">
            Enligt UNWTO, FN:s turismorganisation, kommer den globala turismen
            att växa med över 70 procent till 2020 och i Europa med 50 procent.
            Vi vill att Sverige ska ligga i framkant. Turismen ska växa snabbare
            här än i resten av Europa, vi ska locka till oss en större andel
            av de nya globala turisterna. Internationella evenemang är exempelvis
            ett mycket intressant segment, där Sverige har stor tillväxtpotential.
          </p>
          <p xml:id="i-DkFkjJSTXVuWPL8YUPXNvE">
            Vi är överens om att staten, i samarbete med kommuner, föreningar
            och företag, ska ta ett ökat ansvar för att locka besökare till
            Sverige. Att gemensamt arbeta för att stärka en positiv bild av
            Sverige skapar både jobb och intäkter. Följande prioriteringar
            är viktiga för att besöksnäringen ska kunna växa:
          </p>
          <list xml:id="i-LK44MPZ7LeNxYpVE6kPQEq" style="ul">
            <item xml:id="i-7GkR8Doisa7hFFCJstnWWq">
              Vi vill öka marknadsföringen av Sverige som turistland och avsätter
              därför nästa år 50 miljoner kronor mer än vad regeringen gör i
              sin budget till marknadsföring och arbete med att främja internationella
              evenemang.
            </item>
            <item xml:id="i-KxNtHZGvUQBY9pS1zZqCfC">
              Ett särskilt bolag, Event Sweden, ska bildas för att samla och
              professionalisera arbetet med evenemang. Event Sweden ska också
              kunna bistå med ekonomiska garantier.
            </item>
            <item xml:id="i-3hhRCwxHbR9pVTXyHeJAYc">
              Särskilda utbildningsprogram för besöksnäringen ska genomföras
              inom ramen för våra utbildningssatsningar.
            </item>
            <item xml:id="i-Ng9rJuo3FXQKCXERZMehUM">
              Under år 2011 vill vi ta initiativ till branschsamtal med besöksnäringen
              för att åstadkomma ett gemensamt strategiprogram för att stärka
              branschen.
            </item>
            <item xml:id="i-A8Cf71uUAniCG9dvZymWsj">
              Den svenska besöksnäringen bör bli ledande i att erbjuda klimatsmarta
              alternativ till sina gäster. En medveten politik för grön infrastruktur,
              tillgång till stränder och skogar med varierat djurliv, i kombination
              med profilering och genomtänkta erbjudanden, kommer att öka turismen
              och bidra till bilden av Sverige som ett grönt land.
            </item>
          </list>
          <head xml:id="i-6kJt2MV2h4r4ZJ862zD5ou" type="h3">
            5.5.2 Investera i småföretag och regional utveckling
          </head>
          <p xml:id="i-YYw5QvSMySRkMK2itSmZxk">
            Starta, driva och växa
          </p>
          <p xml:id="i-EpS3LG2SFse3vKnhoZNqbX">
            Många av framtidens jobb kommer att växa fram i små och medelstora
            företag. Därför måste villkoren för entreprenörskap stärkas. Entreprenörernas
            idéer, kreativitet och vilja skapar framtidstro och nya jobb.
            Vår politik ska underlätta för entreprenören att anställa och
            expandera, administrera, exportera och få tag i kapital. Vi vill
            också att det ska vara enkelt och tryggare än idag att röra sig
            mellan företagande och lönearbete. Med detta företagarprogram
            vill vi göra det lättare att starta företag, att driva företag
            och att växa som företag.
          </p>
          <p xml:id="i-JTj3JwY2jzrEeBtmULF6zQ">
            Ett utvidgat och mer småföretagarvänligt ROT-avdrag
          </p>
          <p xml:id="i-Hbr8rgbpPQozymfmEmTVbf">
            Totalt föreslår vi att det tillförs sex miljarder kronor per
            år för ett brett och tidsbegränsat ROT-avdrag, som i första hand
            ska vara en konjunkturpolitisk stimulans. ROT-avdragets utformning
            beskrivs mer utförligt på annan plats i motionen. Bland annat
            innebär vår modell krav på F-skattesedel för utföraren samtidigt
            som vi säger nej till den s.k. fakturamodellen. Modellen innebär
            att företagaren ska bedöma dels om köparen har rätt till avdraget,
            dels om arbetenas karaktär är sådana att de verkligen uppfyller
            alla krav för att köparen av tjänsten ska ha rätt till skattereduktion.
            Det innebär ett ökat risktagande för den enskilde företagaren.
            Vi menar att regeringen, som dessutom har uttalade mål att minska
            företagens regelbörda, inte hörsammat den kritik som framförts.
            Förslaget läggs fram gemensamt av de rödgröna partierna Vänsterpartiet,
            Socialdemokraterna och Miljöpartiet. Förslaget i dess helhet återfinns
            i avsnitt 5.1.1.3.
          </p>
          <p xml:id="i-P6fxUAE671WCU696Aw1cNo">
            One-stop-tillståndsportal gör det enklare att starta företag
          </p>
          <p xml:id="i-4zkBtDYo3DGCjaxzZSL3xR">
            Det ska bli ännu enklare att driva företag i Sverige. Satsningen
            på digital samordning av myndigheter gentemot företagare måste
            förstärkas. Vi vill inrätta en tillståndsportal där företagare
            på ett och samma ställe ska kunna ta del av vilka tillstånd som
            krävs för deras verksamhet samt ansöka om dessa.
          </p>
          <p xml:id="i-GjXnMpQwsjnPReEteVevxQ">
            Annons- och fakturaskojare
          </p>
          <p xml:id="i-MkFeCM7RA3md3gBNpR9pcL">
            Frågan om annons- och fakturaskojare har uppmärksammats en längre
            tid. I de flesta fall handlar det om olaglig verksamhet eftersom
            det är fråga om rena bedrägerier. Olika rättsinstanser måste tydligare
            än idag prioritera dessa frågor. Det skulle ha en viktig preventiv
            effekt.
          </p>
          <p xml:id="i-HFDzbkepAxqYVbiWSoHWz2">
            Företagare har inte samma konsumentskydd i lagstiftningen som
            privatpersoner. Privatpersoner kan vända sig till Konsumentverket
            och lokala konsumentrådgivare. Företagare har inte samma möjlighet,
            vilket ökar deras utsatthet. Det nödvändigt att se över samhällets
            roll vad gäller rådgivning och stöd även till företagare.
          </p>
          <p xml:id="i-VJ5ywscy1iP7w8YxWwMdK6">
            Socialavgifter och sjuklönen i små företag
          </p>
          <p xml:id="i-DfGzs24gQHXpgHgtQBRe2H">
            Vänsterpartiet föreslår reducerad arbetsgivaravgift som i första
            hand får betydelse för mindre företag. Den av regeringen föreslagna
            sänkningen av egenavgifter bör utökas till att omfatta alla åldrar.
            Vänsterpartiet föreslår dessutom att mindre företag med upp till
            10 anställda helt ska slippa betala 14 dagars sjuklön. Företag
            med upp till 10 anställda omfattas helt medan en avtrappning sker
            i företag med 1015 anställda. Syftet är dels att motverka utestängningseffekter
            på arbetsmarknaden, dels att motverka de problem som kan uppstå
            i den enskilda företaget, exempelvis avbrott i verksamheten som
            påverkar resultatet.
          </p>
          <p xml:id="i-Ri9eX8Ngd6pQEfUeU5cRaa">
            Lagskärpning mot långa betalningstider
          </p>
          <p xml:id="i-B9CJ8yPDoW8A1aLmQzXfdY">
            Det är oacceptabelt att småföretag tvingas vänta i upp till fyra
            månader på att få betalt. Om Svenskt Näringsliv med flera inte
            omgående tar sitt ansvar kan det till exempel bli nödvändigt att
            årsredovisningslagen skärps och större företag tvingas att redovisa
            betalningstider och antalet skulder som betalas för sent i sin
            årsredovisning. Det skulle öka pressen på skäliga villkor. Soliditeten
            i företag som måste använda sina leverantörer som bank kommer
            att därmed att ifrågasättas.
          </p>
          <p xml:id="i-JB3xxJHUeGUiDGgKxEVCp">
            Krafttag mot skattefusk och för sund konkurrens
          </p>
          <p xml:id="i-EGDPJDzoWGaYzG8CnxA6J">
            De tre rödgröna oppositionspartierna har gemensamt tagit fram
            ett åtgärdsprogram mot skattefusk. Programmet presenteras i avsnitt
            8.6.
          </p>
          <p xml:id="i-E1NwH4gVruvDhG6zH172bu">
            Bättre service till småföretagare i hela landet
          </p>
          <p xml:id="i-HqpnbeR7EWtTUTg7FP4ek3">
            I många delar av landet ökar avstånden till närmaste butik eller
            serviceställe. Detta riskerar att nödvändig serviceinfrastruktur
            försvinner för många företag. Vi vill därför se över möjligheterna
            att stärka och samordna den kommersiella och offentliga servicen
            där så är nödvändigt.
          </p>
          <p xml:id="i-CuQfNVDWtbm4guQsZEBFaq">
            Exportstöd till småföretag
          </p>
          <p xml:id="i-P5qBcRakFnRdmZGwjTmn4f">
            En upprustning av statens och näringslivets samarbete på exportområdet
            måste påskyndas. Den borgerliga regeringen har dragit ner på stödet
            och hjälpen för att stimulera till export. Exportrådgivningen
            över hela landet måste förtätas och förstärkas med särskilt fokus
            på de nya framtidsinriktade branscherna. De regionala exportrådgivarnas
            aktivitet måste ges utrymme att öka. Utbildningen av exportsäljare
            på universitet och högskolor måste förstärkas.
          </p>
          <p xml:id="i-D1MSJaERWmQpS4pUTLFykP">
            Kreditgarantiföreningar
          </p>
          <p xml:id="i-ATvq2H3KW1c31gzFS6GnSr">
            Kreditgarantiföreningarna är ett bra exempel på hur privat engagemang
            har kunnat förenas med offentligt. Vi anser att kreditgarantiföreningarna
            kan fylla en större roll framöver som kompletterande finansiär,
            framförallt på landsbygden, och vill därför se fler och större
            regionala kreditgarantiföreningar. Vi vill ge stöd till kreditgarantiföreningarnas
            uppbyggnad. Det är också nödvändigt att se över möjligheten till
            återförsäkring av kreditgarantiföreningarnas kapitalbas, liksom
            att använda de strukturfondsmedel som finns i syfte att understödja
            och bygga upp verksamhet.
          </p>
          <p xml:id="i-2CAoCfAnNKDw1tGqP66fNK">
            Ny innovationsfond ger stärkt tillgång på riskkapital
          </p>
          <p xml:id="i-9MLMrTUDnjkc3QaBQi1iyM">
            Nyföretagandet i Sverige minskar. Samtidigt har företagens möjligheter
            att få tillgång till kapital allvarligt försämrats. Vi föreslår
            en ny marknadskompletterande riskkapitalfond för att särskilt
            stärka innovativa små och medelstora industri- och tjänsteföretags
            tillgång till kapital. Fonden finansieras genom en extra utdelning
            från Vattenfall på 5 miljarder kronor. Förslaget är gemensamt
            för de rödgröna partierna Vänsterpartiet, Socialdemokraterna och
            Miljöpartiet och återfinns som gemensam text i vår motion i avsnitt
            5.6.4.1 om kapitalförsörjning.
          </p>
          <p xml:id="i-AXNPot5prnVd7iGqGpmNik">
            Innovationslyft Sverige
          </p>
          <p xml:id="i-NGNynchzKE89G7JgD3Z541">
            Det är genom att investera i en starkare innovations- och kunskapsmiljö
            som vi kan behålla och utveckla Sveriges topposition som ett nyfiket
            och kreativt land. Vi vill investera i ett brett innovationslyft
            under en period om fyra år. Programmet ska bygga och förstärka
            innovationsmiljöer i hela Sverige. Programmet ska vara starkt
            regionalt förankrat och bygga på nedanstående prioriteringar:
          </p>
          <p xml:id="i-8oD2CBeybQnkm9r2f3n1pD">
            1. Stärkt samarbetet mellan akademi och entreprenörskap
          </p>
          <p xml:id="i-6TXpJZvadHUpboPxjDvz1N">
            FoU-baserat nyföretagande och utveckling av innovativa små och
            medelstora företag spelar en viktig roll för näringslivets förnyelse,
            utvecklingskraft och framtida konkurrenskraft. Vi vill göra särskilda
            investeringar för att stärka de regionala högskolornas specialisering
            och samarbete.
          </p>
          <p xml:id="i-WwpCcNVYuandSFiGCec7uJ">
            2. Stöd till forskning och utveckling i småföretag
          </p>
          <p xml:id="i-Y98XazyfLy6DMoav6JpzqB">
            För att ge fler småföretag möjlighet att växa genom innovativa
            varor och tjänster vill vi öka forskningsanslaget riktat till
            små och medelstora företag. Bland annat vill vi kraftigt öka anslaget
            till forskningsprogrammet Forska och väx.
          </p>
          <p xml:id="i-UntofFrZaD48cbn5y8MaRy">
            3. Ökad samverkan mellan näringsliv och forskarutbildning
          </p>
          <p xml:id="i-BMeqELjtyPLKTKHc6vrNyE">
            De svenska doktoranderna står för en mycket hög andel av den
            forskning som bedrivs i Sverige närmare 40 procent. Sedan länge
            finns de så kallade industridoktoranderna som är antagna av ett
            lärosäte medan de bedriver själva forskningsarbetet i företag.
            Vi vill utveckla bättre möjligheter för mindre och medelstora
            företag att ta emot doktorander.
          </p>
          <p xml:id="i-A7ho3111nPQCcMxDrTms7j">
            4. Innovativ upphandling
          </p>
          <p xml:id="i-FwQZEBWNRPQbssWges4o8T">
            Offentlig upphandling måste bli strategiskt innovationsorienterad.
            Nya organisationslösningar och produkter ska stimuleras. Efterfrågan
            ska skapas och innovativa företag få sina första kunder och skyltfönster.
          </p>
          <p xml:id="i-PAhAXbqgAyVCbC1tf31ddp">
            5. Lån för uppfinnare
          </p>
          <p xml:id="i-DHJ82eyTZsG771nmDB2iGu">
            Vi vill införa ett innovationslån för innovativa småföretagare.
            Syftet är att ta vara på de innovationer som kommer ur lång arbetslivserfarenhet
            och yrkeskunskap.
          </p>
          <p xml:id="i-2ri5GvREtQA91RqkmgpAtC">
            Bygg upp demonstrationsanläggningar
          </p>
          <p xml:id="i-F2uqukg2h3VBXb7Bogqdty">
            Det finns stor potential för ökad svensk export inom många tillväxtmarknader.
            Till exempel för våra miljöteknikföretag. De allra flesta miljöteknikföretagen
            är dock små eller medelstora och många saknar möjligheter att
            etablera sig på nya marknader. Vi vill därför särskilt främja
            svensk miljöteknikexport. På så sätt kan vi samtidigt dra fördel
            av att Sverige går före i klimatomställningen och skapa nya jobb.
            Exportsatsningar bör göras inom svenska profilområden som bioenergi,
            vattenrening, uppvärmning och avfallshantering. Demonstrationsanläggningar
            och referensmarknader för nya produkter bidrar till att möjliggöra
            tekniska genombrott inom dessa områden och bör kunna byggas i
            Sverige med statligt stöd.
          </p>
          <head xml:id="i-36vLzDaq17LuQrB26gnfLa" type="h2">
            5.6 En reformerad finanssektor
          </head>
          <head xml:id="i-G4vGM8qGwPad8z8RhuVDcG" type="h3">
            5.6.1 Skärpt finansiell reglering
          </head>
          <p xml:id="i-Ax85mTExgmiVMsY6rSdHz1">
            Den direkt bakomliggande orsaken till finanskrisen var en kreditbubbla
            som hade byggts upp under en lång tid. Kreditexpansionen berodde
            på en rad faktorer: alltifrån USA:s stora underskott i bytesbalansen
            till dess ojämna inkomst och förmögenhetsfördelning samt naturligtvis
            bristerna i den finansiella sektorns funktionssätt. Vänsterpartiet
            analyserade dessa samband mer i detalj i vår motion (2008/09:Fi26)
            på 2009 års ekonomiska vårproposition. Dagens finanskris är en
            av många som ägt rum under de senaste 100 åren. På ett djupare
            plan är kriserna naturligtvis ett utslag av bristerna i det kapitalistiska
            systemet. Men i detta avsnitt begränsar vi vår analys och våra
            förslag till åtgärder som mer specifikt rör den finansiella sektorn.
          </p>
          <p xml:id="i-BLUAyuJbMtTGiiFVqEXqkj">
            Den finansiella sektorn är i mångt och mycket kapitalismens blodomlopp.
            När den finansiella sektorn kraschar får detta enorma effekter
            även på den reala ekonomin. Detta samband visade sig tydligt dels
            under finanskrisens akuta skede under september 2008 då en panikslagen
            finanssektor under några veckor i princip upphörde att fungera
            vilket hade kunnat få hela världsekonomin att mer eller mindre
            implodera, dels när den akuta fasen hade passerats, men ändå resulterat
            i en världsomspännande djup och långvarig lågkonjunktur med stora
            ekonomiska och sociala effekter. Det är sålunda av fundamental
            betydelse att reformera den finansiella sektorn så att den gör
            det den ska på ett ansvarsfullt och produktivt sätt, dvs. svara
            för stora delar av kreditförsörjningen, tillhandahålla betalningssystem
            och sprida (i motsats till att öka) risker för att på så sätt
            skapa förutsättningar för ökad tillväxt, sysselsättning och välstånd,
            istället för tvärtom. Därför ägnar vi en förhållandevis stor del
            av vår motion åt dessa frågor.
          </p>
          <p xml:id="i-7KRJV28H2sAFFNGs3J7Luu">
            I diskussionen om finansiell reglering och tillsyn brukar man
            tala om tillsyn dels på mikronivå, dels på makronivå. Tillsynen
            och regelverket på mikronivån syftar till att förhindra alltför
            riskabelt agerande på företagsnivå. Med makronivå menas i detta
            sammanhang ramverk och tillsyn som syftar till att begränsa spridningseffekter
            till övriga delar av den finansiella sektorn vid ett fallissemang
            för ett enskilt finansiellt företag. Makrotillsyn innebär också
            att bevaka generella obalanser i ekonomin och det finansiella
            systemet. I Sverige utövas tillsynen på såväl mikro- som makronivån
            av Finansinspektionen. Därutöver analyserar Riksbanken den finansiella
            sektorn ur ett stabilitetsperspektiv (dvs. på makronivå). Det
            är emellertid uppenbart att det inte finns några vattentäta skott
            mellan reglering och tillsyn på mikro- respektive makronivå.
          </p>
          <head xml:id="i-Vgf8xjqZ6TBzLx61ZJ8T8g" type="h4">
            5.6.1.1 Begränsa bankernas storlek
          </head>
          <p xml:id="i-SeoQ9D6P31U3aS6BpkZKbR">
            I finanskrisens spår torde uttrycket too big or too interconnected
            to fail vara ett av affärspressens vanligast förekommande ord
            under det senaste året. Uttrycket syftar på att en finansiell
            institution (vanligtvis en bank) är för stor eller för sammanflätad
            med andra finansiella företag för att staten, i vars land banken
            har sitt huvudsäte, kan tillåta att banken går i konkurs. Uttrycket
            fångar väl finanskrisen i allmänhet och dess akuta utbrott i synnerhet,
            samt, menar vi, kärnan i vad som är galet i dagens finanskapitalism.
            När Lehman Brothers gick i konkurs den 15 september 2008 sände
            det enorma chockvågor på de finansiella marknaderna. Aktie- och
            fastighetspriser störtdök och krediterna ströps. På bara en dag
            hade en normal finanskris övergått till en kris av gigantiska
            proportioner, vilket därefter resulterade i en global och djup
            lågkonjunktur.
          </p>
          <p xml:id="i-3XF4X4yCqgSsJFG5MfMzVf">
            Att konkursen för Lehman Brothers fick sådana enorma konsekvenser
            beror på en rad sammankopplade fenomen som vi inte här redovisar
            i detalj 61 , men enligt vår mening var en av orsakerna att Lehman
            Brothers var för stor, men framförallt mycket sammanlänkad till
            stora delar av den amerikanska finanssektorn. Utöver en mängd
            olika faktorer, plus att Lehman var en bank som sammankopplad
            till stora delar av den finansiella marknaden, är vi övertygade
            om att en av huvudorsakerna till de snabba och omfattande konsekvenserna
            av Lehmans konkurs var att de stora finansiella institutionerna
            i USA (och för all del även institutioner utanför USA) blev tagna
            på sängen över att de amerikanska myndigheterna tillät en sådan
            betydelsefull investmentbank som Lehman Brothers att gå i konkurs.
            I de flesta länder (för att inte säga alla) finns en outtalad
            försäkran från statens sida att man inte kommer att låta de s.k.
            too big to fail-institutionerna gå i konkurs. Denna försäkran,
            tillsammans med en del andra garantier t.ex. de statliga insättningsgarantierna,
            utgör dels en förklaring till varför vissa bolag kunnat växa sig
            så stora att de just blivit too big to fail, dels har den utgjort
            den bärande bjälken i en incitamentsstruktur (vilket vi utvecklar
            nedan) bland framförallt de stora finansiella företagen som var
            en av huvudorsakerna till finanskrisen.
          </p>
          <p xml:id="i-RxfF2MjMHswScUPgz6faFN">
            Att too big to fail-banker utgör enorma systemhotande risker
            torde de flesta vara överens om. Men den dominerande strömningen
            i affärspressen (åtminstone den svenska) är att reformera den
            finansiella regleringen i syfte att minimera att en too big to
            fail-bank skall hamna på obestånd. Vi tror att arbetet med att
            ta fram en ny finansiell reglering måste bygga på andra grundvalar.
            Utgångspunkten måste vara att om en bank är too big to fail då
            är den nog just för stor och då bör en reformerad finansiell reglering
            ta sikte på detta, snarare än att minska risken för att en storbank
            hamnar på obestånd (vilket det i och för sig också finns skäl
            till). Vad är det då för incitamentsstruktur som storbankerna
            och deras motparter verkat under och som i sig utgör huvudorsaken
            till varför vissa finansiella företag kunnat bli too big to fail?
          </p>
          <p xml:id="i-C8kttMsjaEzojHkAjLbWJn">
            Som påpekades ovan har storbankerna en implicit garanti från
            staten mot fallissemang. De erhåller också en subventionerad försäkring
            från staten i form av en insättningsgaranti till dem som sätter
            in pengar på bankens konton. Ytterligare en form av subvention
            från statens sida är centralbankernas försäkran och funktion som
            lender of the last resort, som innebär att centralbankerna erbjuder
            stöd till banker som är solventa, men har likviditetsproblem.
          </p>
          <p xml:id="i-VrvRucJBAe4LtUmWAh1CWa">
            Implicita eller uttalade statliga garantier innebär en kraftig
            subvention av storbankernas upplåningskostnader. Garantierna innebär
            också att det inte finns någon större anledning för storbankernas
            kreditgivare att ta reda på bankernas finansiella situation. Att
            bli en storbank måste vara världens bästa affärsidé. När tiderna
            är goda gör de astronomiska vinster till följd av den oligopolistiska
            marknadsstrukturen men skulle olyckan vara framme och det blir
            finansiell oro går staten in med en rad olika stöd och garantiprogram.
            62 Incitamenten för olika finansiella institutioner att bli så
            stora att de blir too big to fail är med andra ord mycket starka
            och storbankernas garantier leder till att de tar högre risker
            i syfte att öka marknadsandelar. Swedbank och SEB:s agerande i
            de baltiska länderna är ett tydligt exempel på detta. De amerikanska
            finansiella institutens köp av olika värdepapper med bl.a. de
            s.k. subprimelånen som underliggande tillgång är ett annat exempel.
          </p>
          <p xml:id="i-TZRxHHCwJ79K6T8DrhdPz5">
            Om inget görs för att bryta storbankernas oligopolistiska makt
            och avskaffa alla statliga subventioner till storbankerna och
            andra stora finansiella företag, dvs. avskaffa hela too big to
            fail-fenomenet, är det bara en tidsfråga innan storbankerna ånyo
            kommer tjäna enorma övervinster på skattebetalarnas och en del
            andra företags bekostnad. Risken för nya finanskriser kommer också
            att fortsätta att vara stor om inget görs åt grundproblemet. Vad
            avser vinsterna är egentligen uttrycket bara en tidsfråga innan
            fel eftersom en rad banker, både nationellt och utomlands, bara
            några månader efter det att de mer eller mindre blivit räddade
            av respektive länders stater uppvisat fullständigt absurda vinstnivåer.
            63
          </p>
          <p xml:id="i-3tEpHiLeVPXgyQzvvuzgPm">
            Hur ska man då komma tillrätta med den svällande och delvis improduktiva
            finanssektorn 64 med dess to big too fail-institutioner. Ett förslag
            som i teorin ter sig lockande är naturligtvis att olika stater
            avskaffar insättningsgarantierna. Men ett sådant förslag är förmodligen
            vare sig klokt i sak eller politiskt möjligt. En tänkbar lösning
            kan vila på tre ben:
          </p>
          <list xml:id="i-JJPyUbEk4uhU4sfuxQ8NZL" style="ul">
            <item xml:id="i-SjiNCu37gaNx3YfKkGKDVR">
              Bankerna måste betala fullt pris för de skyddsnät de åtnjuter
              av staten 65 .
            </item>
            <item xml:id="i-Jw7DP4148u7heqh6F8m4Jr">
              Det måste utarbetas ett regelverk och förfarande som gör det
              möjligt för stora banker att gå i konkurs utan att det får systemhotande
              konsekvenser.
            </item>
            <item xml:id="i-TCTLBRtnSjiY8zAjqF9jN5">
              Det behövs också en ändring av den europeiska konkurrenslagstiftningen
              som innebär att banker och andra finansiella företag inte får
              blir så stora att de blir systemhotande.
            </item>
          </list>
          <p xml:id="i-DJZsSruJDRmjb4nB6tQGoX">
            Om det senare förslaget av olika skäl inte går att åstadkomma
            via förändring av konkurrenslagstiftningen bör det ske genom en
            skärpning av den särlagstiftning som bankerna ändå redan existerar
            under.
          </p>
          <p xml:id="i-RFS5hRs7XkU8UjJFTDLJ4c">
            Hittills har vi diskuterat kärnan i det som vi ser som det stora
            problemet i den finansiella sektorn, nämligen att banker och andra
            finansiella företag kan bli så stora och sammanflätade med övriga
            finansiella företag att en konkurs av ett enskilt finanshus kan
            underminera ett helt lands ekonomi. Finanskrisen blottlade emellertid
            en rad andra brister avseende den finansiella regleringen vilka
            dock i många fall i sig är sammanlänkande med too big to fail-problematiken
            som måste åtgärdas. Nedan tar vi upp några av dessa frågor.
          </p>
          <head xml:id="i-Skm3FqSNFpvUdUds7g3qKb" type="h4">
            5.6.1.2 Internationella regelverk och tillsyn
          </head>
          <p xml:id="i-DExx2UbDuhqguqXRSAJThX">
            Finanskapitalismen är i allra högsta grad internationell till
            sin natur. Den enorma omsättningen och den tekniska utvecklingen
            har resulterat i alltmer integrerade finansiella marknader där
            finanskapitalet ständigt är på jakt efter största möjliga profit.
            Antalet finansiella företag som är verksamma i flera länder har
            ökat kraftigt under det senaste decenniet. I denna miljö är det
            viktigt med ökad samverkan och vissa gemensamma globala regelverk
            beträffande reglering och tillsyn för att undvika att finanskapitalet
            spelar ut länderna mot varandra. Det handlar alltså dels om att
            försöka få till stånd så mycket av gemensam finansiell reglering
            som möjligt, dels om ökad samverkan över nationsgränserna avseende
            tillsynen för att se till att de gemensamma regleringarna efterlevs.
            De gemensamma överenskommelserna om reglering och tillsyn måste
            dock vara i form av s.k. minimiregler som tillåter länder att
            införa strängare regler om de så önskar.
          </p>
          <p xml:id="i-JbtQadg3HNY8xPPyBgQjLM">
            Vad gäller tillsynen behövs ett globalt organ som ställer upp
            vissa riktlinjer för effektiv tillsyn och som ser till att de
            nationella tillsynsmyndigheterna gör sitt jobb. Denna organisation
            skulle också ha rätten att föreslå ändringar beträffande finansiell
            reglering i det fall den upptäcker brister. Ett sådant organ skulle
            exempelvis kunna sortera under FN. Denna organisation bör följa
            utvecklingen på de finansiella marknaderna i stort och bedöma
            eventuella hot mot stabiliteten i det finansiella systemet.
          </p>
          <p xml:id="i-VPWCV7Qv5G7QBV4pYnm4Gh">
            Inom EU har kommissionen initierat ett arbete för reformerad
            finansiell tillsyn inom EU. 66 Förslaget syftar till förändringar
            på såväl makro- som mikronivå. På mikronivån föreslår man ett
            nytt system för ökad samverkan mellan de nationella tillsynsmyndigheterna.
            Bland annat har man identifierat att det nuvarande samarbetet
            mellan de nationella tillsynsmyndigheterna saknar nödvändiga befogenheter
            för att t.ex. säkerställa tillsynsbeslut för gränsöverskridande
            företag och där olika tolkningar av samma lagtext är vanligt förekommande.
            För att komma till rätta med dessa och andra brister föreslås
            bl.a. att de nuvarande s.k. nivå-3-kommittéerna för bank-, värdepappers-
            och försäkringstillsyn uppgraderas till myndigheter med utökade
            befogenheter. På makronivån rekommenderar kommissionen att ett
            nytt råd tillsätts, European Systematic Risk Council (ESRC). Vänsterpartiet
            välkomnar i huvudsak det aktuella meddelandet från kommissionen
            även om vi har vissa invändningar, bl.a. har vi ifrågasatt det
            kloka i att chefen för den europeiska centralbanken (ECB) är tänkt
            att vara ordförande för det nya rådet.
          </p>
          <p xml:id="i-K4Jjf5msYUYyfUWzZqmwrC">
            Ett annat arbete om mer gemensamma regelverk som kommissionen
            påbörjat handlar om reglering på EU-nivå av förvaltare av alternativa
            investeringsfonder (Alternative Investment Fund Managers, AIFM).
            Kommissionen har tagit fram ett direktivförslag 67 och ärendet
            kan komma att behandlas på ministernivå under oktober eller november
            2009. Med alternativa investeringsfonder avses alla fonder som
            inte omfattas av det s.k. UCITS-direktivet, som t.ex. hedgefonder
            och riskkapitalfonder. De flesta enskilda länder reglerar AIFM
            på nationell nivå. I Sverige regleras t.ex. hedgefonder i lagen
            (2004:46) om investeringsfonder. I lagen om investeringsfonder
            skiljer man mellan värdepappersfonder och specialfonder. Hedgefonder
            regleras som specialfonder. Det betyder att hedgefonder i princip
            lyder under samma regelverk som vanliga värdepappersfonder 68
            , men att Finansinspektionen får ge undantag från många av de
            begränsningar som gäller för värdepappersfonder, exempelvis skuldsättningsgrad
            och användning av derivatinstrument 69 . För riskkapitalbolag
            finns ingen särskild reglering i Sverige utan de sorterar i stället
            under allmänna bolagsrättsliga regler.
          </p>
          <p xml:id="i-GdM3Pi4MkgWjCknMLGWDM9">
            Frågan om reglering av förvaltare av framförallt hedgefonder,
            men även riskkapitalbolag (private equity), på EU-nivå har diskuterats
            under några år. I samband med den extrema turbulensen på de finansiella
            marknaderna under hösten 2008 aktualiserades ärendet på nytt.
            Såväl kommissionen som Europaparlamentet har sett ett behov av
            gemensam reglering. I den politiska debatten som följt efter att
            förslaget presenterades har Storbritannien uttryckt relativt stort
            missnöje. Deras invändningar förefaller framförallt ha sin grund
            i en oro att London ska förlora sin ställning som ett av världens
            största finanscentrum. Från svenskt håll har finansmarknadsminister
            Mats Odell understrukit att hedgefonder och riskkapitalfonder
            är alltför olika för att lyda under samma regelverk. I sammanhanget
            kan nämnas att den svenska riskkapitalmarknaden är relativt stor.
            Det finns definitivt riskkapitalbolag som är till nytta för det
            svenska näringslivet, speciellt de investeringar som går till
            företag som befinner sig i uppstartsfasen. Samtidigt har vi noterat
            att Europaparlamentet bland annat ansett att riskkapitalbolagen
            dels kännetecknas av att de är kortsiktiga placerare, dels att
            de använder en för hög skuldsättningsgrad i portföljföretagen.
            Till detta kan läggas att såväl riskkapitalbolagen som hedgefonder
            förefaller vara överrepresenterade när det gäller att placera
            sin verksamhet i s.k. skatteparadis.
          </p>
          <p xml:id="i-V61GnWqFFXJRPqRN7frcBi">
            Vänsterpartiet är i grunden positivt till förslaget (om reglering
            av förvaltare av hedgefonder m.m. på EU-nivå), även om vi inte
            har tagit ställning till alla dess delar. Det vi saknar är dock
            en gemensam produktreglering på EU-nivå beträffande specialfonder.
            Beträffande hedgefonderna torde det inte råda någon tvekan om
            att dessa behöver regleras hårdare, inte minst mot bakgrund av
            att de kan ge upphov till systemrisker. 70 Vänsterpartiet välkomnar
            också att förvaltarna av riskkapitalbolagen inordnas under en
            särlagstiftning. Sedan kan Mats Odell ha en poäng i att man inte
            bör ha samma bestämmelser för riskkapitalfonder som för hedgefonder.
          </p>
          <p xml:id="i-HQzX5G9r92Pr4ZDHBfxVnY">
            Frågan om gemensam reglering och tillsyn är också nära kopplad
            till kampen mot de s.k. skatteparadisen. I en finanssektor där
            enorma belopp dagligen omsätts har ett antal länder lockat till
            sig kapital genom att erbjuda minimal reglering och tillsyn samt
            mer eller mindre total skattebefrielse. För närvarande pågår det
            ett arbete som resulterat i en rad överenskommelser. Detta är
            uppmuntrande, men arbetet måste fortskrida för att förhindra att
            enorma belopp drar sig undan beskattning, reglering och tillsyn.
          </p>
          <head xml:id="i-6tP3APR79ujfYfGKtQ2AW8" type="h4">
            5.6.1.3 Överför all handel med derivat till marknadsplatser
          </head>
          <p xml:id="i-L1vFn5cQXjCzD9vMXfcqcq">
            Under de senaste decennierna har det skett betydande innovationer
            avseende nya finansiella produkter samtidigt som handeln med dessa
            nya instrument ökat i det närmaste explosionsartat. Som exempel
            kan nämnas att den utestående volymen på kreditderivatmarknaden
            en av de mer omtalade nya produkterna uppgick till nära 12 000
            miljarder US dollar under 2005. Som jämförelse kan nämnas att
            storleken på det samlade värdet på världens samtliga aktiemarknader
            vid denna tidpunkt uppgick till cirka 40 000 miljarder US dollar.
            71 En annan tendens på de finansiella marknaderna under de senaste
            åren är s.k. värdepapperisering, vilket bl.a. innebär att olika
            typer av värdepapper paketeras om till nya instrument, s.k. strukturerade
            kreditinstrument. Dessa värdepapper är ytterst sammansatta och
            därmed svåra att bedöma risken i.
          </p>
          <p xml:id="i-9Jr6XrGAsEJ3CXj9YzmjTv">
            Ett problem med denna handel, som blev väldigt påtaglig i samband
            med finanskrisen, är att merparten av handeln med såväl derivatinstrument
            som strukturerade produkter inte säljs på en vanlig marknadsplats,
            utan skräddarsys till olika större placerare (dvs. handel sker
            over the counter (OTC)). Efter Lehman-konkursen kollapsade värdet
            på de flesta av dessa instrument, eftersom de ofta hade de s.k.
            subprimelånen som underliggande tillgång. Detta medförde en total
            förtroendekris på de finansiella marknaderna eftersom marknadens
            aktörer inte visste vilka institut som satt på vilka värdepapper.
            För att minska risken för liknande förtroendekollapser på de finansiella
            marknaderna bör därför all handel med olika derivatprodukter och
            strukturerade produkter ske på auktoriserade marknadsplatser.
          </p>
          <head xml:id="i-HRi123xKVwc6SEambQGc9H" type="h4">
            5.6.1.4 Reformera kapitaltäckningskraven
          </head>
          <p xml:id="i-E1D6GafBjXffpbhwNZy9X1">
            Det nuvarande kapitaltäckningskravet baseras på Basel II, vilket
            är en internationell överenskommelse, som är kodifierad i EU:s
            lagstiftning. Reglerna har flera svagheter. För det första är
            det allmänt accepterat att de är för låga; det har finanskrisen
            visat med all önskvärd tydlighet. Reglerna föreskriver att bankernas
            primärkapital och kapitalbas skall vara minst 4 procent respektive
            8 procent av de riskvägda tillgångarna. För det andra är det ett
            problem att de nuvarande kapitaltäckningskraven är riskbaserade.
            Detta medför åtminstone två stora problem:
          </p>
          <list xml:id="i-MJzDJEevMc8x3vjwqyNQzE" style="ul">
            <item xml:id="i-34wc4NwPxviUpknvurRrBM">
              Det leder till procykliska kapitaltäckningskrav som förstärker
              konjunktursvängningarna. I en lågkonjunktur sjunker värdet av
              bankernas tillgångar samtidigt som riskerna ökar. För att klara
              kapitaltäckningskraven kan de bli tvungna att dra ned på utlåningen,
              vilket då förstärker lågkonjunkturen. Det omvända förhållandet
              gäller i en högkonjunktur, och kapitaltäckningsgradens procyklicitet
              har helt klart varit en bidragande orsak till de regelbundna boom
              and bust-perioder 72 på de finansiella marknaderna som med viss
              regelbundenhet återkommit på senare tid.
            </item>
            <item xml:id="i-CQLjvyoK8SCZjLuYPzDPov">
              Som nämndes ovan är dagens kapitaltäckningskrav relaterade till
              bedömningar av tillgångarnas risk. Basel II-reglerna tillåter
              att riskvärderingen får ske via bankernas interna system eller
              genom externa ratinginstitut. I praktiken innebär detta att marknadsaktörer
              som är i en beroendeställning till de finansiella företag som
              de värderar 73 utför tillsyn och i någon mening tolkar gällande
              lagar och förordningar beträffande den finansiella regleringen.
              Detta är självfallet djupt olyckligt.
            </item>
          </list>
          <p xml:id="i-Wpnu2Xw8Gf8tnJ7z9LYu2D">
            En annan svaghet i dagens finansiella reglering och som har bäring
            på kapitaltäckningskraven är det fenomen som har kommit att kallas
            för shadowbanking. Syftet med att skapa dessa separata bolag skuggbankerna
            har i många fall varit att lyfta bort risker och tillgångar från
            moderbankens balansräkning till skuggbankerna, eftersom dessa
            bolag verkar under svagare tillsyn och reglering. Förfarandet
            har för moderbankens räkning också den fördelen att de ökar bankens
            kapital och på så sätt underlättar för banken att infria kapitaltäckningskravet.
          </p>
          <p xml:id="i-H8fmqiLqdzYzfztBjFmiu1">
            Dagens kapitaltäckningskrav behöver skärpas över hela linjen.
            Finanskrisen visade på ett närmast övertydligt sätt att de är
            för låga. Vidare måste regelverket utformas på ett sätt som beaktar
            bankens hela verksamhet, dvs. även de tillgångar som lyfts ut
            ur balansräkningen. Kapitaltäckningsreglerna bör också reformeras
            så att det ställs hårdare krav på stora systemhotande banker,
            för att på så sätt få en mer rättvis prisbildning avseende risk.
          </p>
          <p xml:id="i-A7tTMQT18yogtZzuSzDALG">
            Beträffande procyklicitet är en möjlig väg att gå att helt avskaffa
            dagens riskbaserade system. 74 Ett liknande resonemang förefaller
            Rossander &amp; Rudebeck 75 vara inne på när de kritiserar dagens
            system som bygger på att tillgångarna bokförs till sitt marknadsvärde,
            till skillnad från äldre regelverk då tillgångarna bokfördes till
            inköpspris minus avskrivningar. Ett annat sätt är att kräva att
            bankerna bygger upp buffertar i goda tider, så att de har möjlighet
            att både låna ut och klara kapitalkraven i sämre tider.
          </p>
          <head xml:id="i-AvzvvZ8JaKWhfRvRk57eAQ" type="h4">
            5.6.1.5 Ratinginstituten
          </head>
          <p xml:id="i-VYSdsqjjsGFjTobPHg4mds">
            En hel del av diskussionen efter finanskrisen har berört de s.k.
            ratinginstitutens roll. Ratinginstituten bedömer sannolikheten
            för konkurs. Det som gjort deras roll kontroversiell är framförallt
            det jävsförhållande som råder mellan ratinginstituten och de bolag
            de sätter betyg på. Ratinginstituten erhåller nämligen sina inkomster
            via avgifter från de bolag som de är satta att värdera. Dessa
            avgifter har ofta varit knutna till värdepappersbolagens omsättning.
            För ett värdepappersbolag som t.ex. introducerar ett nytt derivatinstrument
            är det av helt avgörande betydelse att få ett högt betyg från
            det ratinginstitut det anlitar. Och eftersom lönsamheten och omsättningen
            på de finansiella marknaderna har varit, och alltjämt är, mycket
            hög utgör detta en lockelse för ratinginstituten att utfärda höga
            betyg som kanske inte alltid avspeglar objektiva fakta. Vissa
            ratinginstitut har därtill haft konsultverksamhet som bisyssla,
            vilken gått ut på att hjälpa sina kunder att optimera sin rating.
          </p>
          <p xml:id="i-9CBn2vCPAZJ3KfvUeQDF2V">
            Detta system är naturligtvis helt befängt. Det förefaller uppenbart
            att det är en allvarlig intressekonflikt inbyggd i dagens system
            och att denna konflikt kan få mycket skadliga effekter för samhällsekonomin
            (och naturligtvis för enskilda aktieägare). En ordning måste skapas
            för att säkerställa att ratinginstituten och de företag de värderar
            inte är i beroendeställning. Vidare bör statliga ratinginstitut
            etableras för att öka mångfalden och motverka risken för flockmentalitet.
          </p>
          <head xml:id="i-XwbbvNyXcF2B4rUVtENPh3" type="h4">
            5.6.1.6 Den demokratiska processen
          </head>
          <p xml:id="i-T49CztKxMCkmht4kuhYzTH">
            Traditionellt har frågor som rör reglering av de finansiella
            marknaderna i stor utsträckning utarbetats av en snäv krets av
            företrädare för olika länders finansdepartement och tillsynsmyndigheter
            och av representanter för branschen. Branschens olika önskemål
            har vägt mycket tungt i dessa sammanhang. Sammansättningen av
            finansmarknadsminister Odells finansmarknadsråd är illustrativt
            i sammanhanget. 76 Vi menar att det är naivt att tro att finansbranschens
            önskemål sammanfaller med vad som är bäst för samhällsekonomin.
            Den finansiella sektorn och dess reglering är alltför viktig för
            att i så stor utsträckning som hittills varit fallet skötas av
            en snäv krets av teknokrater och branschföreträdare. Under höstens
            finansiella turbulens motionerade därför Vänsterpartiet ett flertal
            gånger och krävde att regeringen skyndsamt skulle tillsätta en
            bred parlamentarisk utredning en finanskommission i syfte att
            förutsättningslöst se över den finansiella sektorns reglering.
            Dessvärre fick vi inget bifall för detta förslag, men det hindrar
            inte att vi återigen upprepar detta krav.
          </p>
          <head xml:id="i-8uxCYLWLqzLvcpHK5SkVA5" type="h4">
            5.6.1.7 Konsumentskydd och produktreglering
          </head>
          <p xml:id="i-UyxEKfn3aqoW5DGFoAFGvv">
            I detta kapitel har vi framförallt berört brister i den reglering
            som berör finansiella företag, deras förhållande till varandra
            och inte minst statens olika underförstådda och explicita garantier
            och subventioner till storbankerna. För samhällsekonomin är dessa
            förhållanden av avgörande betydelse och därmed indirekt viktiga
            för individen. Det finns också lagar om finansiell rådgivning,
            handel med finansiella instrument osv. Men då det i alla fall
            finns reglering på bolagsnivå, om än bristfällig, förekommer det
            knappt någon produktreglering och därmed inget konsumentskydd
            överhuvudtaget vad gäller finansiella instrument. Såvitt vi har
            förstått det räcker det att ett nytt finansiellt instrument uppfyller
            kraven i lagen (2007:528) om värdepappersmarknaden för att det
            nya instrumentet skall kunna erbjudas till utgivarens kunder.
            Lagen innefattar en del av det man kan benämna som produktreglering,
            men innehåller knappt någonting alls av traditionellt konsumentskydd.
          </p>
          <p xml:id="i-D454n3NUucfGqvhfZrm3sE">
            I den internationella debatten betonas vikten av att förstärka
            konsumentskyddet på ett helt annat sätt än här i Sverige. Obama-administrationen
            har bl.a. föreslagit att man skall inrätta en helt ny myndighet
            77 som enbart skall arbeta med konsumentskydd avseende finansiella
            instrument. Ett undantag i den svenska debatten är Rossander &amp;
            Rudebecks rapport 78 , där författarna föreslår att sparare i
            finansiella instrument skall ges samma konsumentskydd som läkemedels-
            eller livsmedelsköpare, vilket innebär att de nationella tillsynsorganen
            skall godta eller avvisa de finansiella instrumenten på samma
            sätt som sker med läkemedel och livsmedel. Vänsterpartiet delar
            denna ståndpunkt.
          </p>
          <head xml:id="i-NG7c96yA3ukqh3vPYUYZGB" type="h4">
            5.6.1.8 Ersättningssystem
          </head>
          <p xml:id="i-3p9BZFkUnP6K5Dg1pJbqMX">
            Ersättningssystemen inom den finansiella sektorn har varit en
            av de mer debatterade frågorna i finanskrisens kölvatten. Och
            det råder ingen som helst tvekan om att utformningen av dessa
            var en bidragande orsak till finanskrisens omfattning. Ersättningssystemen
            behöver förändras och i slutet av detta avsnitt presenterar vi
            ett antal förslag samt ger en beskrivning av de incitament och
            de mekanismer som utgjort grunden för den bonuskultur som haft
            betydande negativa konsekvenser ur en mängd aspekter.
          </p>
          <p xml:id="i-F8p7x83ZiWpY4wvhoni4CT">
            Men vi tror att en adekvat analys av bonuskulturen borde ta sin
            utgångspunkt i frågan: Hur har det varit möjligt för de finansiella
            företagen att betala ut sådana fantasisummor till sina anställda
            i just den finansiella sektorn? En avgörande förutsättning för
            ett företag att betala ut höga löner till sina anställda torde
            vara att företaget gör stora vinster (även om vi i näringslivet
            i allmänhet och finanssektorn i synnerhet sett otaliga exempel
            på (höjda) bonusar trots fallande vinstnivåer eller t.o.m. förluster).
            Ett (ökat) överskott i ett aktiebolag kan i princip användas på
            tre olika sätt 79 :
          </p>
          <list xml:id="i-45bFtxH1ZhzJs4fnLtdYx9" style="ul">
            <item xml:id="i-X2DV2G2es8RXo6Cfzfr3ud">
              stanna kvar i företaget antingen som kassatillskott eller användas
              för investeringar
            </item>
            <item xml:id="i-8b5UPCfxnqbhad1bczETKx">
              (höjd) utdelning till ägarna
            </item>
            <item xml:id="i-S8JcJVyuzUHUnYrDmjT6zo">
              (höja) lönerna till de anställda.
            </item>
          </list>
          <p xml:id="i-VRSC99b4EE1ccg8hFDurc2">
            Som socialistiskt parti har vi naturligtvis inga principiella
            invändningar mot att man använder ett överskott till höjda löner
            istället för att ge pengarna till (passiva) ägare. Däremot har
            vi starka åsikter om hur löneutrymmet skall fördelas mellan olika
            personalkategorier 80 och vi har också bestämda åsikter hur ersättningssystem
            till företagens ledningar bör utformas den senare frågan återkommer
            vi till i slutet av detta avsnitt.
          </p>
          <p xml:id="i-QMdQpjfS4YAUp28MfPWuf6">
            Men den relevanta frågan som vi formulerade inledningsvis kvarstår:
            Hur har det varit möjligt för de finansiella företagen att betala
            ut sådana fantasisummor till sina anställda i just den finansiella
            sektorn? Kan det ha något med vinsterna att göra? Vi har bett
            riksdagens utredningstjänst att jämföra de fyra svenska storbankernas
            nettoresultat med de fyra största icke-finansiella företagens
            nettoresultat för perioden 20042008. Resultaten är tämligen anmärkningsvärda.
            Trots att de fyra storbankernas sammanlagda omsättning under tidsperioden
            endast motsvarade 24 procent av de största icke-finansiella företagens
            sammanlagda omsättning var de fyra storbankernas samlade resultat
            under samma tidsperiod 34 procent högre än det samlade resultatet
            för de största icke-finansiella företagen 81 .
          </p>
          <p xml:id="i-LLFMcLYJc4WeNVHTdZW6if">
            Utredningstjänstens pm visar att vinsterna i de svenska storbankerna
            är direkt obscena. Förklaring till detta kan förmodligen delas
            upp i två huvudförklaringar, som också är sammankopplade med varandra.
            Den ena orsaken är de uttalade och implicita garantier och subventioner
            som bankerna får från staten som vi pekade på i avsnitt 5.6.1.1.
            Den andra huvudförklaringen är naturligtvis den oligopolstruktur
            82 som råder på den svenska bankmarknaden, där statens olika garantier
            och subventioner utgör en delförklaring till storbankernas dominans.
            Så även om människor med rätta är upprörda över de höga bonusarna
            borde lagstiftare, tillsynsmyndigheter och den intresserade allmänheten
            snarast skjuta in sig på storbankernas enorma övervinster, vilka
            är de som möjliggör de höga bonusarna.
          </p>
          <p xml:id="i-FHiJyMyN8dUWYgD25J8PP4">
            Sedan till frågan om ersättningssystemens struktur inom den finansiella
            sektorn och vilka effekter dessa har haft på finanssektorns agerande.
            Den finansiella sektorn har de senaste två decennierna präglats
            av att lönerna till såväl företagens ledande skikt som löntagare
            på lägre nivåer i stor utsträckning varit rörliga. Det finns egentligen
            inget rationellt skäl ur ett företagsekonomiskt perspektiv att
            lönerna till finansföretagens ledande skikt är rörliga. Tvärtom
            finns det studier som visar att rörliga löner kopplade till olika
            prestationsmått snarast är kontraproduktiva för företagens resultat.
            För de anställda på lägre nivåer utgör de rörliga lönerna dessutom
            ett betydande arbetsmiljöproblem. Men det som fått stora negativa
            effekter för framförallt samhällsekonomin, men också för många
            företag, är hur prestationsmåtten är konstruerade.
          </p>
          <p xml:id="i-2QP5JdjDRHofHqpSJ2RLxk">
            Såväl de ledande skikten som tjänstemännen på lägre nivåer har
            haft stora delar av sina löner kopplade till omsättningen (kreditvolymerna)
            och till kortsiktiga resultatmål, vilket uppmuntrat riskabel kreditgivning
            och placeringar i riskfyllda värdepapper. Pettersson pekar på
            liknande problematik fast utifrån en något annorlunda infallsvinkel
            som vi bedömer som central i sammanhanget. Han konstaterar följande:
            Eftersom ökad risk ofta innebär högre förväntad avkastning, blir
            det för finansbranschens aktörer rationellt att ta på sig risk
            som inte är uppenbar för investerarna. Då framstår det för dem
            som beslutar om den rörliga ersättningen som att dessa aktörer
            har åstadkommit en imponerande hög avkastning, trots att det egentligen
            endast rör sig om kompensation för högre risk. 83
          </p>
          <p xml:id="i-28FkHEyswHVfwQQkZQaBWg">
            Vi kan konstatera att ersättningssystemen i den finansiella sektorn
            är skadliga för såväl samhällsekonomin som för många företag.
            En av de uppgifter som den av Vänsterpartiet föreslagna finanskommissionen
            (se avsnitt 5.6.1.6 ovan) bör ägna sig åt är ersättningssystemen
            inom finansbranschen. Finanskommissionen kan t.ex. som Rossander
            &amp; Rudebeck föreslår i sin rapport ta fram en bolagskod med
            rekommendationer för hur ersättningssystemen bör utformas. 84
            Bolagskoden kan sedan ägas av en institution bestående av företrädare
            för bl.a. de politiska partierna, arbetsmarknadens parter och
            universitet. Denna institution ska sedan löpande följa utvecklingen
            och ge förslag på förändringar.
          </p>
          <head xml:id="i-2sm2kRUMBxmWJMPzSG3qrX" type="h3">
            5.6.2 Öka statens roll i den finansiella sektorn
          </head>
          <p xml:id="i-5mhHHLqcgqgsUBeLhNC1VN">
            Den svenska bankmarknaden domineras idag totalt av de fyra storbankerna.
            Konkurrensverket (KKV) har som tumregel att en marknadsandel på
            över 40 procent är ett tecken på en dominerande ställning. Det
            råder enligt KKV en oligopolistisk struktur på den svenska bankmarknaden,
            med ett fåtal stora aktörer som dominerar. Myndigheten konstaterar
            i en rapport från mars 2009 att de fyra storbankerna Nordea, Swedbank,
            SEB och Handelsbanken står för ca 75 procent av den totala inlåningen
            från allmänheten. 85 Stora delar av svensk ekonomi står och faller
            med hur de här fyra bankerna sköts.
          </p>
          <p xml:id="i-3pgnEQ7r2ey744gD5YqGQC">
            Vi menar att skärpt finansiell reglering, nya redovisningsmetoder
            och ökad transparens inte är tillräckligt för att i grunden få
            de finansiella marknaderna att fungera på ett tillfredsställande
            sätt. Eftersom det alltid i sista hand är de nationella staterna
            som i krislägen utgör garantin för att det finansiella systemet
            inte imploderar, borde ett ökat statligt bankägande göras till
            ett naturligt inslag i finanssektorn. Staten bör också ta ett
            större ansvar för den finansiella infrastrukturen avseende betalsystemet,
            finansiella marknadsplatser, clearingverksamhet m.m. Genom ett
            ökat statligt ägande av banker och finansiell infrastruktur kan
            vi i högre grad garantera att kreditförsörjningen fungerar ansvarsfullt,
            att nödvändiga samhällsinvesteringar blir av och att de värsta
            formerna av spekulation begränsas.
          </p>
          <p xml:id="i-VbS5a4wRVXMeuPpraPsyik">
            Vänsterpartiet vill därför att statens ägande i Nordea utökas
            och att SBAB:s verksamhet utvidgas med t.ex. lokala bankkontor.
            Vi vill också undersöka förutsättningarna för en ny statlig investeringsbank.
            Det skulle kunna lösa en stor del av problemet med att det saknas
            riskvilligt kapital för nödvändiga investeringar, inte minst under
            den nuvarande finansiella krisen. Företag och offentliga institutioner
            i Sverige behöver en bank att vända sig till som alltid kan ge
            krediter till hållbara investeringar, oberoende av vilka problem
            de privata bankerna har dragit på sig. Det skulle också öppna
            för demokratiska diskussioner om vilka strategier Sverige bör
            välja för att på bästa sätt utveckla vårt näringsliv. Därför föreslår
            vi att regeringen får i uppdrag att snarast utreda möjligheterna
            att bilda en statlig investeringsbank.
          </p>
          <head xml:id="i-BJjszXCu8EbqnqBeAdARpU" type="h3">
            5.6.3 Sparbankernas roll för ökad konkurrens och regional utveckling
          </head>
          <p xml:id="i-SsXJWsYRWPD6w3nELsCZji">
            Den globala krisen har bl.a. visat på riskerna med att ha ett
            finansiellt system som baseras på ett fåtal dominerande banker
            som har sina huvudkontor i världens finanscentrum och/eller i
            sina respektive länders huvudstäder. Storbankernas dominans har
            ett antal menliga effekter för samhällsekonomin. Deras systemhotande
            roll analyserades framförallt i avsnitt 5.6.1.1. Men bankkoncentrationen,
            såväl geografiskt som i fråga om den undermåliga konkurrensen,
            leder även till andra negativa konsekvenser för samhället.
          </p>
          <p xml:id="i-U5JXc4XAKsWmrddcvti7Nj">
            Företagen på mindre orter har generellt sett en svårare situation
            avseende kapitalförsörjningen jämfört med näringslivet i de större
            städerna. Detta beror på flera omständigheter, bl.a. ett allmänt
            lägre intresse för investeringar på landsbygden från de stora
            bankernas sida samt att många av storbankernas lokalkontor på
            de mindre orterna har slagits igen under det senaste decenniet.
            Det finns emellertid en rad aktörer på mindre orterna som brinner
            för att utveckla det lokala näringslivet. En av dessa, är alla
            de s.k. sparbanker som finns runt om i landet.
          </p>
          <p xml:id="i-Sx8Ewqzn44qMWcxhsWL8gz">
            Sparbankerna skiljer sig åt jämfört med storbankerna på en rad
            områden. Det är en associationsform utan egentliga ägare. Ett
            antal huvudmän står för ett slags överinsyn och utser styrelse
            för bankerna. Sparbankernas vinster delas ut i enlighet med de
            villkor som de ursprungliga grundarna ställt upp eller återinvesteras
            i den egna verksamheten. Detta skapar en god trygghet för sparbankernas
            kunder. Den stora fördelen med sparbankernas verksamhet är att
            de verkar nära sina kunder. Jämfört med storbankerna har de en
            överlägsen kunskap om och ett engagemang för det lokala näringslivet.
            Sparbankernas verksamhet och närvaro ökar såväl företagens som
            privatkundernas valmöjligheter och bidrar på så sätt till att
            stärka den annars undermåliga bankkonkurrensen i Sverige. Även
            om sparbankerna drivs i vinstsyfte är ett utmärkande drag att
            de avsätter betydande medel för ideella och samhällsnyttiga verksamheter
            i närområdet.
          </p>
          <p xml:id="i-BoogkbbNDJTaG1ZkEJeCb1">
            De lokala sparbankerna har en affärsomslutning på ca 500 miljarder
            kronor, ett samlat resultat på nästan 3 miljarder och en soliditet
            på i genomsnitt 20 procent. För närvarande finns det 66 sparbanker
            i Sverige som tillsammans med sina filialer finns representerade
            i ca 140 kommuner. Baserat på forskning om betydelsen av sparbanker
            på mindre orter 86 finns det all anledning att tro att en ökning
            av antalet sparbanker skulle kunna ha en mycket positiv effekt
            på den ekonomiska utvecklingen på mindre orter.
          </p>
          <p xml:id="i-3Ng5QFhvd7f6X3Bb3NJLfU">
            Vänsterpartiet har tagit del av och följt utvecklingen av sparbanksrörelsen
            i Norge. Sparbankerna i Norge verkar som regionalt viktiga aktörer.
            Att sparbankerna i Norge är slagkraftiga regionalt har att göra
            med att där, till skillnad mot i Sverige, så tillåts egenkapitalbevis.
            Egenkapital är ett instrument som har likhet med aktier. Huvudprincipen
            är att egenkapitalbevisens kapitalandel läggs under samma regelverk
            som institutionens övriga kapital, så att utdelningar, gåvor till
            allmännyttiga ändamål samt avsättningar till sparbankens fond
            styrs av ett och samma regelverk. Skillnaden mot aktier ligger
            främst i äganderätten till bankens förmögenhet samt inflytande
            i bankens organ. Vänsterpartiet kan konstatera att detta leder
            till att s.k. aktieägare inte kan bli en majoritet i banken och
            att banken då inte heller kan säljas. Man kan också säga att det
            kan vara ett skydd mot aktiebolagslagens avigsidor. Vänsterpartiet
            anser att Sverige skall införa egenkapitalbevis på liknande sätt
            som i Norge i den svenska sparbankslagen.
          </p>
          <p xml:id="i-9umbY652vzjhJysNiG2CBH">
            Det tar lång tid att bygga en bank och att grunda det kapital
            en stabil bank behöver, så förutom möjligheterna till egenkapitalbevis
            kan det också behövas möjligheter till statliga kreditgarantier
            eller uppstartslån för att möjliggöra etablerande av nya sparbanker.
            Ifall kreditgarantier eller uppstartslån införs, vilket borde
            vara rimligt, kan det vara så att sparbankernas roll och filosofi
            behöver preciseras. I det läget förutsätts att de inte ger sig
            in i större och riskabla investeringar och att de inte ägnar sig
            åt aktieägande i vare sig banker eller andra riskbaserade kommersiella
            verksamheter. På så sätt skapas goda förutsättningar för de nya
            sparbankerna att växa sig starka.
          </p>
          <p xml:id="i-MvroHWHMhyLJ1P7t69An62">
            I jämförelse med de omfattande garantier och andra stöd de stora
            affärsbankerna tagit del av torde kreditgarantier eller uppstartslån
            till nya sparbanker vara både mindre kostsamma och mindre riskabla.
            Vänsterpartiet vill därför att regeringen skall återkomma med
            förslag till riksdagen beträffande finansiering av startkapital
            för bildande av nya sparbanker.
          </p>
          <head xml:id="i-6rabLxGHXFJkrKoSXhrS6k" type="h3">
            5.6.4 Kapitalförsörjning och likviditet
          </head>
          <p xml:id="i-HxHiqDAPTMAYhGEGCAmcyx">
            Under en längre tid har lånemarknaden inte fungerat normalt till
            följd av finanskrisen. Det är ett allvarligt hot mot att utveckla
            nya idéer, bärkraftiga företag och i förlängningen nya jobb. I
            ett läge där kapitalmarknaden inte längre fungerar eller vill
            ta sitt ansvar måste staten gripa in, menar vi.
          </p>
          <p xml:id="i-4CwtXGnPZhyjA4XEL6Kzbr">
            I finanskrisens och lågkonjunkturens spår drabbades framför allt
            mindre företag hårt av likviditetsproblem. Det blev svårare att
            få lån och ibland även att behålla sina krediter. Bankerna blev
            mer restriktiva. Det förekom att krediter omprövades och att banker
            ensidigt sa upp krediter. Det kunde innebära att planerade investeringar
            sköts på framtiden eller inte blev av alls. Vi menar att det vore
            förödande om livskraftiga företag skall slås ut och kanske tvingas
            till konkurs.
          </p>
          <p xml:id="i-6gg1bwaJDVqMhWi2JBKQub">
            Regeringen har vidtagit vissa åtgärder på det här området. Exempelvis
            har Almi Företagspartner AB:s utlåningskapacitets stärkts och
            AB Svensk Exportkredit och Exportkreditnämnden har fått utökade
            möjligheter att tillhandahålla exportfinansiering. Dessutom finns
            ett tillfälligt skatteuppskov för arbetsgivare. Vänsterpartiet
            riktade vid införandet av lagen kritik mot den extra avgift som
            tas ut av det enskilda företaget som begär uppskov. Dessutom menade
            vi att ökade möjligheter till uppskov med inbetalning av mervärdesskatt
            borde ha prövats.
          </p>
          <p xml:id="i-FMw3B7YyZzCAtarSrhXwrg">
            Vänsterpartiet menar att det behövs fler insatser för att komma
            till rätta med osäkerheten på kreditmarknaden och med framför
            allt de mindre företagens likviditetsproblem. Vi ifrågasätter
            därför bl.a. bankernas rätt att ensidigt säga upp krediter. Vi
            menar att låntagarna bör få ett starkare skydd genom att kunna
            få skadestånd om lån sägs upp på ett otillbörligt sätt. Det finns
            exempel från andra länder i Europa där låntagare har ett bättre
            skydd än vad som erbjuds i Sverige.
          </p>
          <p xml:id="i-9S5CfVx9Pab3UzoJgVSoVX">
            En skärpning av betalningstider kan vara en annan nödvändig åtgärd.
            Det gäller såväl offentlig sektor som näringslivet. Om betalningar
            från myndigheter eller dylikt kan förkortas bör samtidigt samma
            åtgärder vidtas inom det privata näringslivet. Det är viktigt
            att alla sektorer tar sitt ansvar.
          </p>
          <p xml:id="i-49ikVBMrMLVKB7ycgEcDBi">
            Eftersom läget har varit allvarligt under en längre tid lyfte
            Vänsterpartiet fram ytterligare åtgärder under året, bland annat
            i motion 2008/09:38. Det handlade om möjligheten att ställa ut
            statliga kreditgarantier eller en allmän bankgaranti. Sådana garantier
            skulle självklart innehålla krav på motprestationer, såsom att
            inga styrelsearvoden höjs och att inga bonusar betalas ut under
            tiden. Vi menade också att det fanns skäl att ifrågasätta det
            rimliga i att tillåta utdelningar och höga pensionsavtal under
            den tid en eventuell garanti skulle användas. Vi tog också upp
            frågan om till exempel Nordea eller SBAB skulle kunna få ett särskilt
            uppdrag att se till att små och medelstora livskraftiga företag
            förhindras gå omkull på grund av finanskrisen.
          </p>
          <head xml:id="i-HtdgbczQsRAftM9xWHWtHZ" type="h4">
            5.6.4.1 Gemensamt förslag från s, mp och v: Stärkt tillgång på
            riskkapital
          </head>
          <p xml:id="i-GRvYMMrVjd4zuaDeiuWg3M">
            Nyföretagandet minskar i Sverige. Det är allvarligt i en situation
            där de små och medelstora företagen står för en viktig del av
            en framtida ekonomisk återhämtning. Företagens möjligheter att
            få tillgång till kapital har allvarligt försämrats. Vi vill genomföra
            en extra utdelning från Vattenfall med 5 miljarder kronor för
            att skapa en ny riskkapitalfond. Den nya riskkapitalfonden ska
            agera marknadskompletterande.
          </p>
          <p xml:id="i-5vo1NWNjz57WeMhEJ8FePq">
            Fonden ska aktivt stimulera det breda näringslivets kapitalbehov,
            men med särskilt fokus på innovativa små och medelstora industri-
            och tjänsteföretag. Insatser som stärker det svenska näringslivets
            långsiktiga konkurrenskraft ska särskilt prioriteras. Detta kan
            till exempel användas för satsningar på företag som verkar i branschen
            för miljöteknik.
          </p>
          <head xml:id="i-ViVMzjP83QG9z59GP6N38j" type="h2">
            5.7 Riktlinjer för finans- och penningpolitiken
          </head>
          <p xml:id="i-9xHHjFTYkCDNKPe2PiaBi6">
            Normpolitikens inträde i de västerländska ekonomierna tog fart
            under 1980-talet. Med normer avses här olika regelverk och institutionella
            förhållanden som ligger till grund för den ekonomiska politiken.
            Dessa regelverk syftar bl.a. till att begränsa regeringens och
            riksdagens handlingsfrihet i ekonomiska frågor. Denna politik
            kan i mångt och mycket ses som en nyliberal reaktion på den keynesianska
            ekonomiska politiken som alltsedan 1930-talets djupa ekonomiska
            kris präglat politiken i de flesta utvecklade ekonomier. Vad Keynes
            och hans efterföljare noterade är att nominella priser och löner
            är trögrörliga på kort sikt. Detta innebär att förändringar i
            efterfrågan eller på utbudssidan inte pareras med motsvarande
            förändringar i priser och löner, vilket ibland leder till ett
            lågt resursutnyttjande i ekonomin (lågkonjunktur) eller till ett
            ansträngt resursutnyttjande (överhettning). Denna grundläggande
            analys av ekonomin är giltig än idag.
          </p>
          <p xml:id="i-CQkhSzX4w9Dfmzsi2kZ4bi">
            För att parera svängningarna i resursutnyttjandet föreslog Keynes
            att man skulle använda finans- och penningpolitiken i stabiliseringspolitiskt
            syfte. Vad Keynes m.fl. lyfte fram var efterfrågans betydelse
            för att stabilisera ekonomin. Det recept som Keynes skrev ut var
            att staten skulle öka köpkraften och efterfrågan i ekonomin i
            tider av lågkonjunktur och hög arbetslöshet och minska densamma
            när inflationen var på väg att sticka i väg till följd av en överhettad
            ekonomi.
          </p>
          <p xml:id="i-VzG9ZCJu8h327h2SHe8yrW">
            Den svenska ekonomiska politiken hör till de mer normbaserade
            i världen. Med normer avses här olika regelverk och institutionella
            förhållanden som ligger till grund för den ekonomiska politiken.
            Dessa regelverk syftar bl.a. till att begränsa regeringens och
            riksdagens handlingsfrihet i ekonomiska frågor. Penningpolitiken
            styrs av en från politiker oberoende riksbank, vars verksamhet
            regleras i riksbankslagen och som föreskriver ett ensidigt mål
            för penningpolitiken om prisstabilitet. Finanspolitiken styrs
            av ett överskottsmål för den offentliga sektorn, ett balanskrav
            för kommunerna och treåriga utgiftstak för statsbudgeten samt
            ett förfarande som innebär att investeringar i infrastruktur i
            normalfallet direktavskrivs via anslag i statsbudgeten.
          </p>
          <p xml:id="i-J8qcd1Mk1zX3782PuVsAzy">
            Vänsterpartiet är kritiskt till samtliga dessa ramverk. Vi har
            i flera sammanhang mer i detalj redogjort för våra invändningar
            mot dessa regelverk, senast i vår motion (2008/09:Fi26) på 2009
            års ekonomiska vårproposition. I denna motion begränsar vi oss
            till våra huvudsakliga anmärkningar och redogör för de riktlinjer
            vi menar bör vägleda finans- och penningpolitiken.
          </p>
          <p xml:id="i-TnyFx65esyea3Xe1XzkKo">
            Vänsterpartiet anser att full sysselsättning skall vara det övergripande
            och överordnade målet för den ekonomiska politiken. Vi menar att
            de ramverk och institutionella förhållanden som för tillfället
            omgärdar finans- och penningpolitiken försvårar en politik för
            full sysselsättning.
          </p>
          <head xml:id="i-UwRTGxD7utwjVmaaGtS2vf" type="h3">
            5.7.1 Målet för de offentliga finanserna
          </head>
          <p xml:id="i-NVfpjb6VsMLCsDdYcp1TXP">
            Överskottsmålet innebär att de offentliga finanserna måste gå
            med ett överskott på minst 1 procent av BNP över en konjunkturcykel.
            Målet infördes bl.a. mot bakgrund av den kraftiga ökningen av
            statsskulden under 90-talskrisen. Vänsterpartiet stod bakom överskottsmålet
            då det infördes för vi menade att det var viktigt att få ner statskulden
            till rimliga nivåer. Detta syfte med överskottsmålet är sedan
            en lång tid tillbaka uppfyllt, och de svenska offentliga finanserna
            hör idag till de starkare i världen. Naturligtvis går de offentliga
            finanserna under den nuvarande djupa lågkonjunkturen med underskott,
            men den offentliga sektorns förmögenhetsställning är stark och
            den offentliga bruttoskuldkvoten är alltjämt låg.
          </p>
          <p xml:id="i-85RJhgZ2MdRYYdF8xJfGQz">
            Diagram 20 Statsskulden, 19902012
          </p>
          <p xml:id="i-DMBp7RMEazWmSCjwKti11R">
            Procent av BNP
          </p>
          <p xml:id="i-QJTXdP5xRZr38WAmXytRyS">
            Källa: Riksgäldskontoret och BP10.
          </p>
          <p xml:id="i-F2eEXHX1UYxaPzWQAQ6oKR">
            Det argument som nu brukar anföras till stöd för överskottsmålet
            är de kommande demografiska förändringarna. Tanken är att vi behöver
            ha överskott nu för att kunna ha underskott sedan. Skälet som
            anförs är att dagens generationer måste spara för att kommande
            generationer skall kunna få god offentlig service. Men detta resonemang
            vilar på en i grunden felaktig bild av samhällsutvecklingen. Kommande
            generationer kommer inte att vara fattigare än dagens generationer,
            tvärtom. Finansdepartementets långsiktskalkyler visar att BNP
            per capita kommer att öka med över 100 procent de närmaste 50
            åren. Mot den bakgrunden är det svårt att förstå varför dagens
            generationer måste spara för att morgondagens generationer skall
            ha råd med vård, skola och omsorg.
          </p>
          <p xml:id="i-N1qCPZzpaqFnhaEB8updDf">
            Vidare är själva idén att vi kan spara oss till ökade framtida
            möjligheter till god offentlig service i grunden feltänkt. Överskottsmålet
            innebär de facto att vi för en form av kontinuerlig åtstramningspolitik,
            vilket leder till lägre sysselsättning och produktion. Och produktionsbortfall
            idag betalas inte tillbaka imorgon med ränta. Vänsterpartiet föreslår
            därför att dagens överskottsmål ersätts med mål för de offentliga
            finanserna där dessa i normalfallet skall vara i balans över en
            konjunkturcykel. Att ett sådant mål för det finansiella sparandet
            skulle äventyra de offentliga finansernas långsiktiga hållbarhet
            saknar naturligtvis grund.
          </p>
          <p xml:id="i-4ddPiXkT8NibBmzz7TLEuY">
            I själva verket innebär ett balansmål för de offentliga finanserna
            att den offentliga sektorns bruttoskuld som andel av BNP kontinuerligt
            faller 87 och att ett sådant mål för det finansiella sparandet
            stärker de offentliga finansernas långsiktiga hållbarhet jämfört
            med regeringens linje att ha överskott nu för att kunna ha underskott
            sedan. Detta bekräftas av en kalkyl som Riksrevisionen genomfört
            där dessa alternativ jämförs avseende dess effekter på den offentliga
            sektorns finansiella nettoskuld 88 , se diagram 21 nedan.
          </p>
          <p xml:id="i-UQc6FVgi72yfZE3T2nNzEh">
            Nettoskulden uttrycks som andel av BNP, där en negativ nettoskuld
            innebär en nettoförmögenhet. Den streckade linjen representerar
            ett balansmål för det finansiella sparandet medan den heldragna
            linjen visar överskottsmålet. Som framgår av diagrammet innebär
            ett balansmål för den offentliga sektorns finansiella sparande
            att nettoskulden successivt sjunker, vilket som nämndes ovan är
            liktydigt med att nettoförmögenheten ökar. Vid kalkylens slutår
            uppgår nettoförmögenheten till ca 25 procent av BNP, vilket utifrån
            dagens BNP motsvarar ca 750 miljarder kronor.
          </p>
          <p xml:id="i-eVr8jHth5ya31eMVXJxNn">
            Diagram 21 Den offentliga sektorns nettoskuld, procent av BNP
          </p>
          <p xml:id="i-RbLHDpmzsN2CLhyk1FKbSp">
            Källa: Riksrevisionen, RIR 2007:21, s. 84.
          </p>
          <head xml:id="i-Y2kcSKNessUKh1biYiVM5r" type="h3">
            5.7.2 Målet för kommunernas resultat
          </head>
          <p xml:id="i-SUiZyjBvgBMvJdLR5qKSYi">
            Kommunernas balanskrav infördes år 2000. Balanskravet innebär
            att varje kommun och landsting måste upprätta en budget för nästa
            kalenderår där intäkterna överstiger kostnaderna. Kommunernas
            intäkter består i huvudsak av skatteintäkter och statsbidrag.
            I en lågkonjunktur, då skatteintäkterna faller och utgifterna
            för t.ex. försörjningsstöd ökar, ställs kommuner och landsting
            inför ett svårt val. Förutsatt att regering och riksdag inte ökar
            statsbidragen till kommunsektorn i motsvarande mån ställs kommunerna
            och landstingen inför valet att antingen skära ned på kostnaderna,
            vilket i realiteten betyder färre anställda, eller höja kommunalskatten.
          </p>
          <p xml:id="i-3NXnR1h3SqvQRHDipTqVy9">
            Oavsett vilket val kommunerna och landstingen fattar kommer deras
            beslut att förvärra lågkonjunkturen balanskravet för kommunsektorn
            är med andra ord procykliskt. Denna utformning av kommunsektorns
            balanskrav är obegriplig och skadar såväl kommunernas verksamhet
            som en god och balanserad samhällsekonomisk utveckling. Kommunerna
            måste själva få utforma sina budgetar. Därmed ges de också bättre
            planeringsförutsättningar och kan undvika att deras agerande förstärker
            konjunktursvängningarna.
          </p>
          <head xml:id="i-6TBj6iWhTQEAq9pE61fhrD" type="h3">
            5.7.3 Inför en investeringsbudget i statsbudgeten
          </head>
          <p xml:id="i-RuzdX6qgcVwtBsPjTAYzaa">
            Budgetlagen föreskriver att investeringar i infrastruktur i normalfallet
            skall finansieras via anslag i statsbudgeten. Detta innebär att
            investeringarna bokförs som kostnader i statsbudgeten i takt med
            att utgifterna uppstår. Konsekvensen av detta förfaringssätt är
            att kostnaderna för investeringar i infrastruktur direktavskrivs.
            Vi menar att detta är ett mycket märkligt förfaringssätt. Vänsterpartiet
            anser att staten, i likhet med kommuner och företag, bör införa
            en investeringsbudget. En investering i infrastruktur är ju något
            som konsumeras över en lång tidsperiod. Därför är det en rimligare
            ordning att kostnaden fördelas över dess livslängd.
          </p>
          <p xml:id="i-BTH6hQ7WwuUrhz5dSCNrag">
            Tabellen nedan påverkas förutom av infrastrukturinvesteringarna,
            också av de förändringar Vänsterpartiet föreslår i studiemedelssystemet
            och antalet utbildningsplatser.
          </p>
          <p xml:id="i-FDKJhLbVxKZUBD68zbnVQK">
            Förändring Riksgäldens utlåning
          </p>
          <table xml:id="i-Q81AD3go52KSUZyLX68KCM">
            <row xml:id="i-6KHJCBWimv8SEhHt8HFvKV">
              <cell>
                Riksgäldens nettoutlåning, v-förslag jmf med BP10
              </cell>
            </row>
            <row xml:id="i-CT51hnJVG6Vyi1NZfHvdfo">
              <cell>
                2010
              </cell>
              <cell>
                2011
              </cell>
              <cell>
                2012
              </cell>
            </row>
            <row xml:id="i-J7CHx7uGzjWb9rfGaaxvch">
              <cell>
                CSN
              </cell>
              <cell>
                +1,01
              </cell>
              <cell>
                +1,03
              </cell>
              <cell>
                +1,44
              </cell>
            </row>
            <row xml:id="i-UJ6tkh928UXpakodjz8TA4">
              <cell>
                återbetalningar
              </cell>
              <cell>
                0,04
              </cell>
              <cell>
                0,03
              </cell>
              <cell>
                0,04
              </cell>
            </row>
            <row xml:id="i-7J5rsDovSn31rc4j9QDZXM">
              <cell>
                Järnvägar
              </cell>
              <cell>
                +11,20
              </cell>
              <cell>
                +11,90
              </cell>
              <cell>
                +12,40
              </cell>
            </row>
            <row xml:id="i-FmHW19Aq27AE4Qso26CUWD">
              <cell>
                återbetalningar
              </cell>
              <cell>
                ±0
              </cell>
              <cell>
                0,78
              </cell>
              <cell>
                1,60
              </cell>
            </row>
            <row xml:id="i-Jkepg15ypXmcxHiXBGuC7G">
              <cell>
                Vägar
              </cell>
              <cell>
                +10,30
              </cell>
              <cell>
                +5,50
              </cell>
              <cell>
                +6,80
              </cell>
            </row>
            <row xml:id="i-CDfx7Rk9z3DXkagtkX2Qzj">
              <cell>
                återbetalningar
              </cell>
              <cell>
                ±0
              </cell>
              <cell>
                0,72
              </cell>
              <cell>
                1,09
              </cell>
            </row>
            <row xml:id="i-TcHG99w3F6RxgAH9cYzX3q">
              <cell>
                Summa
              </cell>
              <cell>
                +22,48
              </cell>
              <cell>
                +16,90
              </cell>
              <cell>
                +17,91
              </cell>
            </row>
          </table>
          <head xml:id="i-Gz3U2s5DUTbt57zj5B9Lar" type="h3">
            5.7.4 Reformera eller avskaffa systemet med utgiftstaken
          </head>
          <p xml:id="i-5qtQVv1nreDg2rFecD3jxD">
            Utgiftstaken sätter en övre gräns för de statliga utgifterna
            tre år framåt. Något motsvarande golv för statens inkomster finns
            inte. Systemet har därmed en tydlig ideologisk slagsida på så
            sätt att ett givet reformutrymme innehåller restriktioner på statsbudgetens
            utgiftssida men inte på dess inkomstsida. För en borgerlig regering
            passar systemet dess politiska agenda. Samtidigt som man inte
            ens tillfört kommunerna några extraresurser för 2009 efter det
            att den ekonomiska krisen bröt ut och kommunernas skatteinkomster
            rasade med tiotals miljarder kronor har man under sina första
            tre regeringsår sänkt skatterna med över 100 miljarder kronor.
          </p>
          <p xml:id="i-8hNqLUcwctemH6FB4vx9Cg">
            En annan svaghet med utgiftstaken har sin grund i svårigheterna
            att prognostisera statens utgifter. En stor del av statens utgifter
            är konjunkturkänsliga och påverkas i hög grad av pris- och löneutvecklingen.
            När ekonomin går in i en kraftig lågkonjunktur ökar utgifterna
            för bl.a. a-kassan. Detta kan då innebära att utgiftstaken blir
            hotade så att man därför inte har råd att motverka lågkonjunkturen
            med en aktiv arbetsmarknadspolitik. Därför är det oklokt att sätta
            ett tak för statsbudgetens utgifter tre år i förväg. Detta system
            har uppenbara brister och svagheter och bör därmed reformeras
            eller helt avvecklas. 89
          </p>
          <head xml:id="i-9Uk7gtQRkuPM52greHbstp" type="h3">
            5.7.5 Målen för penningpolitiken och styrningen av Riksbanken
          </head>
          <p xml:id="i-J7CEVkJyghVC8D9P1TRR6b">
            Vänsterpartiet har flera grundläggande invändningar mot det svenska
            penningpolitiska ramverket och den rådande penningpolitiska regimen.
            De viktigaste invändningarna beskrivs i punkterna nedan:
          </p>
          <p xml:id="i-8cTKgpjWdBLDzj52NezTA7">
            Synen på sysselsättning och arbetslöshet
          </p>
          <p xml:id="i-9hrzBzpTE9pY7GikaWk5Vj">
            Det i lag fastställda målet för penningpolitiken är att Riksbanken
            ska upprätthålla ett fast penningvärde, vilket Riksbanken definierat
            som ett inflationsmål på 2 procent med ett toleransintervall på
            ±1 procent. Något explicit kompletterande mål för t.ex. BNP eller
            sysselsättningen finns inte eftersom sådana mål inte ansågs vara
            förenliga med EU:s regelverk när den nuvarande penningpolitiska
            regimen utformades. En annan anledning till varför det inte finns
            något kompletterande mål är att penningpolitiken inte anses kunna
            påverka tillväxten och sysselsättningen på ett bestående sätt.
            Detta resonemang vilar på teorin om en naturlig arbetslöshetsnivå
            eller s.k. jämviktsarbetslöshet. Det centrala i den teorin är
            att ekonomin strävar mot en naturlig arbetslöshetsnivå och att
            försök att pressa ned arbetslösheten under den nivån enbart leder
            till ökad inflation. Nivån på den naturliga arbetslösheten bestäms,
            enligt teorierna, av arbetsmarknadens funktionssätt. Förenklat
            innebär detta att ju mer avreglerad arbetsmarknaden är, desto
            bättre fungerar den.
          </p>
          <p xml:id="i-XGjZ6RtvpCVum2ir8QFMaz">
            Som vi påpekat tidigare i motionen anser vi att resonemangen
            om jämviktsarbetslösheten vilar på en såväl teoretiskt som empiriskt
            bräcklig grund. Är det verkligen korrekt att beskriva arbetsmarknaden
            som en arbetsmarknad som hela tiden konvergerar mot ett jämviktsläge?
            I själva verket består ju arbetsmarknaden av en mängd olika delmarknader
            med skiftande priser och olikartade utbuds- och efterfrågeförhållanden.
            Vi anser att det är mer adekvat att beskriva arbetsmarknaden som
            en fortlöpande och dynamisk process som inte nödvändigtvis låter
            sig beskrivas i en enkel jämviktsmodell. Teorierna om jämviktsarbetslöshet
            kan t.ex. inte förklara varför Sverige under i stort sett hela
            efterkrigstiden fram till 1990-talskrisen hade en lägre arbetslöshet
            än USA, trots att Sverige under perioden hade en mer reglerad
            arbetsmarknad än USA med högre minimilöner, högre ersättningar
            i arbetslöshetsförsäkringen och starkare anställningsskydd. Teorierna
            kan inte heller förklara varför den svenska jämviktsarbetslösheten
            enligt Konjunkturinstitutets (KI) beräkningar låg på drygt 3 procent
            under 1980-talet, medan den för innevarande år beräknas ligga
            på ca 6,5 procent 90 , trots att det sedan 1980-talet skett betydande
            förändringar på arbetsmarknaden, vilka enligt teorierna snarare
            borde sänka än höja nivån på jämviktsarbetslösheten. 91 De senaste
            30 årens erfarenheter visar entydigt att stora fall i produktion
            och sysselsättning får bestående effekter. Om arbetslösheten ökar
            kraftigt tenderar den strukturella arbetslösheten att stiga. Riksbankens
            penningpolitik vilar på föreställningen att finans- och penningpolitiska
            beslut inte har några bestående effekter på produktion och sysselsättning.
            Detta synsätt är uppenbart felaktigt. Vänsterpartiet menar att
            penningpolitiken i första hand bör baseras på utvecklingen i den
            reala ekonomin, där Riksbankens penningpolitik skall understödja
            det övergripande målet om full sysselsättning i den ekonomiska
            politiken.
          </p>
          <p xml:id="i-4tfjqLU3TLoydie1b99mTq">
            Den penningpolitiska regimen ger stabilitetsproblem
          </p>
          <p xml:id="i-ApDZivg5vGPe2B2tDB4tEx">
            Även om man tror på teorierna om jämviktsarbetslöshet är, enligt
            Vänsterpartiets uppfattning, den nuvarande utformningen av penningpolitiken
            problematisk. Under den nuvarande penningpolitiska regimen, med
            rörlig växelkurs, har Riksbanken i normalfallet huvudansvaret
            för stabiliseringspolitiken. Problemet är att en penningpolitik
            som enbart vägleds av ett inflationsmål saknar mekanismer för
            att stabilisera ekonomin kring fullt resursutnyttjande. Det kan
            ofta uppkomma lägen där utvecklingen i den reala ekonomin motiverar
            en annan penningpolitik än den som följer av en strikt tillämpning
            av inflationsmålet. Detta framgick med all önskvärd tydlighet
            i inledningen av den nu pågående ekonomiska och finansiella krisen.
            Trots att det under sommaren 2008 stod helt klart att den svenska
            ekonomin stod inför en tydlig konjunkturavmattning valde Riksbanken
            att höja reporäntan både i juli och i september med hänvisning
            till att inflationen översteg inflationsmålet.
          </p>
          <p xml:id="i-CgiVR2LhMYcjgC7oXVn8bz">
            Demokratisera Riksbanken
          </p>
          <p xml:id="i-7FTMXyGPm73aXo5AJvccbZ">
            Kombinationen av ett ensidigt mål om prisstabilitet och en lagstadgad
            oberoende riksbank medför att finanspolitiska åtgärder för att
            öka sysselsättningen ofta riskerar att motverkas av Riksbanken
            genom räntehöjningar. Riksbankens motiv är att ökad sysselsättning
            riskerar att hota inflationsmålet. Detta leder till ett olyckligt
            dubbelkommando i den ekonomiska politiken. Vänsterpartiet anser
            att besluten om räntan måste underställas riksbanksfullmäktige
            så att man får till stånd en samverkande finans- och penningpolitik
            som understödjer det övergripande målet om full sysselsättning.
          </p>
          <head xml:id="i-Ju3gogK2VBZHbpwVJnFvqN" type="h3">
            5.7.6 Avslutande kommentar
          </head>
          <p xml:id="i-BF9kbHQNF635LswLToqRh4">
            Vår kritik av de nuvarande ramverken som omgärdar finanspolitiken
            skall ingalunda tolkas som att vi emotsätter oss starka offentliga
            finanser. En stark offentlig förmögenhetsställning stärker omvärldens
            förtroende för den svenska ekonomiska politiken och stärker finanspolitiska
            åtgärders effekter när ekonomin nu är i en kraftig lågkonjunktur
            med stora budgetunderskott som följd. Vi vet att det i allmänhet
            är de vanliga människorna som får ta de största smällarna om de
            offentliga finanserna raseras. Vi såg det på 1990-talet, under
            och i efterdyningarna av 90-talskrisen. Vänsterpartiet stod bakom
            åtminstone 90 procent av det saneringsprogram av statsbudgeten
            som den socialdemokratiska regeringen genomförde efter regeringsskiftet
            1994. Under 1990-talskrisen uppgick underskottet i de offentliga
            finanserna som mest till ca 11 procent av BNP. Omvärlden fann
            då skäl att tvivla på de svenska offentliga finansernas långsiktiga
            hållbarhet, vilket resulterade i höga marknadsräntor som försvårade
            en ekonomisk återhämtning. För att ekonomin skulle ta fart var
            det nödvändigt att få ner räntorna, därför tvingades vi då genomföra
            budgetförstärkningar trots rådande lågkonjunktur.
          </p>
          <p xml:id="i-QnDdUyUFtzhduknZghGB73">
            Man kan så här i efterhand diskutera såväl innehållet i saneringsprogrammet
            som dess omfattning. Men att besparingar och skattehöjningar då
            var nödvändiga är de flesta eniga om. Vänsterpartiet har också
            bidragit till vår nuvarande starka förmögenhetsställning genom
            att medverka till att vi under det organiserade rödgröna samarbetet
            mellan 1998 och 2006 sparade i goda tider för att kunna möta den
            nuvarande lågkonjunkturen med finanspolitiska stimulanser, utan
            att äventyra de offentliga finanserna i ett längre perspektiv.
            Vi har med andra ord i praktisk handling visat att vi värnar starka
            offentliga finanser.
          </p>
          <p xml:id="i-NkqBJQqUQMZdc7LfFK1khy">
            Den nuvarande ekonomiska krisen är annorlunda jämfört med 1990-talskrisen
            på en i sammanhanget avgörande punkt. Som nämndes ovan uppgick
            det offentliga underskottet då som mest till cirka 11 procent
            av BNP. Nu beräknas underskottet toppa nästa år på ca 3,5 procent
            av BNP. Det är en väsentlig skillnad. Det innebär att vi den här
            gången har utrymme att möta lågkonjunkturen med finanspolitiska
            stimulanser, vilket av förklarliga skäl är ett betydligt mer effektivt
            sätt att bekämpa en lågkonjunktur.
          </p>
          <p xml:id="i-WayFiTPM2uKfwvQmNBSoP4">
            På motsvarande sätt skall vårt ifrågasättande av det ensidiga
            inflationsmål som penningpolitiken baseras på inte tas till intäkt
            för att vi tar lätt på inflationen. Vi förordar naturligtvis ingen
            penningpolitik som sätter i gång en pris- och lönespiral av det
            slag vi såg under t.ex. 1980-talet, där priser och löner jagade
            varandra vilket bl.a. resulterade i en mycket svag reallöneutveckling.
            Vi vet också att en höginflationsekonomi riskerar att utlösa en
            utlånings- och spekulationskarusell som vanligtvis gynnar de redan
            kapitalstarka på de vanliga människornas bekostnad.
          </p>
          <p xml:id="i-TT1DujUa6HKH74F19NfAXd">
            Men vi tror inte att dagens ramverk är de mest ändamålsenliga
            för att understödja en politik för full sysselsättning och en
            i övrigt god makroekonomisk utveckling. Dagens ramverk skapades
            för att hantera det sena 80-talets och tidiga 90-talets problem,
            dvs. en galopperande inflation och stora budgetunderskott. Det
            ekonomiska läget i Sverige är idag väsensskilt, med alltjämt starka
            offentliga finanser, stora och löpande överskott i bytesbalansen
            och en obefintlig inflation. Det förefaller därför inte självklart
            att de ramverk som skapades för att hantera det sena 1980-talets
            och tidiga 1990-talets problem är bäst lämpade att möta framtidens
            utmaningar.
          </p>
          <head xml:id="i-2qrVAQgjPyHmCre4hXybxF" type="h2">
            5.8 Finanspolitisk inriktning och realekonomiska effekter av
            Vänsterpartiets budget
          </head>
          <head xml:id="i-MUW65sxNkridcZwaktySiT" type="h3">
            5.8.1 Utredningstjänstens analys av Vänsterpartiets förra budgetmotion
          </head>
          <p xml:id="i-FsU71vEDCb2YUYyDXeLzcS">
            Sedan en tid tillbaka har riksdagens utredningstjänst regelmässigt
            analyserat och jämfört oppositionspartiernas budgetförslag med
            regeringens budgetproposition i olika avseenden. Utredningstjänstens
            analys av Vänsterpartiets förra budgetmotion (2008/09:Fi271) ledde
            fram till följande resultat: 92
          </p>
          <p xml:id="i-KyYkkweBBQA5hwEdAeXmfx">
            Högre BNP
          </p>
          <p xml:id="i-WDyLJzWRFe72NTMSEVDuCY">
            Vänsterpartiets budgetförslag medförde en högre BNP-nivå jämfört
            med regeringens på 22, 26 respektive 40 miljarder kronor för åren
            20092011.
          </p>
          <p xml:id="i-BZNQZaFvafDB9CjxLjseXz">
            Lägre arbetslöshet
          </p>
          <p xml:id="i-Wph6oh2QJh2n2Jk14uxGuN">
            Vänsterpartiets budgetalternativ minskade antalet arbetslösa
            med cirka 40 000 personer för 2009. Fram till 2011 beräknades
            en minskning av antalet arbetslösa med ca 50 000 personer. 93
          </p>
          <p xml:id="i-14VPkoiPNc4vbvVcynJWuM">
            Starkare offentliga finanser
          </p>
          <p xml:id="i-Br3jYDczg4ExojAkiEXwVe">
            Vårt budgetförslag hade ett finansiellt sparande som var 8 miljarder
            kronor högre än regeringens för 2009. 94 Motsvarande siffra för
            2010 var 4 miljarder kronor högre. För 2011 hade vi ett lägre
            sparande än regeringen: 7 miljarder kronor.
          </p>
          <p xml:id="i-AoLPjcNmmrzX1VA4PV9NFD">
            Resultaten av utredningstjänstens analys är inte förvånande.
            Jämfört med regeringen hade och har vi alltjämt betydligt mer
            av direkta jobbskapande förslag, inte minst riktade mot kommunsektorn.
            Därtill hade och har vi högre offentliga investeringar. Vidare
            är våra automatiska stabilisatorer i a-kassan och övriga socialförsäkringssystem
            starkare än regeringens samt att vi i övrigt har en mer rättvis
            fördelningspolitik. Det innebär sammantaget en omfördelning av
            köpkraft från hushåll med högt sparande till hushåll med små marginaler,
            vilket höjer den andel av de totala inkomsterna som går till konsumtion.
            Vi har å andra sidan högre skatter totalt sett jämfört med regeringen,
            men det har en mer begränsad effekt på BNP och sysselsättning.
          </p>
          <p xml:id="i-NL1G6M6qCozcegdo3nimnq">
            Utredningstjänstens analys får stöd när man studerar olika internationella
            institutioners och forskares resultat avseende vilka BNP- och
            sysselsättningseffekter olika finanspolitiska förslag medför,
            vilket på ekonomspråk kallas för finanspolitiska multiplikatorer.
            Enklaste sättet att förstå hur multiplikatorer används vid ekonomiska
            analyser är att illustrera med ett exempel. Om multiplikatorn
            för t.ex. offentliga investeringar anges till 1,5, innebär detta
            att om man ökar de offentliga investeringar med exempelvis 10
            miljarder kronor, så ökar BNP med 15 miljarder kronor vid en specifik
            tidpunkt. Nedan redovisas de intervall för multiplikatorer som
            den amerikanska kongressens budgetkontor (CBO) använder: 95
          </p>
          <p xml:id="i-4rmUW5JfpCbied39636v7k">
            Tabell 12 Policy Multipliers: The Cumulative Impact on GDP over
            Several Quarters of Various Policy Option
          </p>
          <table xml:id="i-DhVZJMC3ZwgLNj9D6hcDKi">
            <row xml:id="i-36odcC8HjTUEP9frCs1wgL">
              <cell>
                High
              </cell>
              <cell>
                Low
              </cell>
            </row>
            <row xml:id="i-67AegpsQQGZ4B2zUwebzFx">
              <cell>
                Purchases of Goods and Services by the Federal Government
              </cell>
              <cell>
                2.5
              </cell>
              <cell>
                1.0
              </cell>
            </row>
            <row xml:id="i-nZbN4Qhxo4ACmAHEtJfTF">
              <cell>
                Transfers to State and Local Governments for Infrastructure
              </cell>
              <cell>
                2.5
              </cell>
              <cell>
                1.0
              </cell>
            </row>
            <row xml:id="i-RXpC8rLVNerEUCT49K3Mkv">
              <cell>
                Transfers to State and Local Governments Not for Infrastructure
              </cell>
              <cell>
                1.9
              </cell>
              <cell>
                0.7
              </cell>
            </row>
            <row xml:id="i-LqkKorduQJQkMhsrVmM1TL">
              <cell>
                Transfers to Persons
              </cell>
              <cell>
                2.2
              </cell>
              <cell>
                0.8
              </cell>
            </row>
            <row xml:id="i-Y2xhh8RrhEAVabUMeain2m">
              <cell>
                Two-Year Tax Cuts for Lower- and Middle-Income People
              </cell>
              <cell>
                1.7
              </cell>
              <cell>
                0.5
              </cell>
            </row>
            <row xml:id="i-VqmzVHPyTmTFzSuG9cP1QG">
              <cell>
                One-Year Tax Cuts for Higher-Income People
              </cell>
              <cell>
                0.5
              </cell>
              <cell>
                0.1
              </cell>
            </row>
            <row xml:id="i-VNdJcAtS3Cs9RoZYnFpcsk">
              <cell>
                Tax-Loss Carryback
              </cell>
              <cell>
                0.4
              </cell>
              <cell>
                0
              </cell>
            </row>
          </table>
          <p xml:id="i-3MacQuGcdYHz4GCgVoKQMG">
            Källa: Congressional Budget Office.
          </p>
          <p xml:id="i-WzoKTcwhLkypYX7DYDmBZB">
            Note: For each option, the figures shown are a range of multipliers,
            that is, the cumulative change in gross domestic product over
            several quarters, measured in dollars, per dollar of additional
            spending or reduction in taxes.
          </p>
          <p xml:id="i-H4qS84pCt9s6ZEg9NCBBoU">
            Som framgår av tabellen ger olika typer av offentliga investeringar
            och konsumtion de största positiva effekterna på BNP. Även transfereringar
            till hushållen har god effekt. Skattesänkningar ger däremot inte
            speciellt mycket för pengarna. I synnerhet inte när skattesänkningarna
            går till personer i de högre inkomstskikten. Regeringen har ju
            som tidigare nämnts sänkt skatterna med över 100 miljarder kronor.
            Av dessa har 75 miljarder gått till det s.k. förvärvsavdraget,
            där ca 2/3 av skattesänkningarna har gått till den tredjedel som
            har de högsta inkomsterna. Att utredningstjänstens resultat visade
            att Vänsterpartiets förra budgetalternativ resulterade i betydligt
            högre BNP och lägre arbetslöshet var med andra ord inte förvånande.
          </p>
          <head xml:id="i-KaFztXDVJ66E1mi7HSAw2n" type="h3">
            5.8.2 Sysselsättningseffekter och finanspolitisk inriktning
          </head>
          <p xml:id="i-XZfuGbeGb2hme3y2ST9vNq">
            Den svenska ekonomin befinner som alla vet i en djup lågkonjunktur.
            Krisen beror på att efterfrågan i samhället fallit dramatiskt.
            96 Regeringens egna siffror visar på att efterfrågebortfall kommer
            att resultera i ett sammantaget produktionsbortfall 97 under 20092011
            med ca 550 miljarder kronor. 98 Arbetslösheten beräknas för innevarande
            år till 8,9 procent och bedöms stiga till 11,6 procent fram till
            2011. Behovet av finanspolitiska efterfrågestimulanser är således
            stor. Regeringen har efter finanskrisens utbrott varit dels katastrofalt
            passiv, vilket vi utvecklar närmare under avsnitt 4.5, dels haft
            en synnerligen ineffektiv inriktning av sin finanspolitik. Utöver
            välbehövliga, men sent påkomna, tillskott till kommunsektorn för
            2010 har det mesta handlat om ökade volymer i högst ineffektiva
            arbetsmarknadspolitiska program samt skattesänkningar med mycket
            begränsad finanspolitisk effekt.
          </p>
          <p xml:id="i-KrQL7g1V4QcNeyhhRB5cLF">
            Vänsterpartiet visar i denna budgetmotion på en radikalt annorlunda
            finanspolitisk inriktning jämfört med den borgerliga regeringens
            ekonomiska politik. Två kriterier är centrala för utformningen
            av en välavvägd finanspolitik i dagens läge. För det första måste
            storleken på de finanspolitiska stimulanserna vara tillräckligt
            omfattande för att så långt som möjligt täcka upp för efterfrågebortfallet.
            För det andra, och kanske än viktigare, måste inriktningen på
            de finanspolitiska förslagen vara utformade på ett sätt som ger
            störst effekt för pengarna.
          </p>
          <p xml:id="i-4fp7365QvQpQVa68NNpMK1">
            Vänsterpartiets budgetförslag innebär att vi för en mer expansiv
            finanspolitik jämfört med regeringen för samtliga år 20102012,
            se vidare kapitel 10. Men den avgjort största skillnaden mot regeringens
            ekonomiska politik är att Vänsterpartiets finanspolitik har en
            helt annan inriktning. Precis som i vår förra budgetmotion har
            Vänsterpartiet mer av offentliga investeringar jämfört med regeringen.
            Detsamma gäller i ännu högre grad för det som nu t.o.m. regeringen
            erkänner är den i dagsläget mest effektiva finanspolitiska åtgärden,
            anslagen till kommunsektorn. I tabell 13 nedan redovisas några
            av Vänsterpartiets finanspolitiska stimulansförslag. 99
          </p>
          <p xml:id="i-QHQgtpxMPxw4sPjTnxsKmg">
            Tabell 13 Några av Vänsterpartiets finanspolitiska stimulansförslag
          </p>
          <p xml:id="i-3yjNp8oiHgSyeQqhYv4eGk">
            Diff. mot BP10, miljoner kronor
          </p>
          <table xml:id="i-CbyJSD7gYenGS7dHKir7yY">
            <row xml:id="i-XM29vHtPSdF2wPdxjGdWPo">
              <cell>
                2010
              </cell>
              <cell>
                2011
              </cell>
              <cell>
                2012
              </cell>
            </row>
            <row xml:id="i-9sKxhpQ8eXaFU7JbjgNvK8">
              <cell>
                Generella statsbidrag till kommunsektorn
              </cell>
              <cell>
                1 000
              </cell>
              <cell>
                5 000
              </cell>
              <cell>
                5 000
              </cell>
            </row>
            <row xml:id="i-9bqMbeHwTf53Q9mDiy7wLj">
              <cell>
                Tillfälligt konjunkturstöd till kommunsektorn
              </cell>
              <cell>
                9 000
              </cell>
              <cell>
                15 000
              </cell>
              <cell>
                10 000
              </cell>
            </row>
            <row xml:id="i-VLobJMfAwoWaC7uFGuLubo">
              <cell>
                Investeringsstöd till kommunsektorn
              </cell>
              <cell>
                8 000
              </cell>
            </row>
            <row xml:id="i-VKaL9ALct83tFHgtBDxwDw">
              <cell>
                Investeringar järnväg
              </cell>
              <cell>
                2 556
              </cell>
              <cell>
                5 036
              </cell>
              <cell>
                5 629
              </cell>
            </row>
            <row xml:id="i-7UCjzjeJ4AVqcXsyDRUX7Y">
              <cell>
                Underhåll järnväg
              </cell>
              <cell>
                3 380
              </cell>
              <cell>
                3 480
              </cell>
              <cell>
                3 480
              </cell>
            </row>
            <row xml:id="i-XDkfxCPMpkBeTLAUeUE3uF">
              <cell>
                Underhåll väg
              </cell>
              <cell>
                429
              </cell>
              <cell>
                660
              </cell>
              <cell>
                660
              </cell>
            </row>
            <row xml:id="i-WsnXKXizJJXDpwrrXKdVQk">
              <cell>
                Nyproduktion bostäder investeringsstöd
              </cell>
              <cell>
                500
              </cell>
              <cell>
                1 300
              </cell>
              <cell>
                2 300
              </cell>
            </row>
            <row xml:id="i-5fe3zwZp5iLf93szBY483C">
              <cell>
                Utökat ROT-avdrag
              </cell>
              <cell>
                2 500
              </cell>
              <cell>
                2 500
              </cell>
              <cell>
                2 500
              </cell>
            </row>
            <row xml:id="i-3qz4oZpSgAPAnstfxisuJe">
              <cell>
                Stöd till klimatinvesteringar
              </cell>
              <cell>
                700
              </cell>
              <cell>
                700
              </cell>
              <cell>
                700
              </cell>
            </row>
            <row xml:id="i-882UmMtWBx3pwhyGDErM3F">
              <cell>
                Nedsatta arbetsgivaravgifter småföretag
              </cell>
              <cell>
                4 600
              </cell>
              <cell>
                4 600
              </cell>
              <cell>
                4 600
              </cell>
            </row>
            <row xml:id="i-QaDqq971ro2Er6EwWsGpi6">
              <cell>
                Nedsatta arbetsgivaravgifter för 1:a anställd
              </cell>
              <cell>
                1 000
              </cell>
              <cell>
                1 000
              </cell>
              <cell>
                1 000
              </cell>
            </row>
            <row xml:id="i-PC5xjBLRapUBvECUu1ygQD">
              <cell>
                Minska småföretagens sjuklönekostnader
              </cell>
              <cell>
                1 000
              </cell>
              <cell>
                2 400
              </cell>
              <cell>
                2 400
              </cell>
            </row>
            <row xml:id="i-MAGiYeEzutGRBVrGvzcduk">
              <cell>
                Innovations-/riskkapitalfond
              </cell>
              <cell>
                5 000 100
              </cell>
            </row>
            <row xml:id="i-DxGHvdsvg1UsVdopPhkWfs">
              <cell>
                FoU-avdrag mindre företag
              </cell>
              <cell>
                200
              </cell>
              <cell>
                200
              </cell>
              <cell>
                200
              </cell>
            </row>
          </table>
          <p xml:id="i-WgZ5TNycYqXP26XGu3jGjd">
            Baserat på de förslag vi lägger i denna budget, riksdagens utredningstjänsts
            analys av vår förra budget samt våra egna beräkningar bedömer
            vi att vår budgetmotion leder till att antalet sysselsatta blir
            ca 40 000 personer högre år 2010 jämfört med regeringens politik.
            För 2011 och 2012 visar våra beräkningar att sysselsättningen
            blir ca 60 000 högre jämfört med budgetpropositionen. Våra bedömningar
            är förmodligen i underkant.
          </p>
          <p xml:id="i-VfsAGFQKgSoJKRxb8JJxuc">
            I budgetpropositionen för 2009 bedömde regeringen att dess dåvarande
            jobbskatteavdrag på 65 miljarder kronor varaktigt skulle öka sysselsättningen
            med 70 000 personer. 101 Detta påstående saknar med all sannolikhet
            någon som helst saklig grund. Konjunkturinstitutets senaste beräkningar
            visar att den s.k. jämviktsarbetslösheten 102 kontinuerligt har
            stigit sedan regeringen kom till makten, se diagram 2 under avsnitt
            4.3). Om jobbskatteavdraget varaktigt höjer sysselsättningen med
            70 000 personer borde jämviktsarbetslösheten falla, inte stiga.
            Men om vi ändå antar att regeringens dåvarande jobbskatteavdrag
            på 65 miljarder kronor skapar 70 000 jobb, innebär detta att kostnaden
            för varje nytt jobb blir 928 571 kronor. Detta kan t.ex. ställas
            mot att öka anslagen till kommunerna, vilket Vänsterpartiet gör.
            Riksdagens utredningstjänst har i ett pm visat att den statsfinansiella
            nettokostnaden för varje nytt jobb i kommunsektorn är ca 200 000
            kronor. 103
          </p>
          <p xml:id="i-WZ6ZJRU4ZgbwgLZa1BQbZm">
            Detta innebär, även om vi köper regeringens fullständigt osannolika
            bedömning av jobbskatteavdragets sysselsättningseffekter, att
            sysselsättningseffekten av ökade anslag till kommunerna är mer
            än fyra gånger så effektivt jämfört med regeringens jobbskatteavdrag.
            Med tanke på att Vänsterpartiets anslag till kommunsektorn är
            minst 10 miljarder kronor högre än regeringens för 2010 och 20
            respektive 15 miljarder kronor högre för 2011 och 2012 så tror
            vi att vår bedömning av sysselsättningseffekterna av Vänsterpartiets
            politik kontra regeringens snarast är i underkant.
          </p>
          <head xml:id="i-HGiQfaZD8Gb7yNt8VRpZMq" type="h1">
            6 En politik för minskad segregation och utestängning
          </head>
          <p xml:id="i-595NH7BTcuob2MBrYdQHD9">
            Före valet 2006 använde de borgerliga allianspartierna mycket
            tid och kraft för att kritisera integrationspolitikens misslyckande.
            Man kan konstatera att inte mycket har hänt sedan dess. I stort
            sett har regeringen endast ägnat sig åt att lägga ner Integrationsverket,
            omorganiserat, tillsatt utredningar vars resultat inte blivit
            till förslag. Man har valt att slopa stöd för viktig verksamhet
            i arbetet mot rasism och diskriminering i en tid då rasistiska
            partier växer sig allt starkare. Det enda som hörs är egentligen
            symbolpolitik.
          </p>
          <p xml:id="i-3LZYCteNnSF9EfTXjsn6zg">
            Samtidigt ökar klyftorna och orättvisorna. En allt större andel
            av landets fattiga har utländsk bakgrund. Medellönen för anställda
            födda utomlands i genomsnitt 2 000 kronor lägre än för anställda
            födda i Sverige. Barnfattigdomen i områden med hög andel personer
            med utländsk bakgrund, som Rosengård eller Rinkeby, är mer än
            fem gånger så hög som i landet som helhet. Dessutom ökar klyftorna
            när det gäller tillgång och kvalitet inom den svenska hälso- och
            sjukvården till utlandsföddas nackdel jämfört med befolkningen
            i övrigt.
          </p>
          <p xml:id="i-48QLTMXsCpku9SLLxejSe2">
            Regeringens politik förstärker dessa skillnader. En del blir
            rikare och får mer makt medan andra hålls utanför och förblir
            maktlösa. Konsekvenserna avspeglas tydligt på arbetsmarknaden
            och i boendet och framträder påtagligt i takt med att orättvisorna
            ökar vad gäller tillgången till välfärdstjänster som bra skola,
            sjukvård och kommunal service. När välfärden skrotas och privatiseringarna
            ökar slår det särskilt hårt mot människor som redan är utsatta.
            Samtidigt som resurser genom vårdvalsreformer och utförsäljning
            av allmännyttan dras från områden där behoven är som störst, inriktas
            regeringens politik tydligt på att stärka de ekonomiska förutsättningarna
            hos redan välbemedlade.
          </p>
          <p xml:id="i-VZ5VBy6R5aYoTHP9jG52zh">
            Vänsterpartiet står för ett i grunden annat alternativ. Vi vet
            att det som krävs är en kraftfull generell politik för ökad välfärd
            och minskade klyftor och kraftfulla åtgärder för att bekämpa diskriminering.
            I detta sammanhang är det nödvändigt att se att regeringens generella
            politik motverkar integration.
          </p>
          <p xml:id="i-DUw7qjkzD23j7tuK8RpSsJ">
            Regeringens jobbpolitik riskerar att leda in människor på sidospår
            bort från rätten till lika villkor på den reguljära arbetsmarknaden.
            Med fler otrygga visstidsanställningar, skattesubventionerade
            hushållsnära tjänster och arbetskraftsinvandring helt på arbetsgivarnas
            villkor utvecklas en arbetsmarknad sär­skilt anpassad för att
            unga, nyanlända och personer med utländsk bakgrund ska pressas
            in i ett B-lag på arbetsmarknaden med sämre löner och arbetsvillkor.
          </p>
          <p xml:id="i-Fi9F9QQKbcoaPmQGuDVg1x">
            Vänsterpartiet vill istället bryta utvecklingen och föra en politik
            för allas rätt till arbete. Hopplöshet och sysslolöshet måste
            vändas till framtidstro och ökat deltagande i samhället. Det som
            krävs är att våra gemensamma krafter på allvar inriktas på att
            för det första ge även unga människor rätt till trygga jobb med
            goda arbetsvillkor. Vi redogör för våra förslag ovan och i våra
            särskilda motioner om arbetsmarknadspolitik och flyktingmottagande.
          </p>
          <p xml:id="i-B9zg4G41PMzZLU62QN3GrV">
            Inom skol- och utbildningspolitiken har utsorteringsmekanismerna
            blivit utmärkande för regeringens politik. Dessutom är det ett
            faktum att de skattefinansierade privatskolorna, liksom de konfessionella
            och etniska skolorna, hindrar utvecklingen av skolan som en mötesplats
            för barn och elever med olika bakgrund och erfarenheter och har
            kraftigt bidragit till att öka klassklyftorna och förstärka den
            etniska segregationen. Den offentliga skolan har dränerats på
            resurser och motiverade elever.
          </p>
          <p xml:id="i-HW3kBCCdWDdqYv4dDZzMcn">
            Vänsterpartiet vill istället stärka kvaliteten och kunskapsnivån
            i den offentliga skolan och ge alla elever samma rätt och tillgång
            till kunskap. Med satsningarna i vårt budgetalternativ räknar
            vi med fler anställda lärare och annan personal i skolan och fritidshemmen.
            Vi vill stärka alla barns rätt till en likvärdig skola och kommer
            att bekämpa utvecklingen mot regeringens sorteringsskola. Vi motsätter
            oss kraftigt utbredningen av fristående skolor.
          </p>
          <p xml:id="i-DfVeQz9Z4aiiWMYQHX5wQb">
            Även regeringens bostadspolitik förstärker tydligt segregation
            och utestängning. Regeringen tycks medvetet driva en politik för
            att utrota hyresrätten som boendeform och urholka allmännyttan.
            Genom avskaffat räntebidrag och investeringsstöd byggs allt färre
            hyresrätter. Allvarligast är minskningen i storstäderna. Eftersom
            man dessutom avskaffat stopplagen är det nu fritt fram för kommuner
            att sälja ut allmännyttans hyresrätter. Denna politik missgynnar
            låginkomsttagare och personer med utländsk bakgrund som inte har
            råd och möjlighet att köpa sin bostad. De riskerar att för resten
            av livet få hålla tillgodo med trångboddhet och undermåliga lägenheter.
          </p>
          <p xml:id="i-Vybg6fAgZzBeoCSRADYaz1">
            Vänsterpartiet vill istället föra en offensiv social bostadspolitik.
            Detta kräver ett motverkande av marknadshyror, satsningar på hyresrätten
            som upplåtelseform och på en stark och aktiv allmännytta. Genom
            våra satsningar på bostadsbyggande ger vi förutsättningar för
            att bygga 20 000 hyresrätter per år under de kommande tio åren.
            Detta skulle göra stora skillnader vad gäller beståndet av billiga
            hyresrätter framför allt i storstadsområdena. Vi avsätter också
            medel för att genomföra de omfattande upprustningssatsningar i
            landets miljonprogramsområden som är nödvändiga. Alla har rätt
            till värdiga boendevillkor med rimliga hyror.
          </p>
          <p xml:id="i-AV4nPzJ4TXetwx9DTq8HXx">
            Vänsterpartiet vill också genomföra omfattande förändringar när
            det gäller flyktingmottagandet. Fortfarande finns det rika och
            välmående kommuner som inte tar emot några eller väldigt få flyktingar.
            Samtidigt är situationen på vissa håll mycket pressad både när
            det gäller boendevillkor och möjligheter att komma in på arbetsmarknaden.
            Detta sätter upp svåra hinder för människors fortsatta möjligheter
            i Sverige.
          </p>
          <p xml:id="i-9Gu5XDhgoUVbzv8CjnMK1">
            Vi vill införa en lagstiftning som gör samtliga kommuner skyldiga
            att tillhandahålla flyktingmottagande. Vad detta åtagande innebär
            vad gäller introduktionsinsatser, sfi-utbildning, praktik, validering,
            rehabilitering, bostäder och så vidare vill vi ska tydliggöras
            och preciseras i en särskild förordning. För att stärka kvaliteten
            på flyktingmottagandet vill vi också höja schablonersättningen
            så att kommunerna ges de förutsättningar som krävs för att fullgöra
            sitt ansvar. Vi vill också införa en fastställd introduktionsersättning
            till individen som ska likna lön. Vi vill vidare skärpa arbetsförmedlingens
            och de kommunala arbetsmarknadsenheternas ansvar i arbetet med
            etableringen av nyanlända på arbetsmarkanden. Vi vill också rikta
            ett särskilt anställningsstöd för nyanlända under introduktionstiden.
          </p>
          <head xml:id="i-CXYVidcUo7mrTgDCE7h2E2" type="h1">
            7 En stärkt sjukförsäkring
          </head>
          <p xml:id="i-Uho1JUW3w1T3MPaPp12mRf">
            Vänsterpartiet anser att vi ska ha en solidarisk sjukförsäkring.
            Enligt regeringens budgetproposition beräknas 54 000 personer
            bli utförsäkrade 2010 till följd av de nya reglerna. Den så kallade
            rehabiliteringskedjan är i själva verket en utsorteringskedja.
            Vänsterpartiet avvisar de fasta tidsgränserna i sjukförsäkringen.
            Syftet med regeringens försämringar är att göra miljardbesparingar
            på sjukförsäkringen och pressa ner reservationslönerna genom att
            öka antalet sjuka arbetslösa. Att förbättra sjukförsäkringen måste
            vara en prioriterad uppgift för varje politiskt parti som värnar
            om den generella välfärden.
          </p>
          <p xml:id="i-13SV4ZZdfaNW8cZN818um5">
            I vår budgetmotion för 2010 föreslår vi att taket i sjukförsäkringen
            höjs från 7,5 till 10 prisbasbelopp. Dessutom föreslår vi att
            ersättningsnivån höjs till 80 procent genom att vi slopar den
            särskilda beräkningsgrunden SIG x 0,97. Vi avsätter också medel
            för att höja ersättningsnivån efter 12 månader med sjukpenning
            från 75 till 80 procent. Vidare avsätter vi medel på anslaget
            för sjukpenning för att slopa sjuklöneansvaret för små företag.
            Vi föreslår dessutom en höjning av ersättningsnivån för sjuk-
            och aktivitetsersättning från 64 till 67 procent på tre år. Alla
            förbättringar i sjukförsäkring måste enligt Vänsterpartiet göras
            med den generella välfärden som utgångspunkt. Inkomstbortfallsprincipen
            måste stärkas för att alla ska tjäna på den solidariskt finansierade
            sjukförsäkringen.
          </p>
          <p xml:id="i-K2umEEHQ4VEPkH6pQPnYdB">
            Men det räcker inte med att återställa de försämringar som regeringen
            genomfört. Vi vill stärka rätten och tillgången till medicinsk
            och arbetslivsinriktad rehabilitering. Vi anser att den behandlande
            läkarens roll måste stärkas. I vår motion om sjukförsäkringen
            föreslår vi därför att systemet med försäkringsmedicinska rådgivare
            ska avskaffas.
          </p>
          <p xml:id="i-3wwnuxuGjDhKKtGxipATK4">
            För att upprätthålla grunden för socialförsäkringssystemet så
            måste även alla människors rätt till arbete garanteras och möjligheterna
            att komma tillbaka efter en sjukskrivning förbättras. Problemet
            är dock att få arbetsgivare i dagsläget vill anställa personer
            som varit långtidssjukskrivna. Detta måste avhjälpas genom att
            rätten till arbete stärks och maktrelationerna på arbetsmarknaden
            förändras.
          </p>
          <p xml:id="i-38NPmFhmJLaVUPNwm2BmER">
            Ohälsotalet sjunker nu i snabb takt, men allt tyder på att människor
            hamnar i kläm. Det räcker inte med att minska ohälsotalet vi måste
            också minska ohälsan. Utsorteringen i arbetslivet är påfallande
            och undermåliga arbetsmiljöer sliter ut människor i förtid. Det
            förebyggande arbetsmiljöarbetet och arbetsgivarnas incitament
            att upprätthålla en god arbetsmiljö måste därför förstärkas.
          </p>
          <p xml:id="i-GxoeCJkxEwgZtzBQDUU8vr">
            Regeringen meddelar i budgetpropositionen för 2010 att man avser
            att tillsätta en socialförsäkringsutredning som ska se över hela
            socialförsäkringssystemet. Risken är att det blir med pensionssystemet
            som förebild: en sjukförsäkring fristående från statsbudgeten,
            rakare rör mellan inbetalda avgifter och erhållna ersättningar,
            differentierade avgifter beroende på risk och så vidare. Vänsterpartiet
            kommer att bekämpa ett sådant systemskifte i socialförsäkringen.
            Det svenska socialförsäkringssystemet är i grund och botten genialiskt
            ur fördelningssynpunkt, både ur ett feministiskt perspektiv och
            ur ett jämlikhetsperspektiv. Det som krävs för att upprätthålla
            systemet är att alla människors rätt till arbete tillgodoses.
          </p>
          <head xml:id="i-ASQsqtjxNwoKPrm3eLU9Kh" type="h1">
            8 Höjda garantipensioner och höjt underhållsstöd
          </head>
          <p xml:id="i-5WGkAW5H4Y4fn7tt9GvsgT">
            Pensionssystemets konstruktion innebär att de orättvisor som
            finns på arbetsmarknaden och i samhällslivet överförs i den framtida
            pensionen. De grupper som förlorar mest på pensionssystemet, där
            livsinkomstprincipen är bärande, är LO-arbetare och kvinnor. Vi
            vill ersätta det nuvarande pensionssystemet med ett reformerat
            ATP-system. Genom sänkt prisbasbelopp minskas även pensionen 2010.
            Av totalt cirka 1,8 miljoner pensionärer har cirka 760 000 garantipension,
            de flesta i kombination med tilläggspension. För dessa pensionärer
            minskar pensionen mellan 0,9 och 3,0 procent. Exempelvis blir
            den högsta garantipensionen för den som är ogift och född 1937
            eller tidigare 7 708 kronor i månaden från årsskiftet 2009/2010
            (jämfört med 7 780 kronor för årskiftet 2008/2009). För att förbättra
            situationen på kort sikt vill vi höja garantipensionen stegvis
            med 150 kronor. Vidare vill vi höja bostadstillägget för både
            pensionärer och personer med sjuk- och aktivitetsersättning till
            95 procent och inkomsttaket för personer med sjuk- och aktivitetsersättning
            till 5 000 kronor i månaden. Vi vill också se över fribeloppsreglerna
            i bostads­tillägget.
          </p>
          <p xml:id="i-5HVZsEDYiudxXWkXVubptK">
            Regeringens orättvisa skattesänkningar har medfört att arbetslösa,
            sjuka, småbarnsföräldrar och pensionärer betalar mer i skatt för
            samma inkomst som förvärvsarbetande. Ett förhållningssätt som
            diskriminerar stora grupper i skattesystemet. Med regeringens
            skatteförslag blir pensionärerna fortfarande diskriminerade i
            skattesystemet. Vänsterpartiet vill liksom pensionärsorganisationerna
            ha lika skatt för lika inkomst och föreslår i stället höjda garantipensioner,
            höjt bostadstillägg och ett mer progressivt skattesystem.
          </p>
          <p xml:id="i-XMYH2bdtCh1qGrVBQs63rw">
            De orättvisa villkoren på arbetsmarknaden som förstärks med regeringens
            politik, slår hårt mot ensamstående kvinnor med barn. Ett sätt
            att stärka denna grupp ekonomiskt är att stärka underhållsstödet.
            Vi vill därför höja underhållsstödet med 200 kronor och samtidigt
            värdesäkra det genom att knyta det till prisbasbeloppet. Vi vill
            också att en regeländring ska göras så att barn i familjer som
            lever med försörjningsstöd också ska omfattas av generella barnbidragshöjningar.
          </p>
          <head xml:id="i-BmspYqXXcPCQefjdXJdw5c" type="h1">
            9 Skattepolitik
          </head>
          <head xml:id="i-E7YqQfzZsTbbG7YwJKXibq" type="h2">
            9.1 Målsättning med Vänsterpartiets skattepolitik
          </head>
          <p xml:id="i-Wswfx3L54VJ2FrLLPQBhBk">
            Målsättningen för Vänsterpartiets skattepolitik är att få fler
            människor i arbete, trygga välfärden, omfördela resurser och skapa
            förutsättningar för en hållbar utveckling. En hög sysselsättning
            är en förutsättning för att få resurser till den offentligt finansierade
            välfärden som vi menar ska finansieras via skatterna. Vi vill
            utveckla den generella välfärden och samtidigt ta hänsyn till
            hur kvinnor och mäns olika förutsättningar kan ta sig olika ekonomiska
            uttryck. Kvinnors lägre inkomst av arbete får betydelse för nivån
            på såväl sjukförsäkring som a-kassa och pensioner. Man kan påvisa
            hur skillnader i inkomststrukturer mellan kvinnor och män minskar
            när skattepliktiga ersättningar (transfereringar), familjestöd
            och skatt beaktas. En viktig slutsats blir att kvinnor som kollektiv
            är mer beroende av skatte- och transfereringssystemen och därmed
            mer känsliga för förändringar.
          </p>
          <p xml:id="i-KCJWn6yMLadEdxNNaRPPM5">
            På mycket kort tid har regeringen genomfört stora skattesänkningar.
            Det innebär ett systemskifte på skatteområdet samtidigt som det
            har bidragit till att urholka skattebaserna. I och med det minskas
            möjligheterna till en rättvis fördelning av ekonomiska resurser
            och möjligheterna till välfärdssatsningar begränsas. Regeringens
            skattesänkningar har varit ineffektiva och orättvisa. Man har
            skapat en växande klyfta i beskattningen mellan olika grupper
            i samhället. Skatterna har sänkts mest för höginkomsttagare och
            förmögna samtidigt som arbetslösa, sjuka och pensionärer står
            för finansieringen. En analys från riksdagens utredningstjänst
            visar att de 10 procent med högst inkomster har fått större inkomstförstärkningar
            än vad de 60 procent av svenska folket som har de lägsta inkomsterna
            har fått tillsammans. Dessutom visar vi i diagram nedan hur regeringens
            samtliga skattesänkningar fördelats mellan olika inkomstgrupper.
          </p>
          <p xml:id="i-L38tVnV1z1N2hXoP7E4QEq">
            Diagram 22 Skatteförändringar kvinnor/män 104
          </p>
          <head xml:id="i-C1KfekTDGP3m2runNPT2FJ" type="h2">
            9.2 Rättvisa inkomstskatter
          </head>
          <p xml:id="i-64mwC9dWkHZyE9swXDmPJt">
            Viljan att betala skatt är god om det finns en koppling till
            satsningar på till exempel vård och äldreomsorg, en bra skola
            och så vidare. En majoritet av svenska folket har också klart
            och tydligt sagt ifrån att man är emot att låna pengar till skattesänkningar,
            som regeringen gjort. Skatteuttaget måste upplevas som rättvist
            för att få acceptans. Därför menar Vänsterpartiet att det krävs
            en viss progressivitet i systemet och föreslår därför höjd skatt
            vid framför allt högre inkomster. Vänsterpartiet är kritiskt till
            regeringens jobbskatteavdrag som vi visat ovan i första hand ger
            större skattesänkningar vid högre inkomster. Med Vänsterpartiets
            inkomstskatteförslag kommer nya grupper, som idag inte får del
            av regeringens jobbskatteavdrag, att få skattesänkningar. Det
            gäller till exempel pensionärer och människor som har sjuk- eller
            arbetslöshetsersättningar.
          </p>
          <p xml:id="i-4BUYYMUpipTvPmSfsFVPLZ">
            Eftersom Vänsterpartiet anser det viktigt att alla inkomster
            (löneinkomster, a-kassa, sjukersättning och pensioner) beskattas
            lika genomför vi förändringar i grundavdraget. Vi utgår ifrån
            att alla inkomster upp till en månadslön på 20 000 kronor (årsinkomst
            240 000 kronor) ska beskattas till samma nivå som gällde för löntagare
            år 2009 (efter införande av jobbskatteavdrag 1, 2 och 3). Därefter
            görs en stegvis avtrappning. Därtill ska läggas effekten av att
            Vänsterpartiet säger nej till steg 4 i jobbskatteavdraget. Det
            innebär att människor med månadslön under 20 000 kronor får en
            begränsad skattehöjning. I vårt förslag begränsas också möjligheten
            att göra grundavdrag vid högre inkomster.
          </p>
          <head xml:id="i-Yg68CRzqEdPqEwN517vX8" type="h2">
            9.3 Skatter som styrmedel i miljöpolitiken gröna skatter
          </head>
          <p xml:id="i-JGiezXCCgJvNu56HNaDJ3g">
            Skatter är ett viktigt styrmedel i klimat- och miljöomställningen.
            Den rödgröna oppositionens gemensamma mål är att utsläppen i Sverige
            bör minska med 45 procent till 2020 i förhållande till 1990 års
            nivå. Målet avser de sektorer som inte ingår i EU:s system för
            utsläppshandel, dvs. transporter, bostäder, avfallsanläggningar,
            jord- och skogsbruk och vattenbruk samt delar av industrin. Klimatmålet
            ska genomföras i Sverige och ska inte omfatta åtgärder i andra
            länder. Till 2050 ska utsläppen av växthusgaser i Sverige reduceras
            med 90 procent i förhållande till 1990 års nivå.
          </p>
          <p xml:id="i-5yja3jRBfdEpvZfn9Sm9MF">
            I den här budgetmotionen presenterar vi en Green New Deal för
            Sverige. Den innebär minskade utsläpp av växthusgaser och skapar
            många nya, gröna jobb (se kapitel 5.1). Tillsammans med Socialdemokraterna
            och Miljöpartiet de gröna föreslår vi exempelvis ett ROT-avdrag
            som ska utformas så att miljöåtgärder eller energibesparande åtgärder
            särskilt främjas. Samtidigt anser vi att det är nödvändigt att
            ta bort skattesubventioner till klimatstörande verksamhet.
          </p>
          <p xml:id="i-5nAc5RuBVPJwjtG5xneuUE">
            Regeringen föreslår i budgetpropositionen att slopa koldioxidskatten
            för anläggningar som omfattas av EU:s handel med utsläppsrätter.
            Systemet har inte varit tillräckligt miljöstyrande. Vänsterpartiet
            vill se att utsläppen verkligen minskar innan skatten tas bort.
            Likaså vill regeringen ta bort skatten på avfallsförbränning.
            Vi menar att den bör vara kvar i avvaktan på en förutsättningslös
            och grundlig analys av mål- och medelseffektiviteten för avfallspolitiken.
          </p>
          <p xml:id="i-Bs8bCJhoskuooDLpSaju4W">
            Priset på transporter ska inkludera kostnader för miljöskador,
            hälsoeffekter, trafikolyckor och andra samhällsekonomiska kostnader,
            menar Vänsterpartiet. Vi behöver i större utsträckning försöka
            få över trafik från vägar till ekologiskt hållbara färdsätt. Bensinskatten
            är t.ex. ett mycket effektivt ekonomiskt styrmedel för att styra
            till transporter som är bättre för miljön. Samtidigt som vi vill
            höja drivmedelsskatter kompenserar vi i vår budgetmotion personer
            i glesbygd genom bl.a. ett riktat stöd till kollektivtrafik och
            sänkt fordonsskatt i glesbygd.
          </p>
          <p xml:id="i-UNQdMa8KozgQDXfesLwCB1">
            Vänsterpartiet var med och införde skatteväxling 2000. Fram till
            2006 har drygt 16 miljarder kronor växlats från ökad skatt på
            sådant som belastar miljön negativt till sänkt skatt på arbete
            och stöd till vissa stimulansåtgärder. Vi vill fortsätta att utveckla
            den gröna skatteväxlingen för att uppnå bästa möjliga fördelnings-
            och miljöpolitiska resultat.
          </p>
          <head xml:id="i-CDMuoJ2tLTacycrAJ3vEw7" type="h2">
            9.4 Skatt på företag och kapital
          </head>
          <p xml:id="i-ESAtiWW9ju5vbyz2Ch6XcW">
            Vänsterpartiet vill eftersträva att så långt möjligt ha ett enhetligt
            likformigt regelsystem med få undantag som är enkelt att förstå
            och tillämpa för den enskilda företagaren. Ett likformigt skattesystem
            förhindrar också inlåsningseffekter och en snedvriden konkurrens.
          </p>
          <p xml:id="i-CgFfFLdFw3WUsKqjbwWaLA">
            Liksom tidigare år anser vi att bolagsskatten ska vara 28 procent
            och att sociala avgifter återställs till tidigare nivå. Samtidigt
            vill vi göra satsningar som främst riktar sig till mindre företag.
            Vi föreslår i första hand reduceringar av nivåer på arbetsgivaravgifter
            och egenavgifter som ger en mer gynnsam effekt för mindre företag
            jämfört med regeringens förslag.
          </p>
          <p xml:id="i-HJbYEYUSohJ1jMBqYCmvfT">
            Vi vill minska småföretagens sjuklönekostnader. År 2007 tog regeringen
            bort arbetsgivarnas medfinansieringsansvar, men det räcker inte.
            Även om mindre företag som kollektiv har en lägre sjukfrånvaro
            är genomsnittet, kan kostnaderna i samband med sjukfrånvaro innebära
            stora problem i det enskilda företaget. I årets budget föreslår
            regeringen en mindre sänkning av småföretagens sjuklönekostnader.
            Det är naturligtvis bra men vi har länge propagerat för ett mer
            långtgående förslag som innebär att sjuklönekostnaden slopas helt
            i företag med upp till tio anställda. Företagen avlastas ekonomiskt
            samtidigt som risken för utestängningseffekter på arbetsmarknaden
            minskar.
          </p>
          <p xml:id="i-4nhFFQvWNzCo3JdSwMQZbS">
            Stödet till forskning och utveckling ska utökas genom en skattereduktion
            som riktar sig till små och medelstora företag. Satsningarna blir
            avgörande för att ta till vara och vidareutveckla kompetens inför
            bl. a. miljö- och energiomställningen.
          </p>
          <p xml:id="i-L6bdFEBgWwzaK2sZzgpsUs">
            Vänsterpartiet föreslår även att förmögenhetsskatten återinförs
            men med ett reviderat förslag som innebär att fastigheter beskattas
            med en lägre procentsats jämfört med andra tillgångar. Förslaget
            beskrivs mer utförligt i en separat partimotion om skatter.
          </p>
          <head xml:id="i-6JXwp8fdoCVAXScmYpP8P3" type="h2">
            9.5 Gemensamt förslag från s, mp och v: En ny rättvis rödgrön
            fastighetsskatt
          </head>
          <p xml:id="i-DY99JauKKeqpjjX7YyjQky">
            De borgerliga partierna lovade i valrörelsen att avskaffa fastighetsskatten.
            Det har inte skett. De med lyxvillor har fått en kraftigt sänkt
            skatt. Men vanliga småhusägare har istället bara fått se sin fastighetsskatt
            byta namn till fastighetsavgift.
          </p>
          <p xml:id="i-4UqSbzSY2Rv9xPDYH8bUjz">
            De förändringar som regeringen har gjort har bidragit till att
            öka klyftorna i Sverige samtidigt som bostadsmarknadens funktionssätt
            har försämrats. Regeringen har infört en räntebeläggning på uppskov.
            Räntebeläggningen, som är att betrakta som en skatt, gäller inte
            bara nya uppskov utan även tidigare gjorda uppskov.
          </p>
          <p xml:id="i-9bxVDxriZwJbnA4YJhbEDF">
            Regeringens hantering av fastighetsskatten har orsakat stor oro
            bland husägare. Vi menar att det är viktigt att husägare får långsiktiga
            besked som gör att de kan planera sin ekonomi på ett bra sätt.
            Samtidigt är det tydligt att rättvisan, neutraliteten och rörligheten
            måste förbättras.
          </p>
          <p xml:id="i-UjafayfqVPWkPTnzuu4oyE">
            Socialdemokraterna, Vänsterpartiet och Miljöpartiet är överens
            om att utforma den samlade beskattningen på fastigheter på ett
            sätt som bidrar till att skapa ett bättre fördelningspolitiskt
            skattesystem. Vårt gemensamma besked är att det nuvarande systemet
            för fastighetsskatt kvarstår med tre tydliga förbättringar:
          </p>
          <p xml:id="i-AqyWame6XbmkGLYEtVdaqm">
            (1) Rättvis: De som har de dyraste villorna, med ett marknadsvärde
            över cirka 6 miljoner kronor (dvs. ett taxeringsvärde om 4,5 miljoner
            eller mer), kommer att få höjd skatt. Samtidigt utvidgas den nuvarande
            begränsningsregeln så att fler med små inkomster får sänkt fastighetsskatt
            105 .
          </p>
          <p xml:id="i-UYehsD6nphQKaLnHKrGsRB">
            (2) Neutral: Fastighetsskatten för hyresfastigheter och bostadsrättsföreningar
            sänks. Neutraliteten mellan olika boendeformer utreds och åtgärder
            vidtas.
          </p>
          <p xml:id="i-TPp3A5hqG17pc38iLYY6bs">
            (3) Rörlighet: Uppskovsskatten och begränsningen för uppskov
            tas successivt bort, givet att det statsfinansiella läget så tillåter
            och att det finansieras på ett fördelningspolitiskt acceptabelt
            sätt. På så sätt ökar rörligheten på bostadsmarknaden. I ett första
            steg tas skatten på uppskov upp till 200 000 kronor bort. Därmed
            har nästan hälften av den statsfinansiella kostnaden för att avskaffa
            uppskovet uppnåtts. Vi kommer även att tillsätta en utredning
            som ser över systemet med uppskov och hur det kan säkerställa
            att uppskoven betalas in .
          </p>
          <p xml:id="i-8HNgkVfRmoPxGzfAUcVJVQ">
            Förändringar av fastighetsskatten år 2010 och 2011
          </p>
          <p xml:id="i-VSDGRntoDTDe9X8wf3WCdq">
            Ny fastighetsskatt om 1 % över ett marknadsvärde om cirka 6 miljoner
            kronor för villor (dvs. på ett taxerings- värde om 4,5 miljoner
            eller mer) cirka +300 miljoner
          </p>
          <p xml:id="i-KawndWqqYdg6Z5VXza2r8Z">
            Begränsningsregeln (om max 4 % av inkomsten i fastighetsskatt)
            utvidgas så att den med liten inkomst får sänkt fastighetsskatt
            cirka 100 miljoner
          </p>
          <p xml:id="i-49jRmBuvQtsjwJQeuYss36">
            Räntebeläggning av uppskov (så kallad uppskovs- skatt) avskaffas
            för belopp lägre än 200 000 kr cirka 400 miljoner
          </p>
          <p xml:id="i-91DZwcMgYs6buEfusWAVnd">
            Reavinstskatten (vid bostadsförsäljning) höjs från 22 till 23
            % cirka +600 miljoner
          </p>
          <p xml:id="i-FHxmeVCi2kSDXogofZ2Tog">
            Fastighetsskatt för hyreslägenheter och bostads- rätter sänks
            från 0,4 % till 0,22 % cirka 500 miljoner
          </p>
          <p xml:id="i-T4mmH2QwnMiXM3Nfk91Gkz">
            Total finansiell effekt cirka noll
          </p>
          <p xml:id="i-B6EjDVa5RxGntHpEp8CVgC">
            Observera att den sammantagna effekten inte är summan av delarna
            då dessa förslag samverkar.
          </p>
          <p xml:id="i-FsgT67Pv2Ckpms7EN3tzyQ">
            Källa: RUT, dnr 2009:894
          </p>
          <p xml:id="i-A1zhBoRmq12GpekTnMdKS2">
            i miljarder
          </p>
          <p xml:id="i-LR5jqrWiVZNXnzSKEGMTaP">
            2010 2011 2012
          </p>
          <p xml:id="i-755YqckZxUvows19xWU2DT">
            Samlad effekt av förändringar inom beskattningen av fastig- heter
            0 0 0
          </p>
          <head xml:id="i-DrmLRxRgyR6rkhZc5YhJPJ" type="h2">
            9.6 Gemensamt förslag från s, mp och v: Program mot skattefusk
            och ekonomisk brottslighet
          </head>
          <p xml:id="i-B32epFQWyjDFhR59SQYKF2">
            Skatteverket beräknar att staten förlorar ca 130 miljarder kronor
            i uteblivna skatteintäkter varje år. Det är ett resultat av både
            medvetet skattefusk och oavsiktliga misstag, men fusket står för
            den största delen. Att bekämpa skattefusket handlar om att stärka
            välfärden men också om att skapa rättvisa villkor för företagen.
            Rättvisa konkurrensvillkor kräver att kraftfulla åtgärder vidtas
            mot dem som undanhåller delar av eller hela intäkten från beskattning
            eller bryter mot andra bestämmelser som hederliga företag följer.
          </p>
          <p xml:id="i-SpUgWu8qJUvcFSAQuJcbEj">
            Ekobrottsmyndigheten har konstaterat att kopplingen mellan den
            grova organiserade brottsligheten och ekonomisk brottslighet växer.
            Den svarta sektorn i Sverige har tydliga inslag av grov organiserad
            brottslighet som också ingår i europeiska och internationella
            nätverk. Skatteplanering syftande till skattefusk sker ofta med
            hjälp av så kallade skatteparadis.
          </p>
          <p xml:id="i-X3uHmzMX9xhMQWU6DNQAWW">
            Ett flertal myndigheter samverkar idag nationellt och i regionala
            underrättelsecentrum (RUC) för att bekämpa den grova organiserade
            brottsligheten. Polisen leder spaning och gör gripanden. Ekobrottsmyndigheten
            och Åklagarmyndigheten utreder och väcker åtal om brott. Skatteverket
            sköter den löpande skattekontrollen och gör grundjobbet i utredningarna
            om skattebrott. Kronofogdemyndigheten driver in skatteskulder.
            Även Tullverket och Försäkringskassan ingår i samarbetet.
          </p>
          <p xml:id="i-9DDSsywdvMELg9VgQoNo73">
            I den dåvarande socialdemokratiska regeringens sista statsbudget,
            för 2006, utformad i samarbete med Vänsterpartiet och Miljöpartiet,
            drogs riktlinjerna för ett kraftfullt arbete mot bidrags- och
            skattefusk upp. Skatteverket fick ökade resurser. Arbetet med
            att ta fram en lagstiftning för certifiering av kassaregister
            inleddes. En delegation mot felaktiga utbetalningar bildades.
            Skatteverket fick också rätt att kräva personalliggare av restaurang-
            och frisörbranscherna och göra oannonserade kontroller. Den borgerliga
            regeringen har hitintills tagit få egna initiativ kring skattefusket.
            I princip har de förvaltat de socialdemokratiska initiativen,
            men Skatteverket förlorade de extraresurser de hade fått för att
            bekämpa skattefusket.
          </p>
          <p xml:id="i-QrP2JdcBm1ZRwWafkFtYdp">
            Socialdemokraterna, Vänsterpartiet och Miljöpartiet har tagit
            fram ett nytt offensivt program mot skattefusk och ekobrott. För
            att snabbt och effektivt komma igång med programmet vill vi permanent
            stärka Skatteverkets resurser med 50 miljoner kronor. Denna satsning
            ger utrymme för att t.ex. anställa uppemot 100 nya specialister.
          </p>
          <p xml:id="i-WkhnB3QEM9vS8Bw1AKCtoL">
            1. Skatteparadis och skatteflykt
          </p>
          <p xml:id="i-YDdqvG7EwCyYBaLzTWD2JV">
            Vi vill att Sverige prioriterar kampen mot ekobrott och skattefusk
            i Europa. Genom att Sverige agerar direkt som stat eller som medlem
            i EU i olika samarbetskonstellationer kan vi se till att skatteparadisen
            tvingas till skatteavtal. Skattemyndigheter måste få kunna lämna
            vidare information om misstänkt penningtvätt, försäkringsbedrägeri
            etc. till finanspolisen. Skattemyndigheter måste kunna få ta del
            av informationen när åklagare via internationell rättshjälp hittar
            misstankar om skattebrott. Vi menar också att lagen om skatteflykt
            inte har varit effektiv och därför måste ses över.
          </p>
          <p xml:id="i-KbiTDRyArvvKjvUb9xbMaJ">
            2. Bekämpa penningtvätt
          </p>
          <p xml:id="i-NbMMCDJc4NoVHMvLUpF4wo">
            Penningtvätt och skattebrott hänger samman. I detta förenas grov
            organiserad brottslighet med ekonomisk brottslighet. Finansinspektionen
            har uppdraget att samordna penningtvättsbekämpningen och följer
            genomförandet av EU:s tredje penningtvättsdirektiv. Här krävs
            dock större insatser. Vi menar att det behöver utredas om penningtvätt
            ska betraktas som ett separat brott. Sekretesslagsformuleringar
            som hindrar Skatteverket att rapportera misstänkt penningtvätt
            måste ändras. Misstänkta penningtransaktioner ska kunna frysas
            under begränsad tid. Kontrollen över växlings- och factoringbolagen
            måste skärpas eftersom dessa idag används både när svarta pengar
            tvättas vita och då vita pengar görs om till svarta.
          </p>
          <p xml:id="i-9QHHZbiKUDdbisocFsJrRT">
            3. Fullständigare informationsutbyte inom EU och Europa
          </p>
          <p xml:id="i-PohPu8eKthAsRR3A3cMwD">
            Sparandedirektivet innebär att privatpersoners ränteinkomster
            ska beskattas i de länder där personen är bosatt och inte där
            pengarna är placerade. Idag omfattas dock inte alla länder i EU
            av informationsutbytet och inte heller juridiska personer. Vi
            vill att Sverige ska driva att Europeiska stater med nära förbindelser
            till EU, som till exempel Schweiz och de olika europeiska ministaterna,
            också ska tas med i initiativet och därmed förbinda sig till informationsutbyte.
            Vi vill också driva att juridiska personer ska omfattas.
          </p>
          <p xml:id="i-QveDhm2TQkVn2snWi9J9yP">
            4. Bekämpa momsfusket
          </p>
          <p xml:id="i-FF8K7vhnmZ7nLfgya3sCVU">
            Idag sker en rapportering av varuutbyten mellan EU-länder. Genom
            dagens rapportering bekämpas momsfusket mellan EU-medlemmarna.
            Detta utbyte kommer från den 1 januari 2010 att utökas. Vi vill
            att Sverige inom EU och OECD ska verka för att integrera även
            övriga europeiska stater utanför EU och EES, främst de europeiska
            skatteparadisen, i rapporteringen.
          </p>
          <p xml:id="i-85AgT1iQkuYSDpP8jPgMdF">
            5. Personalliggare och oannonserade kontrollbesök
          </p>
          <p xml:id="i-FN2VzXKjBpEQZKNMEEqg3J">
            Skatteverket har och har haft en rad olika branschprojekt mot
            skattefusk. Personalliggare kombinerat med oannonserade kontrollbesök
            inom frisör- och restaurangbranscherna har visat sig vara ett
            verksamt instrument. Vi vill utvidga detta system så att alla
            relevanta branscher och företag omfattas. Vi vill i första hand
            gå vidare med bygg- och tvätteribranscherna samt med branscher
            som i hög utsträckning använder sig av underentreprenörer, t.ex.
            städ- och flyttbranscherna. Vi vill framhålla det initiativ som
            t.ex. byggbranschen själv har tagit mot oseriösa företag.
          </p>
          <p xml:id="i-C9Hd3oBJrtxSpzu6S45oJ3">
            6. Individuell skatteinbetalning
          </p>
          <p xml:id="i-82pcH8DuWENzPfxsR15eF1">
            Månadsredovisning av anställdas skatter och arbetsgivaravgifter
            ska ske individuellt och inte, som idag, med en totalsumma. Det
            skulle underlätta för Skatteverket att upptäcka om arbetsgivaren
            betalar in för lite i skatt. En inbetalning på 50 000 kronor kan
            som det är idag gälla för fyra anställda likaväl som för 40. Genom
            individuell skattedeklaration försvåras redovisning av oriktiga
            siffror och det skapas möjlighet att bedöma realismen i inbetalningen.
            Den anställde ska också själv kunna kontrollera att skatter och
            avgifter är inbetalda för honom eller henne.
          </p>
          <p xml:id="i-Aas56ww2qitU6msgRECgUx">
            7. Se över möjligheterna till ett entreprenadavdrag
          </p>
          <p xml:id="i-XTWECf7wpWdFghY1nLtF7f">
            Ett entreprenadavdrag är en lösning där en viss del av betalningen
            till en underentreprenör hålls inne för att säkra inbetalning
            av skatter och arbetsgivaravgifter. Syftet är att minska möjligheten
            till fusk och att säkra betalningar av skatter och arbetsgivaravgifter.
            Vi vill se över de eventuella möjligheterna att införa ett entreprenadavdrag
            i ett första steg i bygg- och anläggningsbranschen.
          </p>
          <p xml:id="i-E7znhsHBK76zASg7gxMjkA">
            8. Prövning och återkallande av F-skattsedel
          </p>
          <p xml:id="i-8oDdSYNPq8UVTcmsoRM6bm">
            Effekterna av det nya systemet för F-skattsedlar bör ses över,
            inte bara ur ett arbetsmarknadsperspektiv utan också ur ett skatteuppbördsperspektiv.
            Möjligheten att få F-skattsedel, då sökanden har varit inblandad
            i skattefusk eller annan verksamhet ska begränsas. F-skattsedeln
            ska återkallas då en innehavare dömts för skattefusk eller annan
            ekonomisk brottslighet. Förnyad prövning av F-skattsedel kan ske
            först efter det att grunderna för indragningen har undanröjts
            och en karenstid har utgått. Beroende på översynens resultat är
            vi beredda att pröva Skatteverkets förslag om exempelvis tidsbegränsad
            F-skattsedel.
          </p>
          <p xml:id="i-6AsRNZGqJesWzg6ZRr16Ei">
            9. Redovisningscentraler för taxibranschen
          </p>
          <p xml:id="i-FkJ1iFXE7aU4mJvGZRBND5">
            För att framgångsrikt slutföra arbetet mot skattefusk i taxibranschen
            behövs redovisningscentraler till vilka köruppdragen och ersättningarna
            rapporteras. Dagens beställningscentraler kan sköta denna funktion.
            Krav på anslutning till redovisningscentral ska skrivas in som
            villkor för taxitillstånd. Precis som i fråga om certifierade
            kassaregister ska en övergångsperiod förbereda införandet.
          </p>
          <p xml:id="i-Hbff26Pxfwhbkbajpug169">
            10. Gör det lättare att utbyta information om brottsmisstänkta
          </p>
          <p xml:id="i-C6VhBZQCUFznKDZvaZYscJ">
            Det måste bli lättare för myndigheter att delge varandra information
            som motverkar skattebrott och grov organiserad brottslighet. Sekretesslagstiftningen
            och dess tillämpning måste anpassas till detta behov. Både Skatteverkets
            fiskala avdelning och skattebrottsenheten hindras idag av regeltolkningar.
            Då brottsmisstanken hos en myndighet vid fällande dom kan ge fängelsestraff
            ska sekretess inte längre gälla mellan myndigheter eller, som
            i Skatteverkets fall, inom myndigheten.
          </p>
          <head xml:id="i-Ufj4k1feSiZ2TotWPpndAA" type="h2">
            9.7 Vänsterpartiets förslag till inkomstförändringar
          </head>
          <p xml:id="i-LxKfY8YUfYM4qPohHhGFw2">
            Tabell 14: Förslag till inkomstförändringar, miljoner kronor
          </p>
          <p xml:id="i-V5YpmkAQi8QAWXHaKpn8DL">
            BEDÖMNINGAR I BUDGETPROPOSITIONEN
          </p>
          <table xml:id="i-SdhXUTmfdsrvGNeaf2BTX9">
            <row xml:id="i-SEMxFdfK7yYg9G19nnjfLT">
              <cell>
                Differens mot BP10
              </cell>
            </row>
            <row xml:id="i-9L2gFuESa9TXyDirheLiBN">
              <cell>
                2010
              </cell>
              <cell>
                2011
              </cell>
              <cell>
                2012
              </cell>
            </row>
            <row xml:id="i-2YqQe25fHzJ8bgpFRyPLpz">
              <cell>
                Direkta skatter på arbete
              </cell>
            </row>
            <row xml:id="i-MzXH5rqMVCx7VsrPJGAzPE">
              <cell>
                V inkomstskatteförslag (inkl. nej till fjärde steget i jobbskatteavdraget)
              </cell>
              <cell>
                V-förslag
              </cell>
              <cell>
                26 420
              </cell>
              <cell>
                28 120
              </cell>
              <cell>
                30 720
              </cell>
            </row>
            <row xml:id="i-Juea9Es4dk8QjHVCp93iVB">
              <cell>
                Återinför skattereduktion a-kassa/fackavgift
              </cell>
              <cell>
                V-förslag
              </cell>
              <cell>
                3 800
              </cell>
              <cell>
                3 800
              </cell>
              <cell>
                3 800
              </cell>
            </row>
            <row xml:id="i-3JVUdCoU6qSFnQdA1DJsox">
              <cell>
                Nej till skattereduktion hushållstjänster
              </cell>
              <cell>
                V-förslag
              </cell>
              <cell>
                1 300
              </cell>
              <cell>
                1 300
              </cell>
              <cell>
                1 300
              </cell>
            </row>
            <row xml:id="i-QJrtfxQ9Yq847rQyZWbmVN">
              <cell>
                Nytt ROT-avdrag
              </cell>
              <cell>
                S-v-mp-förslag
              </cell>
              <cell>
                2 500
              </cell>
              <cell>
                2 500
              </cell>
              <cell>
                2 500
              </cell>
            </row>
            <row xml:id="i-5czQauanGu9aviNA6Yn9ym">
              <cell>
                Slopad expertskatt
              </cell>
              <cell>
                V-förslag
              </cell>
              <cell>
                160
              </cell>
              <cell>
                160
              </cell>
              <cell>
                160
              </cell>
            </row>
            <row xml:id="i-JgRFdzdNf5MGMk7dDRBfeb">
              <cell>
                Ökat avdrag för dubbel bosättning
              </cell>
              <cell>
                V-förslag
              </cell>
              <cell>
                50
              </cell>
              <cell>
                50
              </cell>
              <cell>
                50
              </cell>
            </row>
            <row xml:id="i-RMf5VDf11YsCHRBeKPXZ3b">
              <cell>
                Cykelavdrag
              </cell>
              <cell>
                V-förslag
              </cell>
              <cell>
                45
              </cell>
              <cell>
                90
              </cell>
              <cell>
                90
              </cell>
            </row>
            <row xml:id="i-RBVpS3FsphwCJnXv7Sbf6R">
              <cell>
                Summa direkta skatter på arbete
              </cell>
              <cell>
                21 485
              </cell>
              <cell>
                23 140
              </cell>
              <cell>
                25 740
              </cell>
            </row>
            <row xml:id="i-QUdrwvCBUEr6tJwXe3VL91"/>
            <row xml:id="i-Cg7HiTSYqrv4visSxVziFw"/>
            <row xml:id="i-QdhKXGKhKzu9yLQBH2sT9t">
              <cell>
                Indirekta skatter på arbete
              </cell>
            </row>
            <row xml:id="i-9SkHKFVqnpPcYLtgCFsgYJ">
              <cell>
                Nej till slopade nedsättningar av socialavgifter för unga
              </cell>
              <cell>
                11 970
              </cell>
              <cell>
                13 170
              </cell>
              <cell>
                13 970
              </cell>
            </row>
            <row xml:id="i-4BbRPgKEPJkCtAZ9wRYEwo">
              <cell>
                Nej till nedsatta socialavgifter för äldre
              </cell>
              <cell>
                2 300
              </cell>
              <cell>
                2 600
              </cell>
              <cell>
                2 600
              </cell>
            </row>
            <row xml:id="i-MouL5aGPHPWWqM8mTfogGD">
              <cell>
                Höjning av socialavgifter
              </cell>
              <cell>
                V-förslag
              </cell>
              <cell>
                9 580
              </cell>
              <cell>
                10 080
              </cell>
              <cell>
                10 380
              </cell>
            </row>
            <row xml:id="i-LUQTKyLBmR2MS8e1UD4ewM">
              <cell>
                Nej till nystartsjobb och nyfriskjobb
              </cell>
              <cell>
                2 190
              </cell>
              <cell>
                2 190
              </cell>
              <cell>
                2 190
              </cell>
            </row>
            <row xml:id="i-D87c8JvDvhRe3eWMXpXdEe">
              <cell>
                Ja till nedsatta avgifter för enskilda näringsidkare
              </cell>
              <cell>
                0
              </cell>
              <cell>
                0
              </cell>
              <cell>
                0
              </cell>
            </row>
            <row xml:id="i-NfnrJUHjMnaeeUy2p5W4Wf">
              <cell>
                Nedsatta socialavgifter småföretag
              </cell>
              <cell>
                V-förslag
              </cell>
              <cell>
                4 600
              </cell>
              <cell>
                4 600
              </cell>
              <cell>
                4 600
              </cell>
            </row>
            <row xml:id="i-2X8GErnPqG5unTAPviP9yR">
              <cell>
                Nedsatt arbetsgivaravgift första anställd
              </cell>
              <cell>
                V-förslag
              </cell>
              <cell>
                1 000
              </cell>
              <cell>
                1 000
              </cell>
              <cell>
                1 000
              </cell>
            </row>
            <row xml:id="i-P4b5eapYF3p7DUa3QGmVZo">
              <cell>
                Ja till sänkta egenavgifter på grund av förlängd karenstid
              </cell>
              <cell>
                0
              </cell>
              <cell>
                0
              </cell>
              <cell>
                0
              </cell>
            </row>
            <row xml:id="i-2o3w2YWZXpAzD6QmHmJDmd">
              <cell>
                Inför slopad sjuklöneperiod för mindre företag
              </cell>
              <cell>
                V-förslag
              </cell>
              <cell>
                350
              </cell>
              <cell>
                700
              </cell>
              <cell>
                700
              </cell>
            </row>
            <row xml:id="i-KrkECH4iLyrLK7xtzkiYA2">
              <cell>
                Summa indirekta skatter på arbete
              </cell>
              <cell>
                20 090
              </cell>
              <cell>
                21 740
              </cell>
              <cell>
                22 840
              </cell>
            </row>
            <row xml:id="i-LVa391uLZKMjWjtGVVr1ZJ">
              <cell>
                Summa alla skatter på arbete
              </cell>
              <cell>
                41 575
              </cell>
              <cell>
                44 880
              </cell>
              <cell>
                48 580
              </cell>
            </row>
          </table>
          <table xml:id="i-EMAr27oNw1jztSpNo19eng">
            <row xml:id="i-NnGFQGpgJ4RD7z2dEWpCds">
              <cell>
                2010
              </cell>
              <cell>
                2011
              </cell>
              <cell>
                2012
              </cell>
            </row>
            <row xml:id="i-U6tZiZhE2RDhoqxDBtBJrs">
              <cell>
                Skatt på kapital
              </cell>
            </row>
            <row xml:id="i-NnSA1f4usZWYyrc2bvCC7e">
              <cell>
                Ja till skattefri kapitalvinst och utdelning, handelsbolagssektorn
              </cell>
              <cell>
                0
              </cell>
              <cell>
                0
              </cell>
              <cell>
                0
              </cell>
            </row>
            <row xml:id="i-Gj8eu3i9WZqQm14QZxdY3G">
              <cell>
                Ja till ändrade regler om beskattning av vissa penninglån
              </cell>
              <cell>
                0
              </cell>
              <cell>
                0
              </cell>
              <cell>
                0
              </cell>
            </row>
            <row xml:id="i-Cd9aCrVs1kjET4QcWxPDmi">
              <cell>
                Ja till ändrade regler om beskattning av underskottsföretag
              </cell>
              <cell>
                0
              </cell>
              <cell>
                0
              </cell>
              <cell>
                0
              </cell>
            </row>
            <row xml:id="i-PocgdgDA8tjH1KGS3ZSqza">
              <cell>
                Förmögenhetsskatt
              </cell>
              <cell>
                V-förslag
              </cell>
              <cell>
                3 800
              </cell>
              <cell>
                3 800
              </cell>
              <cell>
                3 800
              </cell>
            </row>
            <row xml:id="i-3LtbZ4eFKj3m4i1apRb3Ws">
              <cell>
                Höjd bolagsskatt
              </cell>
              <cell>
                V-förslag
              </cell>
              <cell>
                6 800
              </cell>
              <cell>
                6 800
              </cell>
              <cell>
                6 800
              </cell>
            </row>
            <row xml:id="i-4diPjCAAvd3ragi5BdVMjQ">
              <cell>
                Ja till utvidgad kommunal fastighetsavgift
              </cell>
              <cell>
                210
              </cell>
              <cell>
                210
              </cell>
              <cell>
                210
              </cell>
            </row>
            <row xml:id="i-N3YiwognH25rrjC14f3Sbg">
              <cell>
                Ja till stämpelskatt vid vissa förvärv
              </cell>
              <cell>
                0
              </cell>
              <cell>
                0
              </cell>
              <cell>
                0
              </cell>
            </row>
            <row xml:id="i-XmPmpfPdp7jixuCxaYX96t">
              <cell>
                Summa skatt på kapital
              </cell>
              <cell>
                10 390
              </cell>
              <cell>
                10 390
              </cell>
              <cell>
                10 390
              </cell>
            </row>
            <row xml:id="i-2FBGsUbsf8ZNJKz7smVpSq">
              <cell>
                Summa arbets- och kapital­skatter
              </cell>
              <cell>
                51 965
              </cell>
              <cell>
                55 270
              </cell>
              <cell>
                58 970
              </cell>
            </row>
            <row xml:id="i-Pum5AkiPa8t5woetj7vG51"/>
            <row xml:id="i-H7D8A4gipJcCCcS1XZTfrS"/>
            <row xml:id="i-2Ttu1a8gZi3KoHH6WGbxqH">
              <cell>
                Punktskatter
              </cell>
            </row>
            <row xml:id="i-Smt3mmdhSwyiGXh1tnbX1">
              <cell>
                Ja till höjning av koldioxidskatten
              </cell>
              <cell>
                0
              </cell>
              <cell>
                0
              </cell>
              <cell>
                0
              </cell>
            </row>
            <row xml:id="i-D15pqLeAy7gc4kp3LAKerq">
              <cell>
                Nej till slopad avfallsförbränningsskatt
              </cell>
              <cell>
                60
              </cell>
              <cell>
                280
              </cell>
              <cell>
                230
              </cell>
            </row>
            <row xml:id="i-KpiymUPwyMHjAnXySP37AQ">
              <cell>
                Ja till höjd koldioxidskatt för upp­värmningsbränslen, jordbruk
                etc.
              </cell>
              <cell>
                0
              </cell>
              <cell>
                0
              </cell>
              <cell>
                0
              </cell>
            </row>
            <row xml:id="i-AKqpuFnGNX1mBG6i6nvLLg">
              <cell>
                Ja till nedsättning koldioxidskatt, energiintensiva företag
              </cell>
              <cell>
                0
              </cell>
              <cell>
                0
              </cell>
              <cell>
                0
              </cell>
            </row>
            <row xml:id="i-KmCoWZUFTALFmuSNbGfCde">
              <cell>
                Ja till höjning av koldioxidskatten på naturgas och gasol
              </cell>
              <cell>
                0
              </cell>
              <cell>
                0
              </cell>
              <cell>
                0
              </cell>
            </row>
            <row xml:id="i-3T6bySEPs3j7sZocmM4sTT">
              <cell>
                Ja till sänkt återbetalning av dieselolja, jordbruksmaskiner
                etc.
              </cell>
              <cell>
                0
              </cell>
              <cell>
                0
              </cell>
              <cell>
                0
              </cell>
            </row>
            <row xml:id="i-GDCrRreQ4HJLLdZHGHJ8R4">
              <cell>
                Ja till omläggning av energiskatten på fossila uppvärmningsbränslen
              </cell>
              <cell>
                0
              </cell>
              <cell>
                0
              </cell>
              <cell>
                0
              </cell>
            </row>
            <row xml:id="i-24UhanuMNETbfEZebMGd4E">
              <cell>
                Ja till energiskatt på fossila uppvärmningsbränslen i vissa sektorer
              </cell>
              <cell>
                0
              </cell>
              <cell>
                0
              </cell>
              <cell>
                0
              </cell>
            </row>
            <row xml:id="i-53eLMAx9CGcY8kZb61NCYW">
              <cell>
                Nej till slopad koldioxidskatt för anläggningar i EU:s utsläppsrättssystem
              </cell>
              <cell>
                0
              </cell>
              <cell>
                120
              </cell>
              <cell>
                120
              </cell>
            </row>
            <row xml:id="i-VsPXHeXMQxBnwdaWgm1ETV">
              <cell>
                Nej till slopandet av miljöbonus för havsbaserad vindkraft
              </cell>
              <cell>
                60
              </cell>
              <cell>
                60
              </cell>
              <cell>
                60
              </cell>
            </row>
            <row xml:id="i-MzgJZJgnYy6kQPn9peFkyW">
              <cell>
                Nej till slopad skatt på handelsgödsel
              </cell>
              <cell>
                270
              </cell>
              <cell>
                270
              </cell>
              <cell>
                270
              </cell>
            </row>
            <row xml:id="i-UosXxY1LE8rU38ceWrCKip">
              <cell>
                Ja till höjd energiskatt på diesel
              </cell>
              <cell>
                0
              </cell>
              <cell>
                0
              </cell>
              <cell>
                0
              </cell>
            </row>
            <row xml:id="i-X3xfPPXqcGEDuWCs9pvY83">
              <cell>
                Ja till följdändringar i den viktbaserade fordonsskatten
              </cell>
              <cell>
                0
              </cell>
              <cell>
                0
              </cell>
              <cell>
                0
              </cell>
            </row>
            <row xml:id="i-iGJefWjCnGwYsJX5LGapd">
              <cell>
                Ja till ökad koldioxidrelatering av fordonsskatten
              </cell>
              <cell>
                0
              </cell>
              <cell>
                0
              </cell>
              <cell>
                0
              </cell>
            </row>
            <row xml:id="i-JAm6kRDqZHT4g5A82gAer8">
              <cell>
                Ja till skattebefrielse för personbilar med bättre miljöegenskaper
              </cell>
              <cell>
                0
              </cell>
              <cell>
                0
              </cell>
              <cell>
                0
              </cell>
            </row>
            <row xml:id="i-XA9KF85tS9CuoeSY9Uqz4h">
              <cell>
                Ja till koldioxidrelaterad fordonsskatt för lätta lastbilar etc.
              </cell>
              <cell>
                0
              </cell>
              <cell>
                0
              </cell>
              <cell>
                0
              </cell>
            </row>
            <row xml:id="i-15xX7HmFaDVRzP4mVnEayQ">
              <cell>
                Ja till justeringar i viktbaserad fordonsskatt
              </cell>
              <cell>
                0
              </cell>
              <cell>
                0
              </cell>
              <cell>
                0
              </cell>
            </row>
            <row xml:id="i-EY5dKFV37gGCBH82NrVfSY">
              <cell>
                Höjd bensinskatt
              </cell>
              <cell>
                V-förslag
              </cell>
              <cell>
                590
              </cell>
              <cell>
                1 270
              </cell>
              <cell>
                1 160
              </cell>
            </row>
            <row xml:id="i-7b1jbgd5GBPHH6TidAgVGH">
              <cell>
                Höjd dieselskatt
              </cell>
              <cell>
                V-förslag
              </cell>
              <cell>
                670
              </cell>
              <cell>
                670
              </cell>
              <cell>
                670
              </cell>
            </row>
            <row xml:id="i-kcci6VKDNtE5cqR5ennXT">
              <cell>
                kompensation buss
              </cell>
              <cell>
                V-förslag
              </cell>
              <cell>
                140
              </cell>
              <cell>
                140
              </cell>
              <cell>
                140
              </cell>
            </row>
            <row xml:id="i-BpEfb8SuqWPm7iZR8DrcCZ">
              <cell>
                Sänkt fordonsskatt glesbygd
              </cell>
              <cell>
                V-förslag
              </cell>
              <cell>
                60
              </cell>
              <cell>
                60
              </cell>
              <cell>
                60
              </cell>
            </row>
            <row xml:id="i-RRU9yLivw2gC4pZ13aJVqM">
              <cell>
                Sänkt fordonsskatt bussar
              </cell>
              <cell>
                V-förslag
              </cell>
              <cell>
                200
              </cell>
              <cell>
                200
              </cell>
              <cell>
                200
              </cell>
            </row>
            <row xml:id="i-DMk1iUQqsQ2x43SjsWuKRx">
              <cell>
                Avskaffa trafikförsäkringspremie bussar
              </cell>
              <cell>
                V-förslag
              </cell>
              <cell>
                100
              </cell>
              <cell>
                100
              </cell>
              <cell>
                100
              </cell>
            </row>
            <row xml:id="i-Xvj7bepFbTdNQ5GkPQFqbW">
              <cell>
                Registreringsskatt nya bilar
              </cell>
              <cell>
                V-förslag
              </cell>
              <cell>
                300
              </cell>
              <cell>
                600
              </cell>
              <cell>
                600
              </cell>
            </row>
            <row xml:id="i-7tzYFge57AjZ4gcqeqqZ8N">
              <cell>
                Klimatskatt inrikesflyg
              </cell>
              <cell>
                V-förslag
              </cell>
              <cell>
                700
              </cell>
              <cell>
                1 400
              </cell>
              <cell>
                1 400
              </cell>
            </row>
            <row xml:id="i-NTGuPuiVEum4YRB5qX5njv">
              <cell>
                Båtskatt
              </cell>
              <cell>
                V-förslag
              </cell>
              <cell>
                0
              </cell>
              <cell>
                243
              </cell>
              <cell>
                243
              </cell>
            </row>
            <row xml:id="i-KaNtTLNAnNCcF9umPVKxJe">
              <cell>
                Sänkt skatt alkylatbensin
              </cell>
              <cell>
                V-förslag
              </cell>
              <cell>
                0
              </cell>
              <cell>
                28
              </cell>
              <cell>
                28
              </cell>
            </row>
            <row xml:id="i-WeCFSotmP3ZZduYSzRvWzG">
              <cell>
                Höjd skatt handelsgödsel och bekämpningsmedel
              </cell>
              <cell>
                V-förslag
              </cell>
              <cell>
                80
              </cell>
              <cell>
                80
              </cell>
              <cell>
                80
              </cell>
            </row>
            <row xml:id="i-WX29KHU7TB67e2Worw9QNy">
              <cell>
                Fasa ut skattebefrielsen för torv
              </cell>
              <cell>
                V-förslag
              </cell>
              <cell>
                228
              </cell>
              <cell>
                456
              </cell>
              <cell>
                684
              </cell>
            </row>
            <row xml:id="i-4bZahRKZT2MofKooJTLTNn">
              <cell>
                Höjd fastighetsskatt vattenkraft
              </cell>
              <cell>
                V-förslag
              </cell>
              <cell>
                300
              </cell>
              <cell>
                600
              </cell>
              <cell>
                600
              </cell>
            </row>
            <row xml:id="i-ANqn1DyU6cXua2yKFimRuz">
              <cell>
                Höjd effektskatt kärnkraft
              </cell>
              <cell>
                V-förslag
              </cell>
              <cell>
                400
              </cell>
              <cell>
                600
              </cell>
              <cell>
                600
              </cell>
            </row>
            <row xml:id="i-9yjSKWaU7JkdVAGfbcyFAa">
              <cell>
                Höjd lotteriskatt
              </cell>
              <cell>
                V-förslag
              </cell>
              <cell>
                40
              </cell>
              <cell>
                40
              </cell>
              <cell>
                40
              </cell>
            </row>
            <row xml:id="i-Tg7bz6atSqt1daxF87fBUC">
              <cell>
                Mindre inleverans från Svenska Spel på grund av barnkultursatsning
              </cell>
              <cell>
                V-förslag
              </cell>
              <cell>
                300
              </cell>
              <cell>
                300
              </cell>
              <cell>
                300
              </cell>
            </row>
            <row xml:id="i-6FSDZt5axbVMWYs2vU8hAb">
              <cell>
                Summa punktskatter
              </cell>
              <cell>
                2 778
              </cell>
              <cell>
                5 741
              </cell>
              <cell>
                5 809
              </cell>
            </row>
            <row xml:id="i-6zXb148EwD1tquiKbVhQ6w">
              <cell>
                Summa alla skatter
              </cell>
              <cell>
                54 743
              </cell>
              <cell>
                61 011
              </cell>
              <cell>
                64 779
              </cell>
            </row>
            <row xml:id="i-JU49aVcac95yv2KXcWdexi"/>
            <row xml:id="i-7T99bziWsBYeTYKmRzMucU"/>
            <row xml:id="i-Fg7fvWTUoALpxqkDT4Zwfh">
              <cell>
                KREDITERINGAR MED SKATTEANKNYTNING
              </cell>
            </row>
            <row xml:id="i-JdSD2gv2h1ENZWRYjaGaW2">
              <cell>
                Slopande av jämställdhetsbonus
              </cell>
              <cell>
                V-förslag
              </cell>
              <cell>
                150
              </cell>
              <cell>
                175
              </cell>
              <cell>
                175
              </cell>
            </row>
            <row xml:id="i-JPMXKWFDeTAR3AfgevviAd">
              <cell>
                Inför skatteavdrag FoU, mindre företag
              </cell>
              <cell>
                V-förslag
              </cell>
              <cell>
                200
              </cell>
              <cell>
                200
              </cell>
              <cell>
                200
              </cell>
            </row>
            <row xml:id="i-JGnLHBQg2G4RRTeTDMiouD">
              <cell>
                Skol-ROT
              </cell>
              <cell>
                S-v-mp-förslag
              </cell>
              <cell>
                400
              </cell>
              <cell>
                400
              </cell>
              <cell>
                400
              </cell>
            </row>
            <row xml:id="i-PFVHxbSiUeBwbS4ECuxqwJ">
              <cell>
                Förstärkt anställningsstöd
              </cell>
              <cell>
                V-förslag
              </cell>
              <cell>
                500
              </cell>
              <cell>
                500
              </cell>
              <cell>
                500
              </cell>
            </row>
            <row xml:id="i-Lxydd2JujC5pwQu3QDQF2a">
              <cell>
                Anställningsstöd för nyanlända
              </cell>
              <cell>
                V-förslag
              </cell>
              <cell>
                400
              </cell>
              <cell>
                400
              </cell>
              <cell>
                400
              </cell>
            </row>
            <row xml:id="i-J4qFLX81cadoMaL7M5wfj8">
              <cell>
                Anställningsstöd för långtidssjukskrivna
              </cell>
              <cell>
                V-förslag
              </cell>
              <cell>
                310
              </cell>
              <cell>
                310
              </cell>
              <cell>
                310
              </cell>
            </row>
            <row xml:id="i-4fcfTja5uXpobrsMe4eawJ">
              <cell>
                Första jobbet-avdrag
              </cell>
              <cell>
                S-v-mp-förslag
              </cell>
              <cell>
                400
              </cell>
              <cell>
                400
              </cell>
              <cell>
                200
              </cell>
            </row>
            <row xml:id="i-2CTpHw58ZG89C1MYGzMHrm">
              <cell>
                Anställningsstöd vikarier (omsorgslyftet)
              </cell>
              <cell>
                V-förslag
              </cell>
              <cell>
                676
              </cell>
              <cell>
                1 126
              </cell>
              <cell>
                1 126
              </cell>
            </row>
            <row xml:id="i-UsGtB1QACnv7rGJKHVrdL6">
              <cell>
                Anställningsstöd för gröna jobb
              </cell>
              <cell>
                V-förslag
              </cell>
              <cell>
                300
              </cell>
              <cell>
                300
              </cell>
              <cell>
                0
              </cell>
            </row>
            <row xml:id="i-AoR1NUBCPw1RhnP6VHqFV5">
              <cell>
                Anställningsstöd för plusjobb (alla åldrar)
              </cell>
              <cell>
                V-förslag
              </cell>
              <cell>
                1 614
              </cell>
              <cell>
                1 614
              </cell>
              <cell>
                1 614
              </cell>
            </row>
            <row xml:id="i-UoKPmnGFBMs95fm4u12o7v">
              <cell>
                Kollektivtrafik i glesbygd
              </cell>
              <cell>
                V-förslag
              </cell>
              <cell>
                500
              </cell>
              <cell>
                1 000
              </cell>
              <cell>
                1 000
              </cell>
            </row>
            <row xml:id="i-F4nsCG4aJMNb3HWXAMtAgh">
              <cell>
                Statlig överföring till ålderspensionssystemet för höjd tilläggspension
                6 procent
              </cell>
              <cell>
                V-förslag
              </cell>
              <cell>
                1 900
              </cell>
              <cell>
                1 600
              </cell>
              <cell>
                1 300
              </cell>
            </row>
            <row xml:id="i-VWSTKwxck3g5dkJ7iFGMhe">
              <cell>
                Summa krediteringar
              </cell>
              <cell>
                7 050
              </cell>
              <cell>
                7 675
              </cell>
              <cell>
                6 850
              </cell>
            </row>
            <row xml:id="i-E34z5vrS6UA8mQp5yLqND3">
              <cell>
                Summa skatter och avgifter
              </cell>
              <cell>
                47 693
              </cell>
              <cell>
                53 336
              </cell>
              <cell>
                57 929
              </cell>
            </row>
            <row xml:id="i-FsGsuMAx2uYGv34mnwXNqC"/>
            <row xml:id="i-7abH2U4dMH6y4EY9wWSTuD"/>
            <row xml:id="i-NjwsZCAtjX3y66wvi33Thd">
              <cell>
                Övriga inkomstpåverkande poster
              </cell>
            </row>
            <row xml:id="i-5e9NUotAuCnDdEKaRG328w">
              <cell>
                Slopa SJ:s avkastningskrav
              </cell>
              <cell>
                V-förslag
              </cell>
              <cell>
                150
              </cell>
              <cell>
                150
              </cell>
              <cell>
                150
              </cell>
            </row>
            <row xml:id="i-MAYjBs36UsuYQL7uaf2XSM">
              <cell>
                Slopad arbetslöshetsavgift
              </cell>
              <cell>
                V-förslag
              </cell>
              <cell>
                8 300
              </cell>
              <cell>
                9 000
              </cell>
              <cell>
                8 900
              </cell>
            </row>
            <row xml:id="i-FqPchZfTsFQytXaiATmkD7">
              <cell>
                Summa övriga inkomstpåverkande poster
              </cell>
              <cell>
                8 450
              </cell>
              <cell>
                9 150
              </cell>
              <cell>
                9 050
              </cell>
            </row>
            <row xml:id="i-PNDq62a95wE951Q7zStNtQ">
              <cell>
                Totalsumma
              </cell>
              <cell>
                39 243
              </cell>
              <cell>
                43 186
              </cell>
              <cell>
                48 879
              </cell>
            </row>
          </table>
          <head xml:id="i-ANegD4WcWVnSGAVXjSGg8h" type="h1">
            10 Finansiellt sparande
          </head>
          <p xml:id="i-14BLmtncvG44P16u3VFFap">
            I avsnitt 5.7.1 redogjorde vi för vår syn på vilka riktlinjer
            som bör ligga till grund för den offentliga sektorns finanser.
            Vi angav att vårt mål för den offentliga sektorns finansiella
            sparande är att den ska vara i balans över en konjunkturcykel,
            dvs. ± 0. Vi visade tydligt att ett sådant mål för det finansiella
            sparandet medför att de offentliga finansernas långsiktiga hållbarhet
            snarast stärks gentemot regeringens överskottsmål som går ut på
            att vi ska ha överskott nu för att kunna ha underskott sedan.
            En indikator för om den finanspolitik man bedriver ligger i linje
            med målet för de offentliga finanserna är det s.k. strukturella
            sparandet. Det strukturella sparandet fås genom att justera det
            faktiska sparandet från dels konjunktureffekter, dels engångshändelser.
            I en lågkonjunktur är då det strukturella sparandet högre än det
            faktiska sparandet, medan det omvända gäller i en situation då
            ekonomin är överhettad.
          </p>
          <p xml:id="i-WtbjCF1jDDXCNFPuVFFRmJ">
            En vanlig tolkning av regeringens överskottsmål på 1 procent
            av BNP över en konjunkturcykel är att det strukturella sparandet
            i normalfallet ska ligga nära 1 procent för att den förda politiken
            ska anses ligga i linje med överskottsmålet. Motsvarande tolkning
            av Vänsterpartiets mål för det finansiella sparandet blir då att
            vårt strukturella sparande ska ligga nära 0 procent. Vid beräkningen
            av vårt strukturella sparande har vi justerat vårt faktiska sparande
            på samma sätt som regeringen justerat sitt faktiska sparande.
            Detta är självklart eftersom vårt budgetalternativ naturligtvis
            verkar under samma konjunkturläge som regeringens budgetproposition.
            Som framgår av tabell 15 nedan klarar vi vårt mål för det finansiella
            sparandet 2010. För 2011 och 2012 klarar vi målet med en marginal
            på 1416 miljarder kronor. Våra finanspolitiska överväganden redogör
            vi för i avsnitt 5.7 och 5.8.
          </p>
          <p xml:id="i-8xmqGY8t1SjxhcCxWLWs8A">
            Tabell 15 Effekter för staten och den offentliga sektorns finanser
            av Vänsterpartiets budgetmotion
          </p>
          <p xml:id="i-DMWCde5dfeUFHTKg1K7jFf">
            Miljarder kronor där inget annat anges
          </p>
          <table xml:id="i-Q6r8Fgz5k5bvn8PZowLv1T">
            <row xml:id="i-7xizeNFtMv8PJ18Cs2cUpN">
              <cell>
                Vänsterpartiets förslag
              </cell>
              <cell>
                Differens mot budget­propositionen
              </cell>
            </row>
            <row xml:id="i-VTzQPDDVVnWSS9C3RygPnn">
              <cell>
                2010
              </cell>
              <cell>
                2011
              </cell>
              <cell>
                2012
              </cell>
              <cell>
                2010
              </cell>
              <cell>
                2011
              </cell>
              <cell>
                2012
              </cell>
            </row>
            <row xml:id="i-WcTaTKTgizTU9jzRwJpgMQ">
              <cell>
                Inkomster
              </cell>
              <cell>
                855,2
              </cell>
              <cell>
                895,2
              </cell>
              <cell>
                943,9
              </cell>
              <cell>
                +39,2
              </cell>
              <cell>
                +44,2
              </cell>
              <cell>
                +48,9
              </cell>
            </row>
            <row xml:id="i-UrfBuAPzaGVv6qAsK3cZdR">
              <cell>
                Utgifter exkl. statsskuldsräntor
              </cell>
              <cell>
                921,2
              </cell>
              <cell>
                923,9
              </cell>
              <cell>
                920,8
              </cell>
              <cell>
                +28,2
              </cell>
              <cell>
                +39,9
              </cell>
              <cell>
                +37,8
              </cell>
            </row>
            <row xml:id="i-KSYQkLAS8pPTJr2JD8W9TZ">
              <cell>
                Statsskuldsräntor m.m.
              </cell>
              <cell>
                33,0
              </cell>
              <cell>
                35,4
              </cell>
              <cell>
                43,8
              </cell>
              <cell>
                ±0
              </cell>
              <cell>
                +0,4
              </cell>
              <cell>
                +0,8
              </cell>
            </row>
            <row xml:id="i-35BPsytu5NbgVvCFEuXPon">
              <cell>
                Riksgäldens nettoutlåning
              </cell>
              <cell>
                22,5
              </cell>
              <cell>
                16,9
              </cell>
              <cell>
                17,9
              </cell>
              <cell>
                +22,5
              </cell>
              <cell>
                +16,9
              </cell>
              <cell>
                +17,9
              </cell>
            </row>
            <row xml:id="i-VxoKmQKk21VEbptxoge94G">
              <cell>
                Kassamässig korrigering
              </cell>
              <cell>
                0,0
              </cell>
              <cell>
                0,0
              </cell>
              <cell>
                0,0
              </cell>
              <cell>
                ±0
              </cell>
              <cell>
                ±0
              </cell>
              <cell>
                ±0
              </cell>
            </row>
            <row xml:id="i-97Qc5t3nK1u6hbB67sCgXf">
              <cell>
                Statsbudgetens saldo
              </cell>
              <cell>
                121,4
              </cell>
              <cell>
                81,0
              </cell>
              <cell>
                38,7
              </cell>
              <cell>
                11,4
              </cell>
              <cell>
                13,0
              </cell>
              <cell>
                7,7
              </cell>
            </row>
            <row xml:id="i-3CB9673sx9xxKG2eMTFc8C">
              <cell>
                Förändringar utanför statsbudget
              </cell>
              <cell>
                1,0
              </cell>
              <cell>
                1,0
              </cell>
              <cell>
                1,4
              </cell>
              <cell>
                +1,0
              </cell>
              <cell>
                +1,0
              </cell>
              <cell>
                +1,4
              </cell>
            </row>
            <row xml:id="i-aiwoDoJsdJAWmm6WAgSFu">
              <cell>
                Finansiellt sparande i staten
              </cell>
              <cell>
                120,4
              </cell>
              <cell>
                80,0
              </cell>
              <cell>
                37,3
              </cell>
              <cell>
                10,4
              </cell>
              <cell>
                12,0
              </cell>
              <cell>
                6,3
              </cell>
            </row>
            <row xml:id="i-3yxRn7383JSkHFJ9LoYt6u">
              <cell>
                Totalt offentlig sektor
              </cell>
              <cell>
                113,5
              </cell>
              <cell>
                75,3
              </cell>
              <cell>
                38,0
              </cell>
              <cell>
                6,5
              </cell>
              <cell>
                8,3
              </cell>
              <cell>
                3,0
              </cell>
            </row>
            <row xml:id="i-CZubmdqW9dqSapx3wPaTdY">
              <cell>
                procent av BNP
              </cell>
              <cell>
                3,7 %
              </cell>
              <cell>
                2,3 %
              </cell>
              <cell>
                -1,1 %
              </cell>
              <cell>
                0,2 %
              </cell>
              <cell>
                0,3 %
              </cell>
              <cell>
                0,1 %
              </cell>
            </row>
            <row xml:id="i-QxseMqWJzPuqNDG618Kgot">
              <cell>
                Strukturellt sparande
              </cell>
              <cell>
                ±0 %
              </cell>
              <cell>
                +0,4 %
              </cell>
              <cell>
                +0,5 %
              </cell>
              <cell>
                0,2 %
              </cell>
              <cell>
                0,3 %
              </cell>
              <cell>
                0,1 %
              </cell>
            </row>
          </table>
          <head xml:id="i-FhHSyUrUdBDYKfT8HWy55m" type="h1">
            11 Utgiftsramar och fördelning av utgifter i statsbudgeten
          </head>
          <p xml:id="i-49J4cwmsebYbxeiMqXda83">
            Tabell 16 Utgiftsramar och utgiftstak
          </p>
          <p xml:id="i-TNviQgSusZn8b8BmqyBvx9">
            Miljoner kronor (diff. mot propositionen)
          </p>
          <table xml:id="i-C4ZCU7AEUceGhUpeJLhVA3">
            <row xml:id="i-EcRC5W7P3aUaH4mHwM7QSi">
              <cell>
                2010
              </cell>
              <cell>
                2011
              </cell>
              <cell>
                2012
              </cell>
            </row>
            <row xml:id="i-F18oS3RFpqmeTgSPXxSdsg">
              <cell>
                1
              </cell>
              <cell>
                Rikets styrelse
              </cell>
              <cell>
                687
              </cell>
              <cell>
                482
              </cell>
              <cell>
                1 082
              </cell>
            </row>
            <row xml:id="i-8ppMhumFXR8mwQ5jZE4tUB">
              <cell>
                2
              </cell>
              <cell>
                Samhällsekonomi och finansförvaltning
              </cell>
              <cell>
                183
              </cell>
              <cell>
                172
              </cell>
              <cell>
                173
              </cell>
            </row>
            <row xml:id="i-xTBWw7oPjhiEQH8V6Pr8S">
              <cell>
                3
              </cell>
              <cell>
                Skatt, tull och exekution
              </cell>
              <cell>
                50
              </cell>
              <cell>
                50
              </cell>
              <cell>
                50
              </cell>
            </row>
            <row xml:id="i-8s5qKF9gaWC9dNkX4hYhRg">
              <cell>
                4
              </cell>
              <cell>
                Rättsväsendet
              </cell>
              <cell>
                257
              </cell>
              <cell>
                507
              </cell>
              <cell>
                507
              </cell>
            </row>
            <row xml:id="i-C7JuB95ZMP7nBGMz5AetDB">
              <cell>
                5
              </cell>
              <cell>
                Internationell samverkan
              </cell>
              <cell>
                0
              </cell>
              <cell>
                0
              </cell>
              <cell>
                0
              </cell>
            </row>
            <row xml:id="i-LrtMUnAQRa81jSUycScZ4L">
              <cell>
                6
              </cell>
              <cell>
                Försvar samt beredskap mot sårbarhet
              </cell>
              <cell>
                2 000
              </cell>
              <cell>
                2 000
              </cell>
              <cell>
                2 000
              </cell>
            </row>
            <row xml:id="i-HDjtwkKLxvBarowwAJRq3r">
              <cell>
                7
              </cell>
              <cell>
                Internationellt bistånd
              </cell>
              <cell>
                1 523
              </cell>
              <cell>
                2 069
              </cell>
              <cell>
                2 643
              </cell>
            </row>
            <row xml:id="i-TqDcPiSFmHg88sqy9zyutG">
              <cell>
                8
              </cell>
              <cell>
                Migration
              </cell>
              <cell>
                174
              </cell>
              <cell>
                316
              </cell>
              <cell>
                316
              </cell>
            </row>
            <row xml:id="i-4AqSwSZs9siGxLUx8J8tBh">
              <cell>
                9
              </cell>
              <cell>
                Hälsovård, sjukvård och social omsorg
              </cell>
              <cell>
                930
              </cell>
              <cell>
                2 166
              </cell>
              <cell>
                2 166
              </cell>
            </row>
            <row xml:id="i-5MKAZtd47CMudML28EJ8F8">
              <cell>
                10
              </cell>
              <cell>
                Ekonomisk trygghet vid sjukdom och handikapp
              </cell>
              <cell>
                5 316
              </cell>
              <cell>
                7 239
              </cell>
              <cell>
                8 126
              </cell>
            </row>
            <row xml:id="i-JF4hVspzccys96R86b7AAG">
              <cell>
                11
              </cell>
              <cell>
                Ekonomisk trygghet vid ålderdom
              </cell>
              <cell>
                1 500
              </cell>
              <cell>
                1 700
              </cell>
              <cell>
                1 700
              </cell>
            </row>
            <row xml:id="i-MZXKb31Cho8cWZfRqzibub">
              <cell>
                12
              </cell>
              <cell>
                Ekonomisk trygghet för familjer och barn
              </cell>
              <cell>
                3 000
              </cell>
              <cell>
                3 300
              </cell>
              <cell>
                3 400
              </cell>
            </row>
            <row xml:id="i-8yDrfqLHKq6cktn68yo6s">
              <cell>
                13
              </cell>
              <cell>
                Arbetsmarknad
              </cell>
              <cell>
                787
              </cell>
              <cell>
                996
              </cell>
              <cell>
                577
              </cell>
            </row>
            <row xml:id="i-4QGMrdQ6BBJUUyp5qBT3s5">
              <cell>
                14
              </cell>
              <cell>
                Arbetsliv
              </cell>
              <cell>
                10 074
              </cell>
              <cell>
                7 620
              </cell>
              <cell>
                3 705
              </cell>
            </row>
            <row xml:id="i-ScuhZ3ymPc2EuGgYoD5gtZ">
              <cell>
                15
              </cell>
              <cell>
                Studiestöd
              </cell>
              <cell>
                2 615
              </cell>
              <cell>
                3 302
              </cell>
              <cell>
                4 567
              </cell>
            </row>
            <row xml:id="i-C2tidzdayK41emD1dmtFdo">
              <cell>
                16
              </cell>
              <cell>
                Utbildning och universitetsforskning
              </cell>
              <cell>
                1 058
              </cell>
              <cell>
                2 633
              </cell>
              <cell>
                3 700
              </cell>
            </row>
            <row xml:id="i-A3gweHAawQGQQ4MbKc5gLG">
              <cell>
                17
              </cell>
              <cell>
                Kultur, medier, trossamfund och fritid
              </cell>
              <cell>
                535
              </cell>
              <cell>
                650
              </cell>
              <cell>
                617
              </cell>
            </row>
            <row xml:id="i-7GEV26BS1Q83z9ivph1DUh">
              <cell>
                18
              </cell>
              <cell>
                Samhällsplanering, bostadsförsörjning, byggande samt konsumentpolitik
              </cell>
              <cell>
                807
              </cell>
              <cell>
                1 607
              </cell>
              <cell>
                2 607
              </cell>
            </row>
            <row xml:id="i-wco7z8CGcEwzgjqDyMkZy">
              <cell>
                19
              </cell>
              <cell>
                Regional tillväxt
              </cell>
              <cell>
                0
              </cell>
              <cell>
                0
              </cell>
              <cell>
                0
              </cell>
            </row>
            <row xml:id="i-5qHASzSv1fX4PVJmcQ358x">
              <cell>
                20
              </cell>
              <cell>
                Allmän miljö- och naturvård
              </cell>
              <cell>
                800
              </cell>
              <cell>
                1 000
              </cell>
              <cell>
                1 000
              </cell>
            </row>
            <row xml:id="i-CnZuR7Q7LTHgsSvadn6jod">
              <cell>
                21
              </cell>
              <cell>
                Energi
              </cell>
              <cell>
                140
              </cell>
              <cell>
                464
              </cell>
              <cell>
                604
              </cell>
            </row>
            <row xml:id="i-4QqY6pVg3FKVFJwrmMXLWX">
              <cell>
                22
              </cell>
              <cell>
                Kommunikationer
              </cell>
              <cell>
                12 531
              </cell>
              <cell>
                8 919
              </cell>
              <cell>
                5 352
              </cell>
            </row>
            <row xml:id="i-5iMTfEjs6SNKhDNCWsTxao">
              <cell>
                23
              </cell>
              <cell>
                Jord- och skogsbruk, fiske med anslutande näringar
              </cell>
              <cell>
                131
              </cell>
              <cell>
                148
              </cell>
              <cell>
                160
              </cell>
            </row>
            <row xml:id="i-L7G1xZsbcKWhWVi5UygSzQ">
              <cell>
                24
              </cell>
              <cell>
                Näringsliv
              </cell>
              <cell>
                530
              </cell>
              <cell>
                806
              </cell>
              <cell>
                861
              </cell>
            </row>
            <row xml:id="i-TjBEtDuEendrzgdPQYbCAt">
              <cell>
                25
              </cell>
              <cell>
                Allmänna bidrag till kommuner
              </cell>
              <cell>
                14 324
              </cell>
              <cell>
                16 974
              </cell>
              <cell>
                12 174
              </cell>
            </row>
            <row xml:id="i-62GCvYsbxA3yBBUeJJMfC4">
              <cell>
                26
              </cell>
              <cell>
                Statsskuldsräntor m.m.
              </cell>
              <cell>
                0
              </cell>
              <cell>
                389
              </cell>
              <cell>
                832
              </cell>
            </row>
            <row xml:id="i-CLaU3qP9FMLMbwWGbFYaif">
              <cell>
                27
              </cell>
              <cell>
                Avgiften till Europeiska gemenskapen
              </cell>
              <cell>
                0
              </cell>
              <cell>
                0
              </cell>
              <cell>
                0
              </cell>
            </row>
            <row xml:id="i-BpzkpZsMUah7s8rYdD84yJ">
              <cell>
                Minskning av anslagsbehållningar
              </cell>
              <cell>
                810
              </cell>
              <cell>
                725
              </cell>
              <cell>
                1 400
              </cell>
            </row>
            <row xml:id="i-7k4hc393tQq9jXotGB29wa">
              <cell>
                Summa utgiftsområden
              </cell>
              <cell>
                28 191
              </cell>
              <cell>
                40 335
              </cell>
              <cell>
                38 659
              </cell>
            </row>
            <row xml:id="i-BVxZrviNWz9PNXADqy6gUT">
              <cell>
                Summa utgiftsområden exkl. statsskuldsräntor
              </cell>
              <cell>
                28 191
              </cell>
              <cell>
                39 947
              </cell>
              <cell>
                37 826
              </cell>
            </row>
            <row xml:id="i-Eb7EGNixJEEghQKAHAt7ym">
              <cell>
                Ålderspensionssystemet vid sidan av statsbudgeten
              </cell>
              <cell>
                1 900
              </cell>
              <cell>
                1 600
              </cell>
              <cell>
                1 300
              </cell>
            </row>
            <row xml:id="i-N1W6XXarNthU9TBLCW5T9s">
              <cell>
                Takbegränsade utgifter
              </cell>
              <cell>
                30 091
              </cell>
              <cell>
                41 547
              </cell>
              <cell>
                39 126
              </cell>
            </row>
          </table>
          <head xml:id="i-UoGZaN9FnMqa8JcFiPsvhv" type="h2">
            11.1 Utgiftsområde 1 Rikets styrelse
          </head>
          <p xml:id="i-8qDq1xNrYbdiQuhJ7d1X9p">
            Vänsterpartiet avvisar regeringens förslag på utökade resurser
            till Kungliga hov- och slottsstaten med anledning av kronprinsessan
            Victorias bröllop samt den ramhöjning som regeringen anslår för
            kronprinsessans, med blivande makes, driftkostnader av Haga slott.
            Vi avvisar också det anslag till Utrikesdepartementet som regeringen
            föreslår i samband med kronprinsessans bröllop. Regeringen har
            dessutom i tilläggsbudgeten för 2009 ökat anslaget för att bekosta
            kronprinsessans bröllop, vilket Vänsterpartiet emotsätter sig.
            Vi föreslår därutöver ett sparbeting för Kungliga hov- och slottsstaten
            på ca 10 procent för år 2010. Vi anser att finansieringen av kronprinsessans
            bröllop och boende ska lösas inom detta anslag.
          </p>
          <p xml:id="i-SvtYbADyArarFs7kHG3Dfn">
            Vänsterpartiet föreslår en sänkning av riksdagsledamöternas arvoden
            som ett led i att skapa ett gott förtroende mellan folkvalda och
            det folk de representerar. Vårt förslag innebär att riksdagsledamöternas
            arvoden knyts till 100 procent av ett prisbasbelopp. För Regeringskansliets
            del anser Vänsterpartiet att anslaget bör återgå till den nivå
            som var före det svenska ordförandeskapet i EU andra halvåret
            2009. Givetvis bör nu Regeringskansliet återanpassa sig till sin
            budget före EU-ordförandeskapet. Vänsterpartiet anser att Svenska
            institutet för europapolitiska studier (Sieps) bör läggas ner
            i brist på folklig förankring. Europapolitisk forskning bör bedrivas
            på universitet och högskolor. En folkligt förankrad bred EU-politisk
            debatt behövs, men Sieps verksamhet är uppbyggd utifrån helt andra
            syften. Se även vår särskilda motion om utgiftsområde 1, 2009/10:K326.
          </p>
          <head xml:id="i-F3EaAWB5b25hfpMhg9gs7v" type="h2">
            11.2 Utgiftsområde 2 Samhällsekonomi och finansförvaltning
          </head>
          <p xml:id="i-9WuHwizc6j7ednzi5uKf3">
            Vänsterpartiet föreslår att Konjunkturinstitutet samt regeringens
            finanspolitiska råd avvecklas. Statistiska centralbyrån föreslås
            få ökade anslag på grund av överföring av uppgifter från Konjunkturinstitutet.
            Ett jämställdhetspolitiskt råd bör inrättas för att granska, analysera
            och lämna förslag på en feministisk ekonomisk politik.
          </p>
          <head xml:id="i-HnzX7GykZShX9wb7Q9CEbF" type="h2">
            11.3 Utgiftsområde 3 Skatt, tull och exekution
          </head>
          <p xml:id="i-NvRBjjXSnvmH8wTVET5G1d">
            Regeringen har hittills under mandatperioden varit väldigt aktiv
            inom skatteområdet och genomfört en lång rad förslag. Åtgärderna
            resulterar inte bara i en orättvis fördelningsprofil utan medför
            också fler undantag och gränsdragningar. För Skatteverket har
            det inneburit många nytillkomna arbetsuppgifter och en ökad arbetsbelastning.
          </p>
          <p xml:id="i-HAcrApBz4p653ADddoxpPB">
            Regeringen tillför i budgetpropositionen Skatteverket 33 miljoner
            i ett engångsbelopp för år 2010 för arbetet med sänkta egenavgifter.
            Vänsterpartiet menar att 20 av de 33 miljonerna istället bör användas
            för att säkra myndighetens kompetens och möjliggöra en generationsväxling.
            Antalet medarbetare inom Skatteverket minskar nämligen i snabbare
            takt än planerat, och myndighetens ekonomiska förutsättningar
            begränsar möjligheterna till återrekrytering. Samtidigt kommer
            en stor andel av Skatteverkets personal att gå i pension de kommande
            åren.
          </p>
          <p xml:id="i-HnT1NBRNBmTUJYRMzq1HvX">
            Vi menar att det krävs ökade resurser för att kunna bekämpa det
            skattefusk som kommer av ekonomisk brottslighet och/eller finns
            på det internationella området och som utgör en betydande del
            av skattefelet på ca 133 miljarder. Den här typen av fusk sker
            ofta genom invecklade transaktioner och komplicerade juridiska
            upplägg. Skatteverkets utredningar därför blir omfattande och
            tidskrävande.
          </p>
          <p xml:id="i-9WVe5hDjLUVDPeQ5C1fFAF">
            Vänsterpartiet har tillsammans med Socialdemokraterna och Miljöpartiet
            de gröna tagit fram ett nytt offensivt program mot skattefusk
            och ekobrott. För att snabbt och effektivt komma igång med programmet
            vill vi stärka Skatteverkets resurser och föreslår därför att
            anslaget till Skatteverket ökas med 50 miljoner årligen under
            20102012 utöver regeringens förslag i budgetpropositionen.
          </p>
          <head xml:id="i-MypeEA41V8bgiNWpnWEjT6" type="h2">
            11.4 Utgiftsområde 4 Rättsväsendet
          </head>
          <p xml:id="i-NCLKNn8XfRSKpcHAcLXkBw">
            Finansieringen av rättsväsendet har inte följt de krav som ställts.
            Det gäller rättsväsendets alla delar och inte minst polis och
            kriminalvård. På senaste tiden har även underfinansieringen drabbat
            domstolar och åklagare i allt större utsträckning.
          </p>
          <p xml:id="i-R8zYcKVkFvRP3VyvzA487q">
            I årets budget, inklusive tilläggsbudgeten, väljer regeringen
            att täppa igen de hål som uppstått. Det är stora summor pengar
            som satsas. Dessa satsningar är i dagsläget nödvändiga varför
            Vänsterpartiet i allt väsentligt ställer sig bakom satsningarna.
          </p>
          <p xml:id="i-5BGqWDxY8ENUcgP2fg4dMb">
            När det gäller polisen vill vi dock tydliggöra vårt missnöje
            när det gäller de senaste årens hantering av myndigheten. Under
            dessa år har regeringen inte någon visat ansats till en reform
            för att öka insynen, förbättra effektiviteten eller höja kompetensen.
            Vi anser att polisens organisation snarast måste utredas i syfte
            att slå samman de 24 länsmyndigheterna till en. Vi anser också
            att polisutbildningen måste reformeras för att höja statusen på
            polisyrket, men också för att initiera forskning i polismetoder
            i avsikt att öka tryggheten och effektiviteten. Vi anser också
            att det är hög tid att genomföra förslaget om att inrätta en ny
            utredningsmyndighet för poliser som misstänks för brott.
          </p>
          <p xml:id="i-N41KYaq98vjupLEixDyDm4">
            När det gäller kriminalvården anser vi att det finns mycket att
            göra. Här gäller samma sak som ovan. Bristen på reformer och idéer
            är tydlig. Vi anser att det är väl belagt att längre inlåsningstider
            motverkar syftet med kriminalvård, nämligen att minska återfallen
            i brott, varför vi anser att det är dags att bryta den negativa
            trenden med ökande strafftider. Vi anser att halvtidsfrigivning
            för förstagångsdömda är ett lämpligt första steg mot att återinföra
            halvtid för alla. Det bör påminnas om att halvtidsfrigivning innebär
            att halva straffet ska avtjänas under inseende av frivården varför
            frivården måste förstärkas i stor omfattning.
          </p>
          <p xml:id="i-4B95WdS9GxCmrA5hgctX3Q">
            Situationen inom kriminalvården har också hårdnat de senaste
            åren. Strafftiderna har som sagt ökat, antalet anmälningar till
            JO ökar och antalet kritikärenden har ökat med hela 75 procent.
            Intagna inom kriminalvården är helt hänvisade till JO med sina
            klagomål och inget annat kontrollorgan har ansvar för klagomål
            från denna grupp. Vänsterpartiet anser att det är hög tid att
            inrätta en fångombudsman.
          </p>
          <head xml:id="i-PyWTEzJtKYhm3AHcgankia" type="h2">
            11.5 Utgiftsområde 6 Försvar och samhällets krisberedskap
          </head>
          <p xml:id="i-ReSRobK6CMCV3MtaWFToL4">
            Vänsterpartiet avvisar regeringens förslag på utökade resurser
            till internationella insatser. Likaså avvisas satsningen på SAC-samarbetet
            och fortsatt samarbete med Nordic Battle Group. Vänsterpartiet
            vill säkra och förstärka det nationella försvaret och föreslår
            därför en satsning på den nationella skyddsstyrkan.
          </p>
          <p xml:id="i-YFh9QCdQdN779ipH3D97EH">
            Vänsterpartiet är för en mycket restriktiv krigsmaterielexport
            och menar att den inte ska skattesubventioneras. Därmed avvisar
            vi samtliga anslag som syftar till främjande av svensk vapenexport.
            Vi avvisar även det anslag som är avsatt för den europeiska försvarsbyrån
            (EDA).
          </p>
          <p xml:id="i-XvrjxNfwJHhFH9kRqZiGHo">
            Regeringen har valt att öka finansieringen av Försvarets radioanstalt
            med anledning av lagen (2008:717) om signalspaning i försvarsunderrättelseverksamhet.
            Vänsterpartiet har föreslagit att en parlamentarisk utredning
            ska tillsättas för att utreda behovet av signalspaning. I avvaktan
            på en sådan utredning avvisar vi därför regeringens budgetförstärkning.
            Vänsterpartiet föreslår även en satsning på antidiskrimineringarbetet
            inom Försvarsmakten samt utökad utbildning i genusfrågor och FN:s
            resolution 1325 om kvinnors säkerhet. Sammantaget minskar vi budgetområdet
            med 2 miljarder kronor.
          </p>
          <p xml:id="i-V77rwvmGbiuK93hfpSkYxu">
            I övrigt se Vänsterpartiets försvars- och säkerhetsmotion (2008/09:Fö4),
            med anledning av proposition 2008/09:140 Ett användbart försvar,
            från våren 2009.
          </p>
          <head xml:id="i-SzTdcPZyExNcKfdrjBVjZo" type="h2">
            11.6 Utgiftsområde 7 Internationellt bistånd
          </head>
          <p xml:id="i-G5H7UHziZiXLu7fD5w2dCr">
            Vänsterpartiet motsätter sig den neddragning av biståndet som
            regeringens urholkning av biståndet i verkligheten innebär. Partiet
            tillför utgiftsområdet 1 023 miljoner kronor för att kompensera
            för den del som rör flyktingmottagandet.
          </p>
          <p xml:id="i-6aztKvRzYWo2hwRJtfHFEW">
            Vänsterpartiet vill se en satsning på klimatbistånd där en halv
            miljard kronor anslås 2010 för att trappas upp till 1 miljard
            2011 och 1,5 miljarder 2012. Klimatbiståndet ska gå till att förebygga
            klimatförändringar och motverka deras konsekvenser i syd, vilka
            beräknas bli oerhörda. Dessa medel får inte användas för svenska
            åtaganden inom Kyotoprotokollet.
          </p>
          <head xml:id="i-RaKhKrnjTYUcqEjhHTu7bc" type="h2">
            11.7 Utgiftsområde 8 Migration
          </head>
          <p xml:id="i-VudLtcsd8cxcUP2vcH8GYW">
            Vänsterpartiet avvisar kraftigt regeringens inställning om att
            endast anse sig ha råd att svara upp mot sina internationella
            åtaganden om rätten till fristad, genom att räkna av en ökad andel
            av biståndsramen för flyktingkostnader. Vi avvisar därmed att
            finansieringen till utgiftsområdet sker på detta sätt. Vi välkomnar
            att regeringen hörsammat den kritik som Vänsterpartiet riktat
            mot det mål för politikområdet som regeringen genomförde i budgetpropositionen
            för 2009. Detta mål innebar uttryckligen att den reglerade invandringen
            överordnas asylrätten, vilket eliminerar asylrättens grundvalar
            och strider mot 1951 års flyktingkonvention och flera andra konventioner
            som gäller de mänskliga rättigheterna.
          </p>
          <p xml:id="i-TqKze48sxmDunUwsThUsaX">
            Vänsterpartiet vidhåller kravet på att en amnesti ska genomföras
            i asylprocessen och omfatta alla som fått avslag på den tillfälliga
            asyllag som gällde mellan den 15 november 2005 och den 31 mars
            2006, och de papperslösa som idag lever varaktigt i Sverige. Denna
            reform innebär en besparing inom utgiftsområdet under de närmaste
            åren. Vi föreslår också en nödvändig höjning och värdesäkring
            av dagersättningen för asylsökande och att en bostadsersättning
            för asylsökande vid eget boende införs. Vi avvisar den aktivitetsbonus
            som regeringen föreslår för asylsökande, eftersom det är helt
            andra insatser som krävs för att stärka asylsökandes möjligheter
            till etablering och rätt att arbeta. Vi avvisar regeringens föreslagna
            återvändandesatsningar inom utgiftsområdet och den allvarligt
            höga neddragningen som regeringen föreslår av anslaget till offentliga
            biträden. För att värna humaniteten och rättssäkerheten i asylprocessen
            föreslår vi istället minskningar av kostnaderna för förvarstagande
            samt för avvisningar och utvisningar. Se även vår särskilda motion
            om utgiftsområde 8, 2009/10:Sf316.
          </p>
          <head xml:id="i-SEMHe65jNhAQAAz2q5CTdD" type="h2">
            11.8 Utgiftsområde 9 Hälsovård, sjukvård och social omsorg
          </head>
          <p xml:id="i-DzRr7qRn8DDHTc4juxerfG">
            I årets budget tar Vänsterpartiet ett stort steg mot att inom
            tandvården införa ett högkostnadsskydd motsvarande det som finns
            inom hälso- och sjukvården. Hela reformen är inte möjlig att genomföra
            inom ramen för ett års budget men det är en nödvändig riktning
            att gå i. Regeringens tandvårdsreform har inte uppnått de uppsatta
            målen, och det är nu dags för en tandvårdsreform värd namnet.
            Vi avsätter även pengar för att göra tandvården tillgänglig för
            asylsökande och papperslösa.
          </p>
          <p xml:id="i-8tKHMeVVd7FMwwv3RpZbt5">
            Förutom det allmänna stöd som Vänsterpartiet satsar på kommuner
            och landsting är vårt riktade stöd till psykiatrin långsiktigt
            utifrån psykiatrisamordnarens rekommendationer. Att som regeringen
            försöka lösa den psykiatriska vårdens problem med tillfälliga
            bidrag är inte någon framkomlig väg.
          </p>
          <p xml:id="i-4dKCGLgcqn5ovt3FNAmPmn">
            Vi anser att regeringens förslag till så kallad prestationsbunden
            vårdgaranti istället ska satsas på verklig förbättring av vården
            i form av fler anställda och bättre tillgänglighet. Bidrag till
            handikapporganisationer är anslag som räknas upp i vår budget.
            Vi vill genomföra stora satsningar på ett s.k. omsorgslyft inom
            både äldreomsorgen och handikappomsorgen. Inom dessa områden satsar
            vi såväl på kompetensutveckling som på utbildning och nyanställningar.
            Vi avslår regeringens satsningar på värdighetsgaranti och program
            för äldreomsorgen eftersom dessa leder i fel riktning. Istället
            satsar vi medel på en god äldreomsorg för alla med fokus på äldres
            psykiska hälsa, multisjuka äldre och möjligheten till äldreomsorg
            på egna modersmålet.
          </p>
          <p xml:id="i-5FgYKtDUbNyRWSZ7tLa2R7">
            Andra viktiga områden är permanent finansiering av brottsofferjour
            för hbt-personer liksom en satsning på förlossningsvård i glesbyggd
            och åtgärder mot spridningen av hiv. Vi vill utöka subventioneringen
            av speciallivsmedel till att gälla upp till 19 år. Resurskvinnojourer
            för missbrukande och psykiskt sjuka kvinnor och satsningar på
            ett barnriskcentrum är ytterligare viktiga satsningar.
          </p>
          <head xml:id="i-N9n2PAR8gEdnmfgqJyPaR5" type="h2">
            11.9 Utgiftsområde 10 Ekonomisk trygghet vid sjukdom och handikapp
          </head>
          <p xml:id="i-8HbFfPCJUcPqgZwks357Hz">
            Vänsterpartiet vill höja taket i sjukpenning, rehabiliteringspenning
            och närståendepenning från 7,5 till 10 prisbasbelopp. Dessutom
            vill vi höja ersättningsnivån för alla med ovan nämnda ersättningar
            från 77,6 till 80 procent genom att slopa den särskilda beräkningsgrunden
            SIG x 0,97. Vi höjer dessutom ersättningsnivån efter 12 månader
            med sjukpenning från 75 till 80 procent. Till följd av höjd ersättning
            i arbetslöshetsförsäkringen ökar även utgifterna för sjukpenning
            för arbetslösa. Vidare höjer vi ersättningsnivån stegvis för sjuk-
            och aktivitetsersättning från 64 till 67 procent. Vidare föreslår
            vi att Försäkringskassan får ett ökat förvaltningsanslag. Vi avvisar
            den s.k. sjukvårdsmiljarden som ger bonus till landsting som håller
            nere ohälsotalet. Se även vår särskilda motion om utgiftsområde
            10, 2009/10:Sf321.
          </p>
          <head xml:id="i-RjveYFMCkcuT8cw1pkNhaF" type="h2">
            11.10 Utgiftsområde 11 Ekonomisk trygghet vid ålderdom
          </head>
          <p xml:id="i-EFP7bBYGuB6AwWe2nPLCpq">
            Den ekonomiska situationen för många äldre är svår. Garantipensionen
            sänks 2010 genom att basbeloppet minskas och i och med pensionssystemets
            automatiska broms sänks även inkomstpensionen. Vänsterpartiet
            föreslår därför en satsning för att höja garantipensionen med
            150 kronor per månad. Vi anvisar 1,8 miljarder kronor inom utgiftsområdet
            för detta 2010. Samtidigt satsar vi 1,9 miljarder kronor för en
            uppräkning av pensionen för de tidigare ATP-pensionärer som fått
            försämrad pension genom den urholkning som skedde på 1990-talet.
            Utöver detta föreslår vi en höjning av ersättningsnivån av bostadstillägget
            till pensionärer till 95 procent för att förbättra de sämst ställda
            pensionärernas ekonomiska villkor. Vi föreslår också att Försäkringskassan
            ska genomföra en informationssatsning för att fler som är berättigade
            till bostadstillägg ska kunna få det. Se även vår särskilda motion
            om utgiftsområde 11, 2009/10:Sf324.
          </p>
          <head xml:id="i-BD98g3MhLYpRuTrM2GuTS6" type="h2">
            11.11 Utgiftsområde 12 Ekonomisk trygghet för föräldrar och barn
          </head>
          <p xml:id="i-8ZtE3WUQoEYPMAT2e55cVq">
            Vänsterpartiet föreslår att en individualisering av föräldraförsäkringen
            ska genomföras 2010 och anvisar 1,2 miljarder kronor för detta.
            Detta är en nödvändig reform för att ge barn tillgång till båda
            sina föräldrar och för att bryta den ordning på arbetsmarknaden
            som diskriminerar kvinnor, fördelningen mellan betalt och obetalt
            arbete och den föreställning om vilket ansvar kvinnor respektive
            män har i förhållande till sina barn. För att stärka de ekonomiska
            villkoren för ensamstående föräldrar föreslår vi en höjning av
            underhållsstödet med 200 kronor och att det samtidigt värdesäkras
            genom att knytas till prisbasbeloppet. Vi avvisar de stora besparingarna
            regeringen gör på föräldraförsäkringen och anvisar medel för att
            återställa taket för havandeskapspenning och tillfällig föräldrapenning
            från 7,5 till 10 basbelopp. Dessutom anvisar vi medel för att
            återställa ersättningsnivåerna för alla föräldralediga till 80
            procent genom att avvisa den beräkningsgrund regeringen infört
            för SGI. Vi anvisar medel så att personer över 28 år utan barn
            ska vara berättigade till bostadsbidrag. Se även vår särskilda
            motion om utgiftsområde 12, 2009/10:Sf317.
          </p>
          <head xml:id="i-2yELfSwRh9DYepKLahgi97" type="h2">
            11.12 Utgiftsområde 13 Integration och jämställdhet
          </head>
          <p xml:id="i-M8zSXUYLyRZVmJa82eUDeL">
            Vänsterpartiet är kritiskt till regeringens inriktning på integrationspolitiken
            eftersom den främst handlar om tvångsåtgärder riktade mot personer
            med utländsk bakgrund snarare än att skapa de förutsättningar
            som är nödvändiga för lika rättigheter på arbetsmarknaden, bostadsmarknaden,
            i skolan osv. Vi föreslår att en lagstiftning ska införas som
            gör samtliga kommuner skyldiga att ta emot flyktingar. Vi förstärker
            dessutom anslaget för att höja schablonersättningen för att höja
            kvaliteten och ambitionsnivån på flyktingmottagandet samt för
            en förlängning av ansökningstiden för anhöriginvandrare att omfattas
            av den kommunala introduktionen. Vi vill använda regeringens anslag
            om etableringsersättning till att införa en särskild introduktionsersättning
            som liknar lön. och vi avvisar regeringens satsning på lotsar
            i etableringsprocessen. Vi avvisar också regeringens förslag om
            mentorer och såväl försöksverksamhet som nationell satsning på
            sfi-bonus.
          </p>
          <p xml:id="i-J1caJ1hFFDLYRPDC55FeLw">
            Vänsterpartiet föreslår också att en amnesti ska genomföras i
            asylprocessen den 1 juli 2010 och omfatta alla som fått avslag
            på den tillfälliga asyllag som gällde mellan den 15 november 2005
            och den 31 mars 2006 och de papperslösa som idag lever varaktigt
            i Sverige. Detta är nödvändigt för att ge upprättelse och uppehållstillstånd
            för dem som felbehandlats i den tidigare processen. Förslaget
            innebär en tvåårig kostnad på anslaget för kommunersättningar
            vid flyktingmottagande. Samtidigt sker en besparing inom utgiftsområde
            8. Vi föreslår dessutom en ökning av medlen till invandrades riksförbund.
          </p>
          <p xml:id="i-PLpkpCVtTrChQG3Db8DGnW">
            Vänsterpartiet avvisar större delen av regeringens anslag till
            särskilda jämställdhetsåtgärder för 2010. Regeringens sätt att
            budgetera jämställdhetspolitiken i en pott under anslaget 3:1
            gör det omöjligt att överblicka hur pengarna är avsedda att användas,
            vad som redan är genomfört och vad som är tidsbegränsade projekt
            respektive permanenta satsningar. Vi noterar särskilt att anslaget
            3.1 Särskilda jämställdhetsåtgärder minskar från 400 miljoner
            kronor år 2010 till 35 miljoner år 2011 och 2012. Om detta innebär
            att regeringen anser sig ha uppfyllt sina jämställdhetspolitiska
            mål eller om satsningar av mer permanent slag från och med 2011
            ska budgeteras på respektive utgiftsområde går inte att utläsa.
            Vänsterpartiet har flera gånger påpekat det oseriösa i detta sätt
            att hantera jämställdhetspolitiken och efterlyser en revision
            på området. Att ingen sådan skett under mandatperioden är anmärkningsvärt.
            På anslaget 3.1 avsätter Vänsterpartiet medel till tidsbegränsade
            jämställdhetsprojekt på sammanlagt 180 miljoner kronor. Våra övriga
            jämställdhetssatsningar budgeterar vi för på respektive utgiftsområde.
            Se även vår särskilda motion om utgiftsområde 13, 2009/10:A301.
          </p>
          <head xml:id="i-H3eiQiAUDscn3xM7yCXmcT" type="h2">
            11.13 Utgiftsområde 14 Arbetsmarknad och arbetsliv
          </head>
          <p xml:id="i-U5tVxmPrTobUNwyQKXuSJ9">
            Vänsterpartiet höjer högsta dagpenningen i arbetslöshetsförsäkringen
            från 680 kronor till 970 kronor per dag i 100 dagar, därefter
            till 870 kronor. Dessutom höjer vi ersättningsnivån till 80 procent
            under hela ersättningsperioden. Vi höjer grundbeloppet från 320
            till 420 kronor per dag och lägsta nivån i aktivitetsstödet från
            220 till 320 kronor per dag. Vi återinför den solidariska finansieringen
            av arbetslöshetsförsäkringen och sänker avgifterna till a-kassan
            genom att slopa arbetslöshetsavgiften. Dessutom återinför vi rätten
            till skatteavdrag på avgift till a-kassa och fackförening. Det
            kommer att medföra en kostnad för medlemskap i a-kassan på max
            100 kronor per månad, oavsett vilken a-kassa man är medlem i.
          </p>
          <p xml:id="i-BxyL7BiyD8Fpt79a8wA6CQ">
            För att minska ungdomsarbetslösheten avsätter vi tillsammans
            med Socialdemokraterna och Miljöpartiet ca 23 000 fler platser
            i utbildning, praktik, traineeprogram i välfärden och lärlingsutbildning
            för unga långtidsarbetslösa. Utöver det avsätter vi medel för
            12 000 ytterligare platser i arbetsmarknadsutbildning. Vi återinför
            plusjobben och gröna jobb för långtidsarbetslösa och förstärker
            anställningsstöden till nyanlända och före detta långtidssjukskrivna.
            Vi avsätter medel för utbildningsvikariat inom äldreomsorgen med
            inriktning på att unga arbetslösa med relevant utbildning ska
            vikariera för personal inom äldreomsorgen som genomgår vidareutbildning.
            Vi höjer anslaget till Samhall och höjer taket och antalet platser
            med lönebidrag och offentligt skyddat arbete för personer med
            funktionsnedsättning.
          </p>
          <p xml:id="i-FKCfYqiwtFtKafdFT9Y9bx">
            Vi avvisar nystartsjobben och nyfriskjobben och satsar istället
            på anställningsstöd med högre subventionsgrad som kräver anvisning
            av Arbetsförmedlingen. Se även vår särskilda motion 2009/10:A419
            om utgiftsområde 14.
          </p>
          <head xml:id="i-5iwkjZkNG1Cw3fXDRZd2zj" type="h2">
            11.14 Utgiftsområde 15 Studiestöd
          </head>
          <p xml:id="i-2BwSfzWwusmsdzvSHoXttk">
            Studiemedel som går att leva på är en nödvändig förutsättning
            för att skapa ett rättvist utbildningssystem utan social snedrekrytering
            och för att höja den allmänna utbildningsnivån. Studerande med
            studiemedel har inte kompenserats fullt ut för ökade levnadsomkostnader,
            och många har därför svårt att försörja sig under studietiden.
            Vänsterpartiet vill återställa studiemedlens värde och föreslår
            att de ska höjas med 1 200 kronor per månad fr.o.m. 2010.
          </p>
          <p xml:id="i-HvwXhYFCswLmtgshvFipMd">
            Vi ökar också antalet platser inom komvux, yrkeshögskolan och
            högskolan vilket leder till fler studiemedelberättigade och därmed
            ökade utgifter för studiemedel. Bland annat inför vi ett särskilt
            studiestöd för deltagare i vår satsning på vuxenutbildning Kunskapslyft
            2.0. Se även vår särskilda motion om utgiftsområde 15, 2009/10:Ub383.
          </p>
          <head xml:id="i-F5BiSVxv2N6N5mhMS5G4Dd" type="h2">
            11.15 Utgiftsområde 16 Utbildning och universitetsforskning
          </head>
          <p xml:id="i-GGXrWBMZYc9gzSq17fM5xN">
            Många människor behöver komplettera sin tidigare utbildning eller
            skaffa sig en yrkesutbildning. Vänsterpartiet föreslår därför
            Kunskapslyftet 2.0, vilket fullt utbyggt innebär 10 000 fler utbildningsplatser
            inom komvux. Dessutom har Vänsterpartiet tillsammans med Socialdemokraterna
            och Miljöpartiet kommit överens om åtgärder för att minska ungdomsarbetslösheten,
            bl.a. genom att ge bättre möjligheter att studera. Därför tillför
            vi resurser för 10 000 platser inom komvux, 700 platser vid yrkeshögskolan
            och 2 500 platser på högskolan.
          </p>
          <p xml:id="i-TsbVoonzBDV8h3reuZgiz6">
            Vidare avsätter vi totalt 5 miljoner kronor för att stärka arbetet
            med feministiskt självförsvar ute på skolorna, eftersom tidigare
            medel för att stärka flickors självförtroende i mycket liten utsträckning
            gick till projekt som innefattade feministiskt självförsvar trots
            att det var ett av huvudsyftena. Ytterligare reformer som vi föreslår
            är att staten övertar ansvaret för lärcentrum och att vi vill
            att fler examina inom lärarutbildningen ska ges på avancerad nivå.
          </p>
          <p xml:id="i-DpfnGyT9PGe5kRzqQueA7m">
            I budgetpropositionen aviserar regeringen en kommande proposition
            om att införa studieavgifter för studenter utanför EES-området.
            För Vänsterpartiet är det en grundläggande princip att utbildning
            ska vara avgiftsfri för individen. Kunskap är en demokratisk rättighet
            och när regeringen nu har för avsikt att avgiftsbelägga högskoleutbildning
            är det steg mot en helt ny syn på utbildning, utbildning som handelsvara,
            vilket också riskerar att vara ett steg bort från de värden om
            frihet, jämlikhet, kritisk granskning och vetenskaplighet som
            högre utbildning står för idag. Vi återkommer dock i den frågan
            när regeringen lägger fram sin proposition.
          </p>
          <p xml:id="i-QBRtoczBJeFAWdGtEFde9n">
            Vi förstärker finansieringen av studentinflytande och studiesocial
            verksamhet, som en följd av riksdagens beslut att avskaffa kårobligatoriet.
            Se även vår särskilda motion om utgiftsområde 16, 2009/10:Ub350.
          </p>
          <head xml:id="i-TjRk2a4Vz3n5UxedhKoLgZ" type="h2">
            11.16 Utgiftsområde 17 Kultur, medier, trossamfund och fritid
          </head>
          <p xml:id="i-D7vCV1deNbDNMC3iy9itLx">
            Årets satsningar inom kulturområdet syftar i första hand till
            att skapa fler jobb och trygga jobb inom kulturområdet. Vår satsning
            på så kallade accessjobb innebär också att vi kan bevara och utveckla
            kulturarvet och göra det tillgängligt för alla. Vi avsätter mer
            resurser till den fria scenkonsten, musikarrangörer och bild-
            och formområdet, men också pengar för att göra det möjligt att
            lösa frågan om pensioner för sångare och dansare.
          </p>
          <p xml:id="i-YSGLjQjN1DJDXC5xDxzjiG">
            Vi vill också satsa på kultur för barn och unga och möjligheter
            för alla att delta i kulturverksamhet. Vår satsning på samlingslokaler,
            inte minst i storstädernas förorter, är ett exempel på verksamhet
            riktad till unga. Ett annat exempel är den satsning på barn- och
            ungdomskultur genom ett riktat lyft med medel från Svenska Spel
            som vi bland annat vill använda till att sänka avgifterna till
            kultur- och musikskolan. Liksom tidigare år avsätter vi medel
            för att återinföra fri entré till såväl statliga som regionala
            museer.
          </p>
          <p xml:id="i-CcQoQZQG51eCyV94dsGz1k">
            Detta är några av våra satsningar inom kulturområdet där jobben,
            barn och unga och kulturarbetarnas villkor står i centrum.
          </p>
          <head xml:id="i-PGmowXJGG2HFVK73qxE4iJ" type="h2">
            11.17 Utgiftsområde 18 Samhällsplanering, bostadsförsörjning,
            byggande samt konsumentpolitik
          </head>
          <p xml:id="i-He5vA4VYejrRWxMsc1FyVU">
            Vänsterpartiet vill bland annat införa investeringsstöd för att
            ge förutsättningar för att bygga 40 000 bostäder per år varav
            minst hälften ska vara hyresrätter. Anslaget ligger på 500 miljoner
            kronor år 2010, 1 300 miljoner kronor 2011 och 2 300 miljoner
            kronor 2012. Vi vill anslå 10 miljoner för att Boverket ska få
            mer resurser för information till byggherrar kring bättre upphandlingsrutiner,
            kvalitetskontroll och motverka ekonomisk brottslighet. Statens
            bostadskreditnämnd bör få ökade resurser, 50 miljoner kronor per
            år, för att underlätta byggande i glesbygd (anslag 1:1 Statens
            bostadskreditnämnd). Därtill föreslår Vänsterpartiet att klimatsmarta
            hus passivhus och lågenergihus ska införas som norm för nybyggande
            av flerbostadshus senast 2012. Vi föreslår att ett nytt anslag,
            2:6 Stöd klimatsmarta hus, ska inrättas med syfte att öka informationen
            och kunskapen hos byggbranschen. För att ytterligare öka produktionen
            av hyresbostäder och främja en ekologiskt hållbar utveckling anvisar
            vi 150 miljoner kronor per år till ökad marksanering i tätorter
            inför byggande av flerbostadshus med hyresrätt. Vi vill tillsätta
            en nationell samordnare för kooperativa hyresrätter och tillför
            2 miljoner kronor per år i detta syfte.
          </p>
          <p xml:id="i-S22AJGtozDfRL4BfZmu8eB">
            Vi föreslår en satsning på kommunala konsumentvägledare på 45
            miljoner kronor per år, eftersom deras arbete i kombination med
            den kommunala budget- och skuldrådgivningens insatser kan förebygga
            att människor fastnar i livslånga skuldfällor. För att klargöra
            bostadsbidragens roll som bostadspolitiskt instrument bör anslaget
            för bostadsbidrag flyttas tillbaka till utgiftsområde 18. Se även
            vår särskilda motion om utgiftsområde 18, 2009/10:C374.
          </p>
          <head xml:id="i-HgNeswgbdX55iCXkoN8XcK" type="h2">
            11.18 Utgiftsområde 19 Regional tillväxt
          </head>
          <p xml:id="i-2aZcsvrnt7Gu1ZBAnWYHKK">
            Vänsterpartiet vill bidra till att den optimism och folkliga
            handlingskraft som finns i Sverige tas tillvara. Vänsterpartiet
            vill demokratisera svensk regionalpolitik och svensk landsbygdspolitik.
            Det handlar om makt och fördelning av resurser, men också om att
            mobilisera utvecklingskraften i alla regioner. Vi vill därför
            skärpa målen och måluppfyllelserna i regionalpolitiken, stärka
            de lokala arbetsmarknaderna, infrastruktur, utbildning, servicenivån
            från statliga verk och myndigheter, hindra lanthandelsdöden m.m.
            Vi vill också se över möjligheten för återbäring från vatten,
            mineral och vindkraft i de utsatta regionerna. Vi vill också se
            en ny bred regionalpolitisk utredning. Se även vår särskilda motion
            om utgiftsområde 19, 2009/10:N208.
          </p>
          <head xml:id="i-3MoBjSUcthtEMMmtbhSTjQ" type="h2">
            11.19 Utgiftsområde 20 Allmän miljö- och naturvård
          </head>
          <p xml:id="i-YE6sF6h6A3R5eSUux3XLfZ">
            Vi avvisar regeringens verkningslösa satsning Hållbara städer,
            som regeringen dessutom själv väljer att avveckla 2011. Vi föreslår
            istället ett återinförande av Klimatinvesteringsprogrammet (Klimp)
            som regeringen avvecklat. Klimp beräknas enligt Naturvårdverket
            leda till minskade utsläpp av växthusgaser på 1,1 miljoner ton
            koldioxidekvivalenter om året. Projekten inom Klimp beräknas dessutom
            minska energianvändningen i Sverige med 1,2 TWh per år och leda
            till miljöförbättringar inom ramen för flera av de 16 nationella
            miljökvalitetsmålen. Vi vill göra en storsatsning på Klimp och
            tillföra programmet 700 mil­jo­ner kronor per år.
          </p>
          <p xml:id="i-VzVZvtBuxWj6JcyMR3Mo7V">
            Vi avvisar regeringens kraftiga neddragningar på skyddet av biologisk
            mångfald och förstärker istället anslaget med 300 miljoner kronor
            för samtliga år 20102012.
          </p>
          <p xml:id="i-8kpbHHP5fhp3ymRiZ2odhp">
            Vi är positiva till att regeringen höjt anslaget till havsmiljön
            i enlighet med vad vi tidigare föreslagit, så att cirka en miljard
            kronor satsas på havsmiljön under en treårsperiod. Vi vill emellertid
            använda medlem mer effektivt än regeringen genom att införa ett
            nytt havsinvesteringsprogram (HIP) som ska erbjuda medfinansiering
            för miljömässigt kostnadseffektiva åtgärder för minskade utsläpp
            till haven.
          </p>
          <p xml:id="i-2gQpdC5WFe4vUJVTHCqWy5">
            Vi avsätter lika mycket medel som regeringen på internationella
            klimatinvesteringar, men jämfört med regeringen anser vi att klimatinvesteringarna
            ska göras i utvecklingsländer och inte vissa EU-länder som regeringen
            föreslår. Utsläppsminskningar utomlands ska inte heller användas
            för att nå det svenska nationella klimatmålet, utan genomföras
            som ett komplement till en svensk ambitiös klimatpolitik som innebär
            45 procent minskade utsläpp i Sverige i den icke-handlande sektorn.
          </p>
          <head xml:id="i-6jJc6p4WgfSa84dcUnePqf" type="h2">
            11.20 Utgiftsområde 21 Energi
          </head>
          <p xml:id="i-SMCk3sCzQovBKme6GkLtxM">
            Vi vill inom ramen för vårt förslag om en Green New Deal för
            Sverige skapa gynnsamma förutsättningar för att en vindkraftsindustri
            ska kunna växa fram i Sverige. Därför föreslår vi ett branschprogram
            för vindkraftsindustrin och ger ökade medel för att förenkla och
            påskynda planeringsprocessen för 50 miljoner kronor per år. Vi
            vill utreda ett stödsystem för vindkraft till havs och vill till
            dess förlänga energiskatteavdraget för havsbaserad vindkraft.
            Vidare vill se förstärka vindpilotstödet med 130 miljoner kronor
            per år så att det uppgår till 200 miljoner kronor årligen. Sverige
            bör ta initiativ till en mellanstatlig satsning på havsbaserad
            vindkraft.
          </p>
          <p xml:id="i-GP7w15jE6QJuTUjD7hMmLw">
            Vi vill även stimulera solenergibranschen genom att ta fram planeringsmål
            för solenergin. Regeringen har olyckligtvis aviserat att den tänker
            avveckla sina stöd till solenergin. Vi förlänger istället stödet
            för installation av solvärme med 24 miljoner kronor per år. Dessutom
            förstärker vi stödet för installation av solceller genom ett nytt
            anslag Stöd för installation av solceller som uppgår till ca 120
            miljoner kronor per år.
          </p>
          <p xml:id="i-Xwv4ni5ZuEd3c7zx7UaM4K">
            Energieffektivisering är den billigaste metoden för att nå klimatmålen.
          </p>
          <p xml:id="i-DAQEPRT4Xa43kpxF15FfHm">
            Vi anser att ett mål på 25 procent effektivare energianvändning
            bör sättas upp till 2020. Regeringen fasar ut alla stöd som funnits
            för energieffektiviseringsåtgärder. Vi menar att det program för
            energieffektivisering som regeringen inför inte räcker för att
            ta itu med de enorma energieffektiviseringsbehov som finns inte
            minst inom bostadssektorn. Vi förstärker istället stöden och styrmedlen
            för energieffektivisering kraftigt. Regeringen avvecklar stödet
            för konvertering från direktverkande el fr.o.m. 2011.
          </p>
          <p xml:id="i-H8vwDn9miTjTRwENPSu7UB">
            Vi vill i motsats till regeringen behålla stödet även under 2011
            och 2012 och tillsätter 280 miljoner kronor i detta syfte. Därutöver
            gör vi stora satsningar på energieffektivisering inom bostadssektorn
            inom andra utgiftsområden, bl.a. vill vi komplettera det befintliga
            ROT-avdraget med en särskild klimatbonus, införa ett nytt ROT-stöd
            med klimatprofil för renovering av flerfamiljshus samt införa
            ett nytt konjunkturellt investeringsstöd för att tidigarelägga
            investeringar i kommuner som ska gynna särskilt miljö- och energieffektiviseringar
            och ökad tillgänglighet för personer med funktionsnedsättning.
            I övrigt stödjer vi den höjning av anslaget till energiforskning
            som regeringen genomför.
          </p>
          <head xml:id="i-Ru6PUVaBgGe6VHaWX27Nnb" type="h2">
            11.21 Utgiftsområde 22 Kommunikationer
          </head>
          <p xml:id="i-8mag65xBcsqbdPLnmK9Xz5">
            Genom att finansiera infrastruktursatsningar via en investeringsbudget
            istället för att direktavskriva dem frigör vi resurser under utgiftsområdet.
            Det får till följd att vi kan öka järnvägsinvesteringarna till
            ca 16 miljarder kronor per år med en total investeringsram på
            191 miljarder kronor för perioden 20102021. För 2010 betyder det
            2,6 miljarder kronor mer än regeringen och för 2011 5,1 och för
            2012 5,6 miljarder kronor mer per år. För att minska tågförseningar,
            få fler att ta tåget samt att mer gods fraktas på spår vill vi
            öka banunderhållet med 2,4 miljard kronor till en total nivå på
            7,6 miljarder kronor. Vi avsätter också under perioden 20102021
            totalt 4,8 miljarder kronor för att rädda nedläggningshotade bansträckor
            och kapillärspår.
          </p>
          <p xml:id="i-Y6g7C8eky8Gigz5eHsvwhC">
            Vi vill utöka sjöfartens kapacitet in och ut från Mälaren och
            avsätter resurser som möjliggör en utbyggnad av Södertälje sluss.
            Idag är det handelssjöfarten som står för samtliga kostnader för
            infrastruktur inom sjöfarten. Genom en båtskatt för fritidsbåtar
            kan vi låta fritidsbåtarna ta sin andel av kostnaderna, samtidigt
            som en del av en båtskatt kan användas för att sänka skatten på
            alkylatbensin. Vi har tidigare tillfört Gotlandstrafiken 220 miljoner
            kronor för att införa ett så kallat vägpris på färjorna mellan
            Gotland och fastlandet. Eftersom det nya avtalet sträcker sig
            till 2015 kan vi inte tillföra dessa medel, men vi anser fortfarande
            att det ska införas ett vägpris så att gotlänningar kan färdas
            på samma villkor som övriga i landet.
          </p>
          <p xml:id="i-QTxrNTW1cxGQwUT4a9rogv">
            Till kollektivtrafiken avsätter vi under en treårsperiod nästan
            15 miljarder kronor för att ge den lokala och regionala kollektivtrafiken
            möjlighet att utvecklas under långsiktigt stabila förutsättningar.
            Ytterligare 4 miljarder tillförs kollektivtrafiken i landsbygden
            samt även till busstrafiken, men det sker på statens intäktssida.
            För att få en trafikpolitik där kvinnor och män har bra kommunikationer
            oavsett var de bor och som leder till att vi får ett hållbart
            transportsystem som minskar miljöpåverkan både lokalt och globalt,
            avsätter vi även 1,8 miljarder kronor på årsbasis till två storskaliga
            försök med klimattaxa i kollektivtrafiken. Försöken innebär att
            det inte tas ut några avgifter av resenärerna och genomförs i
            ett storstadslän och ett glesbygdslän.
          </p>
          <p xml:id="i-7RmWvJViv9AZtoCFxXo1Z8">
            För att förbättra vägunderhållet i delar av landet får Vägverket
            ytterligare ca 0,5 miljarder kronor från 2010 och 0,6 miljarder
            från och med 2011. Cykeltrafiken får ytterligare 0,5 miljarder
            kronor per år. Inrikesflyget beläggs med en klimatskatt, samtidigt
            som Rikstrafiken får ökade medel för att kompensera flygplatser
            i regioner med sämre tillgång till interregionala resor. Se även
            vår särskilda motion om utgiftsområde 22, 2009/10:T427.
          </p>
          <head xml:id="i-VGSYspCpCHiX9YauvRtWKJ" type="h2">
            11.22 Utgiftsområde 24 Näringsliv
          </head>
          <p xml:id="i-SfxSopos95Le76Q3uBMP2p">
            Vänsterpartiet vill skapa en riskkapital- och innovationsfond
            med huvudsaklig miljöteknikinriktning på 5 000 miljoner. Vänsterpartiet
            anslår 100 miljoner kronor för 2010 till Vinnova för Forska och
            väx-programmet utöver regeringens förslag. 50 miljoner kronor
            för innovativ upphandling och 100 miljoner kronor 2010 för startande
            av demonstrationsanläggningar. Vi vill också stötta bioteknikområdet
            med 30 miljoner kronor.
          </p>
          <p xml:id="i-DQJ1FSYvYK2paz962NzHMS">
            Vi ökar också anslaget Näringslivsutveckling för satsningar på
            såddfinansiering med 50 miljoner kronor, till Kreditgarantiföreningar
            med 105 miljoner kronor 2010 och till Industriella Utvecklingscentra
            med 103 miljoner kronor. Dessa senare satsningar beräknas ge sammantaget
            13 000 nya jobb på 56 år. Från 2011 återställer vi också en satsning
            på Miljöteknik och Swentec som regeringen tar bort. Vi minskar
            också kontot för omstrukturering av statligt ägda företag med
            23 miljoner kronor. Vi minskar också Konkurrensverkets anslag
            med 10 miljoner kronor för 2010. Vi föreslår också satsningar
            på Exportfrämjande verksamhet med 65 miljoner kronor för 2010.
            Vi ökar också utöver regeringens förslag anslaget till Visit Sweden
            med 50 miljoner kronor. Vi skapar också ett nytt anslag för stöd
            till fri programvara med 10 miljoner kronor 2010. Slutligen vill
            vi skapa av en produktivitetsdelegation. Se även vår särskilda
            motion 2009/10:N381 om utgiftsområde 24.
          </p>
          <head xml:id="i-gwyn71uBz1MNvnNDAqaY3" type="h2">
            11.23 Utgiftsområde 25 Allmänna bidrag till kommuner
          </head>
          <p xml:id="i-HGr8eK54eAbMS92ARdWQaz">
            Vänsterpartiet föreslår en kraftig förstärkning av kommunernas
            och landstingens ekonomi. Det sker framförallt i form av tillfälliga
            och permanenta generella statsbidrag. Vi menar att utgångspunkten
            är att uppsägningar i välfärdssektorn förvärrar krisen. Utöver
            det lägger vi fram ett förslag på ett investeringsstöd till kommunsektorn
            för att bidra till en vändning av den djupa krisen i byggbranschen.
          </p>
          <head xml:id="i-JfpyR7A6qESugun5dwxzN1" type="h1">
            12 Gemensamt förslag från s, mp och v: Effektivisera statliga
            myndigheter
          </head>
          <p xml:id="i-T2CvpXixPtRvsrGH3fjgUq">
            De offentliga finanserna måste värnas även på kort sikt. De jobbskapande
            investeringarna måste prioriteras. Andra utgifter får stå tillbaka
            tills Sverige är igenom krisen. Det gäller inte minst skattesänkningar.
            Vi inom Socialdemokraterna, Miljöpartiet och Vänsterpartiet säger
            blankt nej till vårdslösa skattesänkningar på lånade pengar.
          </p>
          <p xml:id="i-QrQWJefHtcHG1mfzsa7UxR">
            Vi vill vrida och vända på varje skattekrona, så att vi får ut
            så mycket jobb och välfärd som möjligt. Vi presenterar i detta
            avsnitt en rad besparingar som vi ser som nödvändiga inom de närmaste
            åren. Det handlar om att slå ihop och lägga ned myndigheter, effektivisera
            myndigheters fastighetsförvaltning, öka samordningen mellan myndigheter
            när det gäller till exempel IT och upphandlingar och satsa på
            fler jämförelser, så kallad benchmarking, av myndigheternas verksamheter.
            Dessutom behöver en del anslagssparande hos vissa myndigheter
            dras in för att finansiera nödvändiga investeringar för jobben
            och välfärden. Genom att lägga förslag som siktar till lägre administrativa
            kostnader frigörs resurser som behövs för att förbättra kvaliteten
            i de offentliga tjänsterna.
          </p>
          <p xml:id="i-97sekk7AA3E8h1tU4PL5mv">
            En nyckelfråga för att nå effektiva statliga myndigheter är att
            tillvarata personalens kompetens och idéer kring hur verksamheten
            kan utvecklas. Därför måste ett program för att effektivisera
            i statliga myndigheter genomföras i nära samarbete med de anställda
            i berörda myndigheter.
          </p>
          <head xml:id="i-mWHQyEqcBbnrDJD4JEcng" type="h2">
            12.1 Slå samman myndigheter för en effektivare myndighetsstruktur
          </head>
          <p xml:id="i-HrysQKnnBVsrEr5nXHrmz">
            Under den förra mandatperioden inleddes en större effektivisering
            av myndighetsstrukturen, när flera av de så kallade myndighetskoncernerna
            omvandlades till samlade myndigheter. Det gällde till exempel
            Försäkringskassan och Skatteverket. Sedan dess har också Arbetsförmedlingen
            slagits ihop till en myndighet. Vi ser ett stort behov av att
            fortsätta att skapa en effektivare myndighetsstruktur genom att
            steg för steg omvandla myndighetskoncerner till samlade myndigheter,
            slå ihop myndigheter eller lägga ned myndigheter vars arbetsuppgifter
            kan tas över av andra myndigheter. Omvandlingen av statliga myndigheter
            ska ske utifrån regional hänsyn och med beaktande av demokratisk
            insyn.
          </p>
          <p xml:id="i-YGC7XmSQLY6ViFfyGj5Yad">
            Vi föreslår att följande myndigheter slås samman:
          </p>
          <p xml:id="i-JvCoP4Lcr1AYRSRsTCSZ7A">
            1. Polisens alla myndigheter till en samlad polismyndighet. Flera
            tidigare utredningar och granskningar har visat på organisatoriska
            problem och styrningsproblem inom polismyndigheterna. För att
            nå en effektivare polis är det nu dags att ta ett helhetsgrepp.
            Vi vill se en polismyndighet istället för dagens 21 länspolismyndigheter.
            Det är dock viktigt att utveckla nya former för lokalt inflytande
            vid sammanslagningen.
          </p>
          <p xml:id="i-6LJed4JFpyPrvA8Gmwj93D">
            2. Statens kriminaltekniska laboratorium (SKL) och Rättsmedicinalverket
            (RMV), enligt förslag i utredningen Forensiska institutet Ny myndighet
            för kriminalteknik, rättsmedicin och rättspsykiatri (SOU 2006:63).
          </p>
          <p xml:id="i-YKRTeyygQWvSjaoijqAhVN">
            3. Statens bostadskreditnämnd (BKN) och Boverket , enligt ett
            av förslagen i utredningen Myndighet för hållbart samhällsbyggande
            En granskning av Boverket (SOU 2009:57).
          </p>
          <p xml:id="i-T5uJa1wK9zoxuT53oNToAh">
            4. Statens fastighetsverk och Fortifikationsverket. För att effektivisera
            den statliga fastighetsförvaltningen föreslås att Statens fastighetsverk
            och Fortifikationsverket slås samman.
          </p>
          <p xml:id="i-CCjxHSNZB6c6RvAiTLYKcN">
            5. Överklagandenämnden för högskolan och Högskolans avskiljandenämnd.
            Deras verksamhet är redan samlokaliserad till Högskoleverket,
            men för att effektivisera förvaltningen ytterligare kan dessa
            två separata myndigheter slås samman till en myndighet.
          </p>
          <p xml:id="i-NkkR3RscebQv3j6vAPQCic">
            6. Riksarkivet och landsarkiven. Riksarkivet och landsarkiven
            är den enda återstående myndighetskoncernen när polismyndigheterna
            har slagits samman till en myndighet. Vi delar förslaget i den
            kulturpolitiska propositionen och föreslår att denna myndighetskoncern
            slås samman till en myndighet.
          </p>
          <p xml:id="i-2av6tqnCc8UMBuF7bKzfhp">
            Vi föreslår att följande myndigheter läggs ned:
          </p>
          <p xml:id="i-2FVrtqK69XvRW6H6GYKZ7x">
            1. Nämnden för statligt stöd till trossamfunden (SST). Denna
            nämnd fördelar 50 miljoner kronor om året till trossamfunden.
            Denna bidragsfördelning bör i stället kunna skötas av Ungdomsstyrelsen.
          </p>
          <p xml:id="i-FLh74z4R7r9nn4ZMpcpD9">
            2. Svenska institutet för Europapolitiska studier ( Sieps ) 106
            . Sieps har i uppdrag att ta fram forskningsbaserade analyser
            och underlag om Europeiska unionen och Sveriges Europapolitik.
            Vi gör bedömningen att det nu, efter ett antal år med svenskt
            EU-medlemskap, inte längre är nödvändigt med någon särskild myndighet
            för denna verksamhet.
          </p>
          <p xml:id="i-RaxGs9NdeKnJDfkAnwLMVC">
            3. Statens nämnd för arbetstagares uppfinningar 107 . Under 2006
            föredrogs endast ett ärende för nämnden. Under 2007 höll nämnden
            inte något sammanträde. Vi vill se över vilken rättslig instans
            som är bäst lämpad att ta över verksamheten. Det är viktigt att
            arbetsmarknadens parter får möjlighet att yttra sig i denna process.
          </p>
          <p xml:id="i-GHDdeUY76MQpJPAGsCsuX9">
            4. Alkohol- och läkemedelssortimentsnämnden . Denna nämnd har
            till uppgift att garantera att Systembolaget AB:s och Apoteket
            AB:s försäljningsmonopol inte är diskriminerande och strider mot
            gällande EG-rätt. Vi föreslår att dessa uppgifter tas över av
            Kammarkollegiet, där denna nämnd redan är lokaliserad.
          </p>
          <p xml:id="i-3zTkRznQFKxHDCUDZfVrfU">
            Dessutom föreslår vi att följande myndighetssammanslagningar
            utreds:
          </p>
          <p xml:id="i-DvFomujqBZYSPMExCUK6Kg">
            1. Myndigheter som på olika sätt övervakar marknadens funktionssätt
            . Vi vill se en översyn av de olika myndigheter som på olika sätt
            övervakar marknadens funktionssätt när det gäller möjligheterna
            att bättre använda varandras kompetens och resurser för att nå
            ett bättre resultat. En sådan översyn skulle i första hand beröra
            Konkurrensverket, Kommerskollegium, Post- och telestyrelsen samt
            Energimarknadsinspektionen.
          </p>
          <p xml:id="i-VinzLNBas7XWHYtuS1NQJ6">
            2. Myndigheterna på Socialdepartementets område . Under Socialdepartementet
            ligger idag ett flertal myndigheter med ansvarsområden som på
            olika sätt tangerar varandra. Utredningen Ett effektivare smittskydd
            (SOU 2009:55) har till exempel konstaterat att uppgiftsfördelningen
            mellan Smittskyddsinstitutet och Socialstyrelsen är otydlig. Dessutom
            överlappar vissa av Socialstyrelsens och Folkhälsoinstitutets
            uppgifter varandra. Vi vill därför att regeringen ska tillsätta
            en bred översyn av ansvarsfördelningen mellan Myndigheten för
            internationella adoptionsfrågor, Smittskyddsinstitutet, Socialstyrelsen,
            Statens beredning för medicinsk utvärdering, Statens folkhälsoinstitut,
            Statens institutionsstyrelse och Tandvårds- och läkemedelsverket
            i syfte att tydliggöra ansvarsfördelningen och effektivisera myndighetsstrukturen.
          </p>
          <p xml:id="i-Wh68AwScNhiWeEfmRv6wLC">
            Därutöver föreslår vi att den nya myndighet som regeringen föreslår
            i propositionen Tid för kultur (prop. 2009/10:3) avvisas. Vi menar
            att uppgiften att analysera, utvärdera och följa upp kulturpolitiska
            insatser bör vara en fråga för befintliga myndigheter. Vår principiella
            hållning är att man bör vara mycket restriktiv med att bilda nya
            myndigheter för verksamhet som redan bedrivs av befintliga myndigheter.
          </p>
          <p xml:id="i-QVKbH79HpmkQrCSffhckhV">
            Därutöver bör regeringen uppmana alla statliga myndigheter som
            har ett förvaltningsanslag som understiger 50 miljoner kronor
            att motivera varför de ska kvarstå som separata myndigheter alternativt
            föreslå vilken annan myndighet de vill gå samman eller samlokaliseras
            med. Statskontoret bör också få i uppdrag att granska dessa underlag
            och lämna ett samlat förslag till regeringen. Detta för att få
            fram bra beslutsunderlag för fortsatta effektiviseringar av myndighetsstrukturen
            inför nästa hösts budgetprocess.
          </p>
          <p xml:id="i-S7eVRGbkcoWh7M85JVDFYh">
            Vi bedömer att den totala besparingspotentialen för dessa förändringar
            främst bör tillfalla myndigheternas verksamheter, men gör bedömningen
            att det går att föra över 200 miljoner kronor till andra områden
            2012 till följd av dessa förändringar.
          </p>
          <head xml:id="i-81S2KxoLixEUmjuTrrz9T2" type="h2">
            12.2 Effektivisera myndigheters fastighetsanvändning
          </head>
          <p xml:id="i-Ur6SnREnUtTDRka46a4dQe">
            Idag använder statliga myndigheter cirka 20 miljarder kronor
            per år för lokalkostnader. Enligt Ekonomistyrningsverket betalar
            vissa statliga myndigheter så mycket som 4 000 kronor per kvadratmeter
            för sina lokaler. Enligt Arbetsgivarverkets bedömning skulle det
            vara möjligt att spara in på en femtedel av de statliga myndigheternas
            lokalyta.
          </p>
          <p xml:id="i-CNiEHJn6Jja2Z25t1htxA2">
            Självklart varierar de olika statliga myndigheternas behov av
            lokaler med dess verksamhet och visst kan det finnas anledning
            till avvikande hyror. Men det är viktigt att ha en effektiv fastighetsanvändning.
          </p>
          <p xml:id="i-4JUsSV3sY6pi7fxHSVHg4E">
            Våra förslag:
          </p>
          <p xml:id="i-RSGYE6wmLLV4WVABwTpsZz">
            1. Ge alla myndigheter som avviker uppåt när det gäller lokalkostnader
            (både när det gäller kostnad per kvadratmeter och när det gäller
            antalet kvadratmeter per anställd) i uppdrag att motivera detta
            i samband med regleringsbreven för 2010. Därefter bör en oberoende
            myndighet granska förslagen och lämna en plan för att reducera
            myndigheternas lokalkostnader med 300 miljoner kronor till 2012.
            Det motsvarar en besparing på cirka 1,5 procent av myndigheternas
            totala lokalkostnader.
          </p>
          <p xml:id="i-CmbuyoBNPP15jWG15jkCXi">
            2. Ge Ekonomistyrningsverket i uppdrag att ta fram förslag på
            hur man kan skapa incitament i den ekonomiska styrningen av myndigheterna
            för effektivare lokalutnyttjande i statliga myndigheter.
          </p>
          <p xml:id="i-LHch1G92ayZxMGX5fNbpuv">
            3. Ge alla statliga myndigheter som är placerade utanför Stockholmsregionen
            i uppdrag att redovisa till regeringen vilka lokaler de har i
            Stockholm i samband med regleringsbreven för 2010.
          </p>
          <head xml:id="i-Vw5u81ctYZvQMK5t3if4bR" type="h2">
            12.3 Öka samordningen mellan myndigheter
          </head>
          <p xml:id="i-UFrrYQHQMBmheSvYuzRUgA">
            För att få mer ut av varje satsad skattekrona i den statliga
            förvaltningen behöver samordningen mellan myndigheterna öka. Det
            handlar om fler gemensamma administrativa lösningar, fler gemensamma
            upphandlingar och ökad samlokalisering.
          </p>
          <p xml:id="i-36HhB97jYRjb92rmTnfSG3">
            Ekonomistyrningsverket (ESV) har i ett flertal rapporter pekat
            på betydande möjligheter för fler gemensamma administrativa lösningar
            mellan myndigheterna. Det handlar till exempel om ekonomi- och
            personaladministration, IT, inköp, resehantering och personalrekrytering.
            Myndigheterna borde också i ökad utsträckning kunna utnyttja vissa
            specialisttjänster gemensamt.
          </p>
          <p xml:id="i-LnDAEdBmupa3sZavPp2Lph">
            Därutöver skulle de statliga myndigheterna kunna bli bättre på
            att göra gemensamma upphandlingar. De statliga myndigheterna handlar
            varje år varor och tjänster för ett värde av cirka 150 miljarder
            kronor. Samtidigt omsätter den statliga inköpssamordningen endast
            knappt 8 miljarder kronor 108 . Slutligen behöver många mindre
            myndigheter samlokaliseras med större myndigheter och ha gemensamma
            administrativa system för att pressa sina omkostnader.
          </p>
          <p xml:id="i-24rJQCFicr4T4d68UQTXg5">
            Förslag:
          </p>
          <list xml:id="i-b373F3TiQYLzWeFD5iFoQ" style="ul">
            <item xml:id="i-EtX6DH44r6PrEo4fgaBwEo">
              Alla statliga myndigheter med färre än 500 anställda ges i uppdrag
              att redovisa till regeringen vilka administrativa system när det
              gäller ekonomi- och personaladministration, IT, inköp, resehantering
              och personalrekrytering som de inte samordnar med andra myndigheter
              i samband med regleringsbreven för 2010. Ekonomistyrningsverket
              bör därefter få i uppdrag att ta fram ett konkret förslag till
              ökad administrativ samordning utifrån myndigheternas underlag.
            </item>
            <item xml:id="i-JUpxZt4Qd4qHvvLoxH4eDg">
              Ekonomistyrningsverket (ESV) får i uppdrag att öka den statliga
              inköpssamordningen med 10 procent till 2012 och tilldelas 5 miljoner
              kronor per år i ökade anslag för 2010 och 2011 för att förbättra
              informationen och marknadsföringen till övriga statliga myndigheter
              för att möjliggöra detta.
            </item>
            <item xml:id="i-TzWWfG4Lf8Tqt3nmuLdx8L">
              Alla statliga myndigheter som har färre än 50 anställda och som
              inte redan är samlokaliserade med andra statliga myndigheter får
              i uppdrag i samband med regleringsbreven för 2010 att redovisa
              vilken myndighet de skulle kunna samlokaliseras med.
            </item>
          </list>
          <p xml:id="i-2GwL4m9CW5vYHANAAzAN2U">
            Vi bedömer att en ökad statlig inköpssamordning med 10 procent
            kan minska de statliga kostnaderna för inköpen med cirka 50 miljoner
            kronor till 2012. Därutöver bedömer vi att ökad samordning vad
            gäller administrativa system och lokaler kan leda till besparingar
            av de mindre myndigheternas förvaltningsanslag med ytterligare
            100 miljoner kronor till 2012.
          </p>
          <head xml:id="i-JwhbGEiNvhCWTZn6DxByxm" type="h2">
            12.4 Benchmarking av statliga myndigheters verksamhet
          </head>
          <p xml:id="i-PtPgNS5d5ieUoAC4tKUftr">
            Regering och riksdag måste ständigt kunna följa upp utvecklingen
            av myndigheternas förvaltningskostnader och hur produktiviteten
            i förvaltningen utvecklas. Det är också viktigt att myndigheterna
            själva kan jämföra sig med andra myndigheter när det gäller kostnader
            för den interna administrationen. Därför bör det utvecklas administrativa
            nyckeltal för hela den statliga förvaltningen, så att myndigheterna
            kan redovisa sina administrativa kostnader på ett enhetligt sätt.
          </p>
          <p xml:id="i-HK1Z6ks1oYkv9p2Wjw1YRE">
            Det är också viktigt att statliga myndigheter tar del av den
            nya tekniken och följer den förvaltningspolitiska utvecklingen
            även i andra länder så att de hela tiden använder sig av de mest
            kostnadseffektiva lösningarna. Vi ser exempelvis att Danmark,
            Nederländerna och Norge har börjat gå över till att använda fri
            programvara, d.v.s. program med öppen källkod, i statliga myndigheter.
            Det finns liknande exempel även i Sverige och vi föreslår att
            en utredning tillsätts som sammanställer erfarenheter av att gå
            över till öppna standarder och fri programvara, och som utifrån
            detta lägger fram förslag till rekommendationer för myndigheter.
          </p>
          <p xml:id="i-SUHhUh8gsgB5VSZQ3Pag6d">
            Förslag:
          </p>
          <list xml:id="i-TSD1jVpeqnMzLDJxzVq1MY" style="ul">
            <item xml:id="i-9fneijYqPXKMu7onVHfzuC">
              Ekonomistyrningsverket (ESV) ges i uppdrag att ta fram administrativa
              nyckeltal för den statliga förvaltningen, som ska användas av
              de statliga myndigheterna vid redovisningen av sin verksamhet
              till regeringen.
            </item>
            <item xml:id="i-CHutVmHX1Wcor4J8szvcRg">
              Ekonomistyrningsverket (ESV) får i uppdrag att löpande sammanställa
              och redovisa de administrativa nyckeltalen för myndigheterna på
              ESV:s webbplats så att de finns lättillgängliga för såväl allmänhet,
              medier som anställda i den statliga förvaltningen. För detta tilldelas
              ESV ett tilläggsanslag på 10 miljoner kronor 2012.
            </item>
          </list>
          <head xml:id="i-CbsDEciSPbKiS2CTumbSH1" type="h2">
            12.5 Ansvarsfull hantering av anslagsbehållning
          </head>
          <p xml:id="i-A4aQNw77NyvMz62piaBHG7">
            För att myndigheterna ska kunna hålla en effektiv ekonomihantering
            är det viktigt att de har möjlighet till såväl anslagssparande
            som anslagskrediter. Om en myndighet ett år inte gör av med hela
            sitt anslag, till exempel för att en investering blev fördröjd,
            är det rimligt att myndigheten kan spara denna del av anslaget
            till kommande år. Men ett högt anslagssparande över många år hos
            myndigheter kan vara ett tecken på att anslaget i grunden är för
            högt. Dessutom behöver staten, i det läge Sverige nu är inne i,
            visa föredöme och prioritera hårt bland utgifterna.
          </p>
          <p xml:id="i-HKV1A6HsvFK7sivi9HdXhx">
            Vid årsskiftet 2009/10 beräknas de statliga myndigheterna totalt
            sett ha 32,5 miljarder kronor i anslagssparande enligt regeringens
            budgetproposition. Detta beräknas av regeringen minska med 2,5
            miljarder kronor till 30,0 miljarder kronor till årsskiftet 2010/11
            och med ytterligare 1,2 miljarder kronor till 28,8 miljarder kronor
            till årsskiftet 2011/12.
          </p>
          <p xml:id="i-TagBgGdmPvodpYUqM3ueZ3">
            Vi bedömer att en indragning av anslagssparandet hos de myndigheter
            som bedöms ha ett sådant vid kommande årsskifte på i storleksordningen
            5 procent varje år under den kommande treårsperioden bör vara
            rimligt för att finansiera en del av de insatser som nu behövs
            för att möta jobbkrisen. Varje enskilt anslagssparande bör dock
            prövas noggrant. En del områden bör helt undantas, till exempel
            högskolors och universitets anslagssparande, då dessa medel behövs
            för att få till stånd fler högskoleplatser, nu när fler söker
            sig till högskolorna. Därför budgeterar vi endast för hälften
            av den potentiella besparingen.
          </p>
          <p xml:id="i-izAS3TcqfDxLNugWw4dxJ">
            Tabell 17
          </p>
          <p xml:id="i-7BuYbXc6VVEbQfkUj517XP">
            Miljoner kronor
          </p>
          <p xml:id="i-J95SsHtTcthUttC9J28QwJ">
            2010 2011 2012
          </p>
          <p xml:id="i-4f9wTtMh3Cb4T9svoE5EFu">
            Effektivare myndighetsstruktur (utg.omr. 1) 0 0 250
          </p>
          <p xml:id="i-A2HnXjUDujtF1engRBc5Dw">
            Effektivare lokalanvändning (utg.omr. 1) 0 0 300
          </p>
          <p xml:id="i-NhgSzXt5D3ykXDqVyM7r7n">
            Ökad statlig samordning (utg.omr.1, utg.omr. 2) 5 5 150
          </p>
          <p xml:id="i-53nEeXrMNZq5DNUG4VtQip">
            Benchmarking (utg.omr. 2) 0 0 10
          </p>
          <p xml:id="i-8Qp2XMXp7Xr4vgJTVvXhL2">
            Minskning av anslagsbehållningar 810 730 710
          </p>
          <p xml:id="i-DqJtLtmcpnUCkpswZA1afb">
            Totalt 805 725 1 400
          </p>
          <head xml:id="i-F2BaCYkxG53tj8y1eQitJL" type="h1">
            13 Gemensamt förslag från s, mp och v: Besparingspotential i
            försvaret
          </head>
          <p xml:id="i-PGiKbJ9TXgHMBJQSN2YdKd">
            Socialdemokraterna, Miljöpartiet och Vänsterpartiet är överens
            om att det finns en betydande besparingspotential i försvaret.
            Därför föreslår samtliga tre partier en besparing på 2 miljarder
            kronor 2010, 2011 och 2012.
          </p>
        </div>
        <div xml:id="i-APswDwzFZmNzAdpirQDSzt" type="signatureBlock">
          <list xml:id="i-2RSmtdbjoddEQbZ1vSqZ5Z">
            <item xml:id="i-8C48x6UdsGEMi6iiDVnXJq" who="i-HpwkrkkrFd1MRPixHrr8q1" type="signature">
              Lars Ohly (v)
            </item>
            <item xml:id="i-2Bua6BcsZCWtZUdrMXEXfB" who="i-JxxHuvwXWsJTZYTnBZLHj" type="signature">
              Marianne Berg (v)
            </item>
            <item xml:id="i-6YXuRM6tbEfUxYpYyhoruK" who="i-CNBy5dFgNNyEozHVpAj93c" type="signature">
              Jacob Johnson (v)
            </item>
            <item xml:id="i-XJ8G9UDeLx1XZCSBtM8ig7" who="i-K3yJ7rruozYUK99nj91ffc" type="signature">
              Hans Linde (v)
            </item>
            <item xml:id="i-6WQoE5uAcMa1xPb3hCv4CB" who="i-WTCYyz27itjvuvffL1vZLi" type="signature">
              Elina Linna (v)
            </item>
            <item xml:id="i-BUeDLizQe1H5mCvbtATQak" who="i-6MWLY5JdykMGLLUo96skfp" type="signature">
              Lena Olsson (v)
            </item>
            <item xml:id="i-46AeWKKPusfWZXE2XrYbn4" who="i-2aZQBvMx8o6ihusfvExbt8" type="signature">
              Alice Åström (v)
            </item>
            <item xml:id="i-9JSHu9RvHBTLr6pxdXXvH9" who="i-M5o8cYSRJsbmZdvevomfQX" type="signature">
              Ulla Andersson (v)
            </item>
          </list>
        </div>
      </div>
    </body>
  </text>
</TEI>
