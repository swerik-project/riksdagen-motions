<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202223-UU-01758">
  <teiHeader>
    <fileDesc>
      <titleStmt>
        <title>Afrikas horn</title>
        <author corresp="i-Lw92TAaAVgG8Kdf7YxhViy">av Markus Wiechel m.fl. (SD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2022/23:1758 av Markus Wiechel m.fl. (SD)</title>
          <idno type="rdwebb">HA021758</idno>
          <rs type="number">1758</rs>
          <orgName type="comitteeAbbreviation">UU</orgName>
          <ref type="dokument_url_text">https://data.riksdagen.se/dokument/HA021758/text</ref>
          <ref type="dokument_url_html">https://data.riksdagen.se/dokument/HA021758</ref>
          <ref type="dokumentstatus_url_xml">https://data.riksdagen.se/dokumentstatus/HA021758</ref>
          <ref type="pdf">https://data.riksdagen.se/fil/275537C9-1BD6-4A68-9B90-A516811BA881</ref>
          <ref type="docx">https://data.riksdagen.se/fil/FFB3DFF4-2BB1-418E-A54C-C5C41FA122B3</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-Lw92TAaAVgG8Kdf7YxhViy</idno>
            <name>Markus Wiechel</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-7axeS8wLb7dXdWECyhESJs</idno>
            <name>Aron Emilsson</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-TXWjMfPNdu6NddKf5hSeRx</idno>
            <name>Alexander Christiansson</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-TFG2PW7ay7mUZBy2GoJDbV</idno>
            <name>Mats Nordberg</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-7pp8o5KjbVfk6nNsz3e3FX</idno>
            <name>Rasmus Giertz</name>
            <state type="partyAffiliation" ref="Q504069">
              <desc>SD</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-4zc3hPVGukBac4t1Tta4eT" type="signed"/>
        <correspContext corresp="i-4zc3hPVGukBac4t1Tta4eT">
          <note type="signatory" corresp="i-Lw92TAaAVgG8Kdf7YxhViy"/>
          <note type="signatory" corresp="i-7axeS8wLb7dXdWECyhESJs"/>
          <note type="signatory" corresp="i-TXWjMfPNdu6NddKf5hSeRx"/>
          <note type="signatory" corresp="i-TFG2PW7ay7mUZBy2GoJDbV"/>
          <note type="signatory" corresp="i-7pp8o5KjbVfk6nNsz3e3FX"/>
        </correspContext>
        <correspAction type="submitted" xml:id="i-C4DBmRxRBxEevW41GpZe7p">
          <date when="2022-11-23"/>
          <time when="11:16:26"/>
        </correspAction>
        <correspAction type="reviewed" xml:id="i-LsA3sMtiB9cSaXQtCB6HFu">
          <date when="2022-11-23"/>
          <time when="15:10:09"/>
        </correspAction>
        <correspAction type="referred" xml:id="i-FwZ7pJmoswYGkDbY9Z5A7n">
          <date when="2022-12-01"/>
        </correspAction>
        <correspAction type="assigned" xml:id="i-LqPUAcbwZkWWhazKkRtEYQ">
          <date when="2023-09-26"/>
          <time when="14:21:20"/>
        </correspAction>
        <correspContext corresp="i-LqPUAcbwZkWWhazKkRtEYQ">
          <ref type="assignedTo">Utrikesutskottet</ref>
        </correspContext>
        <correspAction type="behandlas_i" xml:id="i-GeMR9VzRrSdQ8CW2zWsXjH"/>
        <correspContext corresp="i-GeMR9VzRrSdQ8CW2zWsXjH">
          <ref type="uppgift">2022/23:KU1</ref>
          <ref type="ref_dok_id">HA01KU1</ref>
          <ref type="ref_dok_typ">bet</ref>
          <ref type="ref_dok_rm">2022/23</ref>
          <ref type="ref_dok_bet">KU1</ref>
          <ref type="ref_dok_titel">Utgiftsområde 1 Rikets styrelse</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-6y8Q8qz57ZCLGEQu7TrAwn"/>
        <correspContext corresp="i-6y8Q8qz57ZCLGEQu7TrAwn">
          <ref type="uppgift">2022/23:KU24</ref>
          <ref type="ref_dok_id">HA01KU24</ref>
          <ref type="ref_dok_typ">bet</ref>
          <ref type="ref_dok_rm">2022/23</ref>
          <ref type="ref_dok_bet">KU24</ref>
          <ref type="ref_dok_titel">Offentlig förvaltning</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-G6zvzLg1Py8MA6CZt7czgk"/>
        <correspContext corresp="i-G6zvzLg1Py8MA6CZt7czgk">
          <ref type="uppgift">2022/23:NU12</ref>
          <ref type="ref_dok_id">HA01NU12</ref>
          <ref type="ref_dok_typ">bet</ref>
          <ref type="ref_dok_rm">2022/23</ref>
          <ref type="ref_dok_bet">NU12</ref>
          <ref type="ref_dok_titel">Handelspolitik</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-ATzk2bx543DsC2g5tW4ZgQ"/>
        <correspContext corresp="i-ATzk2bx543DsC2g5tW4ZgQ">
          <ref type="uppgift">2022/23:UU6</ref>
          <ref type="ref_dok_id">HA01UU6</ref>
          <ref type="ref_dok_typ">bet</ref>
          <ref type="ref_dok_rm">2022/23</ref>
          <ref type="ref_dok_bet">UU6</ref>
          <ref type="ref_dok_titel">Internationellt utvecklingsbistånd</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-53ErGX53GaiWAo8iMAR6Dc"/>
        <correspContext corresp="i-53ErGX53GaiWAo8iMAR6Dc">
          <ref type="uppgift">2022/23:UU7</ref>
          <ref type="ref_dok_id">HA01UU7</ref>
          <ref type="ref_dok_typ">bet</ref>
          <ref type="ref_dok_rm">2022/23</ref>
          <ref type="ref_dok_bet">UU7</ref>
          <ref type="ref_dok_titel">Internationella relationer m.m.</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">Motion till riksdagen 2022/23:1758 av Markus Wiechel m.fl. (SD) Afrikas horn</div>
        <div type="motSubmissionInfo"/>
      </div>
      <div type="motBody">
        <div type="motProposal" subtype="förslag">
          <head xml:id="i-XKiQW5achcWTksxHHALkvp">
            Förslag till riksdagsbeslut
          </head>
          <list>
            <item sortKey="Yrkande 1" xml:id="i-XFatFragQE8jfx8nbaodQu">
              Riksdagen ställer sig bakom det som anförs i motionen om att
              erkänna Somaliland som självständig stat i det fall att landet
              förbättrat religionsfriheten, och detta tillkännager riksdagen
              för regeringen.
            </item>
            <item sortKey="Yrkande 2" xml:id="i-HdoaXKYfNaS37GoeX34exh">
              Riksdagen ställer sig bakom det som anförs i motionen om att
              se över möjligheten att upprätta en ambassad i Somalilands huvudstad
              Hargeysa med ansvar för såväl Somalia som Somaliland och tillkännager
              detta för regeringen.
            </item>
            <item sortKey="Yrkande 3" xml:id="i-NLpYW8BBDaAAYJeNFFK6uQ">
              Riksdagen ställer sig bakom det som anförs i motionen om att
              utreda möjligheten att upprätta samverkan mellan svenska och somaliländska
              myndigheter och tillkännager detta för regeringen.
            </item>
            <item sortKey="Yrkande 4" xml:id="i-7oW4rVynoX28EDVxETVPJB">
              Riksdagen ställer sig bakom det som anförs i motionen om att
              uppmana Utrikesdepartementet att se över sina reserekommendationer
              för Somaliland och tillkännager detta för regeringen.
            </item>
            <item sortKey="Yrkande 5" xml:id="i-RP3oYcNRMVv3zXBsmbxF9c">
              Riksdagen ställer sig bakom det som anförs i motionen om att
              Business Sweden ska ge Somaliland ökad prioritet och tillkännager
              detta för regeringen.
            </item>
            <item sortKey="Yrkande 6" xml:id="i-94Tg3jZdQ1KbeCV5Bpjsi9">
              Riksdagen ställer sig bakom det som anförs i motionen om att
              se över ett främjat stöd till Somaliland Development Fund och
              tillkännager detta för regeringen.
            </item>
            <item sortKey="Yrkande 7" xml:id="i-BmC9z1g54aAfYuN5raDFke">
              Riksdagen ställer sig bakom det som anförs i motionen om att
              inom ramen för biståndsverksamheten i regionen se över ett tillfälligt
              stöd till områdena Puntland och Galmudug och tillkännager detta
              för regeringen.
            </item>
            <item sortKey="Yrkande 8" xml:id="i-5E2W2ZrCQd2Y9g5ZDwNPZy">
              Riksdagen ställer sig bakom det som anförs i motionen om att
              regeringen, inom världssamfundet, för att finna en långsiktigt
              hållbar lösning på landets styre bör verka för att Somalias demokratiska
              modell i så stor utsträckning som möjligt anpassas till landets
              förutsättningar och tillkännager detta för regeringen.
            </item>
            <item sortKey="Yrkande 9" xml:id="i-UTzH5FqvobQTn3WAK7aJe7">
              Riksdagen ställer sig bakom det som anförs i motionen om att
              regeringen bör arbeta för att givarsamfundet upprättar oberoende
              tjänstemyndigheter som mellanhänder mellan givarsamfundet och
              den somaliska staten å ena sidan och de organisationer som tillhandahåller
              tjänster å andra sidan och tillkännager detta för regeringen.
            </item>
            <item sortKey="Yrkande 10" xml:id="i-Q5U6fcDvdZoFXR7paHYRKt">
              Riksdagen ställer sig bakom det som anförs i motionen om att
              regeringen bör verka för att Unsom utarbetar en plan för att reglera
              de företag som tillhandahåller säkerhetstjänster i landet i syfte
              att hålla kostnader nere, hålla intäkterna borta från potentiella
              terrorister och krigsherrar och stödja uppbyggnaden av en beskattad,
              vit ekonomi i landet och tillkännager detta för regeringen.
            </item>
          </list>
        </div>
        <div type="motContent">
          <head type="h1" xml:id="i-WkyxwHtUQexNTDubiTEAMW">
            Bakgrund
          </head>
          <p xml:id="i-QxP77MvkRvMJ7GLCnNZGfH">
            Somalia är idag klassat som ett av de mest krigsdrabbade länderna
            i Afrika, och dess regering har till följd av inbördeskrig sedan
            1991 saknat full kontroll över landet. Under 2000-talet har Somalia
            återkommande varit bland de länder i världen med flest antal flyktingar,
            vilka både flytt internt och till andra länder. Fattigdom, svält
            och misär hör dessvärre till vanligheten i regionen, varför bland
            annat FN har bidragit med mycket stöd. Till följd av det klanbaserade
            samhället och de pågående konflikterna har landet delats upp och
            regeringen saknar kontroll över större delen av landet.
          </p>
          <p xml:id="i-MJPG4W52RNohVLwHyydqoa">
            Förbindelserna mellan Sverige och Somalia är breda. Sverige har
            sedan många år bidragit med stora summor i internationellt bistånd
            och vi har sedan länge haft ett stort politiskt engagemang i att
            stödja fredsprocesserna i landet. Den stora somaliska diasporan
            i Sverige ökar också de starka banden mellan Sverige och Somalia.
            Somalias historia visar dock på ett behov av ordentliga förändringar
            för att framöver lyckas vända landets utveckling i en positiv
            riktning.
          </p>
          <p xml:id="i-B9hbgbGZm2vySk6U3zpfoF">
            Fram till den 1 juli 1960 bestod det vi idag kallar för Somalia
            främst av två kolonier; en brittisk del (Somaliland) och en italiensk
            del (övriga Somalia), men området har även varit koloniserat av
            Frankrike. 1960 bildades unionen mellan Somalia och Somaliland.
            Dock undertecknades detta aldrig av parlamenten i de två länderna,
            vilket var en förut­sättning för avtalets giltighet. Detta betyder
            att Somalilands folk de facto har berövats sitt eget land.
          </p>
          <head type="h1" xml:id="i-QYxCX1r1MKBcY1E5CArPY4">
            Självständighet för Somaliland
          </head>
          <p xml:id="i-FwGNoN48G73k8MZceH3gGM">
            Somaliland är benämningen på den del av norra Somalia som tidigare
            varit ett brittiskt protektorat och historiskt saknar området
            starka band till övriga Somalia. Idag har landet ungefär 3,5 miljoner
            invånare och landet är sedan 2008 uppdelat i 13 regioner.
          </p>
          <p xml:id="i-FCETxVTyFp1SYbXiusGJrr">
            Den 18 maj 1991 utropades självständighet och området har sedan
            dess i praktiken också varit självstyrande. Somaliland har en
            egen huvudstad, egna institutioner, en egen president, egna ministrar,
            egna politiska partier, egna pass, ett eget parlament, en egen
            valuta och till och med ett eget landslag i fotboll. I Somaliland
            har samtliga barn rätt till en kostnadsfri utbildning och man
            har i kontrast till övriga Somalia även haft en fredlig och stabil
            utveckling. Av den anledningen har Somaliland också saknat många
            av de problem såsom inbördeskrig och religiös fanatism, vilket
            varit vanligt förekommande i andra delar av Somalia. Det ambitiösa
            arbetet i Somaliland har lett till att de fortfarande är fria
            från den terrorism och det våld som så ofta drabbar Somalia, Etiopien
            och andra regionala stater. Därtill har man lagt stor möda på
            att förbättra hälso- och sjukvården. Trots en enorm brist på resurser
            och diplomatisk isolering var detta tydligt under corona­pandemin
            då Somalilands regering agerade proaktivt för att främja folkhälsan
            – och med ett mycket gott resultat.
          </p>
          <p xml:id="i-5Edg9djNTfAW2z8yKLKXhw">
            Sedan 2003 har det hållits regelbundna demokratiska val, som
            av utländska val­observatörer bedömts vara fullt legitima, helt
            i enlighet med konstitutionen. Landet har ett tvåkammarsystem,
            där äldsterådet består av representanter för de olika klanerna
            och representanthuset av folkvalda ledamöter. Trots politiska
            olikheter partierna emellan har fredliga maktskiften ägt rum och
            förloraren har gratulerat vinnaren för att sedan utan komplikationer
            fortsätta det politiska arbetet i opposition. Att upprätta tätare
            diploma­tiska förbindelser med Somaliland bör därför vara eftersträvansvärt
            för att följa den positiva utvecklingen. Till skillnad från Somalia,
            som inte har hållit ett fritt val på mer än ett halvt sekel, har
            Somaliland haft fem legitima val. Dessa säkerställs genom biometrisk
            irisskanning för att säkerställa väljarens legitimitet.
          </p>
          <p xml:id="i-QYdpUkM4m1cvZvFYCkTQ9D">
            Somalilands utveckling i en av världens mest våldsamma regioner,
            bör fungera som föredöme för andra regioner runt om i världen
            som önskar mer självstyre och erkännas av den fria världen. På
            grund av att Afrikanska unionen, som främst styrs av diktaturer,
            inte vill erkänna Somaliland som stat, går utvecklingen långsamt.
            Eftersom det av egen­intresse är otroligt att Somalilands grannländer
            skulle ändra sig och plötsligt erkänna Somalilands självständighet
            bör den demokratiska världen visa sitt stöd. Somaliland har inte
            vunnit sin frihet genom separatism, våld eller på något sätt genom
            att bryta mot internationella regleringar. Det var snarare kaoset
            i Somalia som lämnade just denna region utan styre och då valde
            Somalilands folk att ta styret i egna händer.
          </p>
          <p xml:id="i-RfRZhTHmjahrqgABFM6kHh">
            Sverige har idag tre grundläggande kriterier som måste uppfyllas
            för att Sverige ska kunna erkänna ett självständigt land: det
            ska finnas ett folk, det ska finnas ett territorium och det ska
            finnas en regering som kan utöva kontroll över territoriet. Det
            bör inte finnas några tvivel om att Sveriges tre grundläggande
            kriterier för att erkänna ett självständigt land uppfylls. Sverigedemokraterna
            menar att Somaliland uppfyller samtliga grundlägg­ande krav för
            att kunna erkännas som ett självständigt land och vi menar att
            i de fall som landet formellt inför religionsfrihet och stryker
            sharia ur sin konstitution har de goda förutsättningar att erkännas
            av Sverige. Annat kan man säga om det land Somaliland formellt
            tillhör, Somalia, som inte uppfyller kriterierna. Den somaliska
            regeringen har som bekant under långa perioder inte haft kontroll
            över mycket mer än huvudstaden Mogadishu, och även där har stabiliteten
            varierat kraftigt under åren.
          </p>
          <head type="h1" xml:id="i-WbyASEkpyG5HTtX4NUw5cS">
            Ambassad i Hargeysa och utökade diplomatiska förbindelser
          </head>
          <p xml:id="i-Y3vS5yRCyGiNYJLvUvg7FH">
            Att den svenska ambassaden som täcker Somalia idag ligger i Kenyas
            huvudstad Nairobi är förståeligt, givet säkerhetsläget i Mogadishu.
            I Somalilands huvudstad Hargeysa finns dock goda möjligheter att
            upprätta en mer närliggande ambassad med förhållandevis goda kommunikationer,
            inte minst eftersom landet är regionalt ledande inom områden som
            telekommunikation och mobil valuta.
          </p>
          <p xml:id="i-Qmzug6RbzdVXwVGj3qzRhZ">
            Den diplomatiska isolering vi idag ser av Somaliland skadar landets
            utveckling. Sverige bör se över möjligheten till ytterligare diplomatiska
            förbindelser med Somalilands regering och ta ett första steg genom
            att exempelvis upprätta en ambassad i Somaliland. En sådan flytt
            skulle öka såväl Somalias som Somalilands legitimitet, samtidigt
            som det skulle effektivisera arbetet och möjliggöra för Sverige
            att bistå i arbetet med förbättrade relationer mellan Somalia
            och Somaliland. Vidare skulle detta sända en tydlig signal till
            Somalia om att vi inte tolererar användandet av diplomatiska och
            ekonomiska verktyg för att kväva Somaliland. Somalia skulle inte
            längre ha lika lätt att förhindra fördelningen av utvecklingsbistånd
            till Somaliland, försvåra transporter eller ställa krav på vilka
            som kan verka i regionen. Regeringen bör därför utreda möjligheten
            att upprätta en ny ambassad i Hargeysa med ansvar för Somalia
            och Somaliland och därmed avsluta arbetet för dessa två länder
            vid ambassaden i Nairobi.
          </p>
          <head type="h1" xml:id="i-86T2JttJArhniob4yLft1A">
            Samverkan mellan svenska och somaliländska myndigheter
          </head>
          <p xml:id="i-7RrqSyzBiJ96kwBCcQzXgY">
            Somaliland har som bekant ett flertal olika myndigheter som idag
            fungerar precis som i stater med jämförbara förhållanden. Trots
            detta finns idag inga direkta förbindelser mellan svenska myndigheter
            och deras somaliländska motsvarigheter. Istället sker myndighetskontakten
            främst med motsvarigheterna i Somalia. Sätet för dessa ligger
            i Mogadishu, långt ifrån Somaliland, vilket är problematiskt till
            följd av inbördeskriget i och kring staden.
          </p>
          <p xml:id="i-V36TUo9EfqniuLLt7LkpeF">
            Regeringen bör utreda möjligheten att skapa samarbeten mellan
            svenska myndig­heter och deras motsvarigheter i Somaliland. Om
            så sker skulle även förutsättningarna för myndigheterna i Mogadishu
            att förbättras avsevärt, då de avlastas genom mindre ansvar.
          </p>
          <head type="h1" xml:id="i-4LFVgUff6bNSy9rdg4n9aw">
            UD:s reserekommendationer till Somaliland
          </head>
          <p xml:id="i-Vh2JWVLS3aouP8fFxwEN1U">
            En av de största utmaningarna med den framtida utvecklingen av
            Somaliland är att få känner till att regionen ens existerar och
            ännu färre vet att det är förhållandevis fredligt, demokratiskt
            och stabilt i området. Till följd av detta är det svårt för Somaliland
            att locka till sig utländska besökare, och när informationen om
            läget i just denna region inte skiljer sig från situationen kring
            exempelvis Somalias huvudstad Mogadishu, är det inte konstigt
            om turister eller handelsmän inte besöker landet. Detta är också
            ett problem som drabbat förtroendevalda, som på grund av Utrikesdepartementets
            reserekommenda­tioner av hela Somalia, rekommenderas att inte
            åka dit. Riksdagen bör därför ge regeringen tillkänna att UD:s
            reserekommendationer till Somaliland ska uppdateras för att avdramatisera
            säkerhetsläget.
          </p>
          <head type="h1" xml:id="i-Tv6xaN6onTjv9BHpjAwfSy">
            Somaliland bör få ökad prioritet för Business Sweden
          </head>
          <p xml:id="i-31QF1GMbpQQoJoFwMp96gY">
            Stommen i Somalilands ekonomi är idag boskapsskötsel, vilken
            också är en viktig inkomstkälla för staten. Utöver boskap är de
            största produktionssektorerna i landet; fiske, jordbruk och produktion
            av träkol. Samtidigt har handel i alla tider fungerat som ett
            bra sätt att främja en positiv ekonomisk utveckling och förbättrad
            kunskap olika länder emellan. Genom ett utbyte av varor och tjänster
            samt ökad sysselsättning kan ett bättre samhälle för samtliga
            inblandade främjas.
          </p>
          <p xml:id="i-RfMUftXWjGqqRytYqucM7i">
            Somaliland är rikt på naturtillgångar och nationen är positivt
            inställd till utländska investeringar, eftersom ambitionen är
            att minska arbetslösheten och behålla den yngre arbetskraften
            i landet. Fiskeindustrin är exempelvis kraftigt underutvecklad
            i Somaliland, trots en enorm potential. Vid samtal med företrädare
            tycks det bland annat ha att göra med brist på exempelvis kylskåp,
            vilket krävs för att kunna förvara den fisk som fiskas. Med små
            medel kan rätt satsningar i Somaliland generera arbetstillfällen
            och stärka ekonomin. Att Somaliland inte är internationellt erkänt
            skadar dessvärre möjligheten för landet att få utländska investerare,
            eftersom de till följd av problemen i övriga Somalia inte vågar
            investera i landet.
          </p>
          <p xml:id="i-GeSRXVGGNrWp96LGjfMu8B">
            Idag bedriver Forum Syd verksamhet i Somalia med stöd av Business
            Sweden för att öka företagande i landet. För just svenska företagare
            finns en enorm potential eftersom Sverige har ett gott rykte och
            förtroendet för svenska företag och svenska produkter är högt.
            Vi vill därför att Business Sweden ska ge Somaliland ökad prioritet
            för att främja svenska investeringar. Detta skulle gynna såväl
            Somaliland som svenska företag, samtidigt som det underlättar
            att erkänna Somalilands framgångar. Detta skulle kunna leda till
            ett minskat beroende av bistånd i området och samtidigt ökad tillväxt.
            Genom att produktionen av olika varor sker där, möjliggörs samtidigt
            en billigare import av varor till Sverige.
          </p>
          <head type="h1" xml:id="i-7TTjEg9ViaxcoLjvk1gK9R">
            Somaliland Development Fund
          </head>
          <p xml:id="i-81DGK2vSBM9g5jVNnNuhLZ">
            Somaliland Development Fund har som syfte att stödja Somalilands
            utvecklingsmål genom särskilt stöd till den folkvalda regeringen
            i Somaliland. Fonden har likaså som mål att bygga ansvarsskyldighet
            och öppenhet i regionen. Dessutom arbetar man med att stärka banden
            mellan politiken i Somaliland och dess medborgare, för att främja
            inre tillväxt och stabilitet. Detta är en fond som i nuläget är
            i behov av fler större bidrags­givare för att kunna förverkliga
            sitt mål om en stark region i den fredligaste och bäst fungerande
            delen av det vi idag kallar Somalia. Om handeln, stabiliteten
            och den positiva utvecklingen av Somaliland fortsätter, ökar chanserna
            till fred och välstånd i hela regionen. Regeringen bör av den
            anledningen utreda förutsättningarna för att främja stöd till
            Somaliland Development Fund.
          </p>
          <head type="h1" xml:id="i-Bzh5cawMk9pJCLZKKLVuxS">
            Tillfälligt stöd till självstyre i Galmudug och Puntland
          </head>
          <p xml:id="i-6k4r1gRj6SNx4hjQtFHZhs">
            Puntland är ett område i norra Somalia och var tidigare, till
            skillnad från Somaliland, en italiensk koloni vid namn italienska
            Somaliland. Sedan 1998 är det en självstyrande region av Somalia,
            till följd av det rådande inbördeskriget i Somalia och att området
            är uppdelat i åtta olika regioner. Ungefär två tredjedelar av
            befolkningen är nomader och samhället har idag stora svårigheter
            med den egna försörjningen. Detta har delvis lett till ökad piratverksamhet,
            vilket också blivit internationellt uppmärksammat.
          </p>
          <p xml:id="i-8cGarZtdodN6br2iyh7AAU">
            Galmudug är ett område söder om Puntland, bestående av två somaliska
            regioner. Området präglades av krig och laglöshet fram till 2006,
            då det i praktiken blev en autonom region med en egen president,
            parlament, domstol och armé.
          </p>
          <p xml:id="i-K3419DXYFBtQsyz7GMtgba">
            I framtiden önskar både Puntland och Galmudug vara delrepubliker
            av en federal somalisk stat och strävar inte efter självständighet.
            Under det rådande inbördeskriget har de båda områdena dock själva
            agerat som autonoma regioner, vilket har varit positivt för att
            minska spänningarna och förhindra ytterligare konflikter i Somalia.
            Så länge inbördeskrig råder i landet bör regeringen överväga stöd
            till dessa områden för att förhindra en eventuell eskalering av
            våldet i Somalia.
          </p>
          <head type="h1" xml:id="i-GXe7i5y4tuAoKwAhhjEcfg">
            Demokratisk modell med hänsyn till områdets traditionella förutsättningar
          </head>
          <p xml:id="i-48juMHj2BRJtYvMMusR8oh">
            Val i Somalia är, med svenska mått mätt, en något udda affär.
            Valkommissionen väljer i ett första steg 135 klanäldste, vilka
            i sin tur upprättar en lista på runt 14 000 delegater. Dessa väljer
            sedan de 275 platserna i underhuset. Sverigedemokraterna välkomnar
            alla steg mot en demokratisering, även om tillvägagångssättet
            inte alltid är perfekt från början och kan komma att kräva förändringar.
            Vi ser det inte heller som problematiskt att Somalia väljer en
            egen väg, baserad på landets förutsättningar och säkerhetssituation,
            i stället för att kopiera den västerländska modellen. Forskning
            och erfarenhet visar att när världssamfundet påtvingar den västerländska
            demokratiska mallen på mångkulturella och dåligt utvecklade stater,
            kan resultatet bli katastrofalt.
          </p>
          <p xml:id="i-EKHTydQBCG5mcfErXfJ5TK">
            Vi vill därför att regeringen inom världssamfundet verkar för
            att en demokratisk modell i så stor utsträckning som möjligt tar
            hänsyn till landets traditionella förutsätt­ningar, för att finna
            en långsiktigt hållbar lösning på landets styre.
          </p>
          <head type="h1" xml:id="i-JVSnpAsZ33UorgwNsAHrjr">
            Långsiktig uppbyggnad av den offentliga förvaltningen
          </head>
          <p xml:id="i-8PgYtC3BMCbDg1My97aevB">
            Tidigare erkända somaliska regeringar, både övergångsregeringar
            och ordinarie federala, har ur förvaltningssynpunkt fungerat katastrofalt
            dåligt. Visselblåsaren Abdirazak Faartag har i flera sammanhang
            öppet vittnat om det s.k. Fadlansystemet, genom vilket somaliska
            regeringsföreträdare genomfört enorma transaktioner från landets
            centralbank kontant, ofta helt utan att lämna några kvitton på
            vad pengarna används till. Företrädare för Somalias regering agerar
            enligt Faartag som om landets tillgångar var deras egna, och endast
            en bråkdel av internationella donationer ämnade för statskassan
            hamnade faktiskt på dess konton.
          </p>
          <p xml:id="i-MRsyEMnMnygXxVcj97aKT5">
            Situationen på intäktssidan var tyvärr lika dålig. En av somaliska
            statens största inkomstkällor är tullar från hamnen i Mogadishu.
            2010 beräknades hamnen ha intäkter på 30 miljoner dollar. Av dessa
            rapporterades 12 till staten varav 6 gick direkt till presidentens
            egna utgifter, vilka inte redovisas offentligt. Experter räknar
            med att den somaliska staten skulle kunna inbringa stora skattetillgångar,
            t.ex. från landets tele­komindustri, men att så inte sker därför
            att viljan saknas. Delar av den somaliska staten har även enligt
            rapporter varit involverade i organiserad brottslighet, till exempel
            vapen­försäljning till terrorgruppen Al-Shabab som man själv ligger
            i krig med. Ingenting tyder heller på att situationen kommer att
            förbättras under överskådlig tid. Sverige­demokraterna drar slutsatsen
            att Somalias offentliga förvaltning inte är en fungerande samarbetspartner.
            Samtidigt drabbar den somaliska korruptionen oundvikligen hjälp­insatserna
            i landet.
          </p>
          <p xml:id="i-Aer2Mog3YbcZpyGvp5ufQC">
            Därför vill vi att Sveriges regering arbetar för att minimera
            beroendet av den somaliska staten som tjänsteleverantör och i
            stället arbetar för att det internationella samfundet, för att
            förhindra korruption och på sikt bygga upp fungerande offentliga
            institutioner, samt upprätta oberoende tjänstemyndigheter (Independent
            service authorities) som mellanhänder mellan givarsamfundet och
            den somaliska staten å ena sidan och de organisationer som tillhandahåller
            tjänster å den andra.
          </p>
          <head type="h1" xml:id="i-6estdEYyU9N9vx1xEKp7DL">
            CSO:er och säkerhet
          </head>
          <p xml:id="i-AQFsmxnQfjwDzKnQc6HmR7">
            Ett stort antal CSO:er (Civil Society Organisations) är verksamma
            på marken i Somalia. Det är inte ovanligt att CSO:er spenderar
            upp till 50 procent av sina budgetar på säkerhet i Somalia. Det
            är inte heller ovanligt att säkerheten tillhandahålls av parter
            som är mycket olämpliga, vilket leder till en stor marknad för
            krigsherrar och ett stort ekonomiskt incitament att kontrollera
            vissa territorier. Det har också funnits tecken på en kartellisering
            av dessa s.k. implementerande parter, som på olika sätt utför
            arbete åt CSO:er i Somalia. Sammantaget leder detta till en försämrad
            säkerhetssituation.
          </p>
          <p xml:id="i-VEKNiWKyUvCmWRyDHyxUZX">
            Sverigedemokraterna vill därför att regeringen verkar för att
            Unsom utarbetar en plan för att reglera de företag som tillhandahåller
            säkerhetstjänster i landet, i syfte att hålla kostnader nere,
            hålla intäkterna borta från potentiella terrorister och krigsherrar,
            samt stödja uppbyggnaden av en beskattad vit ekonomi i landet.
          </p>
        </div>
        <div type="motSignatures">
          <list>
            <item xml:id="i-FNJVPYmKU5aCKmJKuKCbML" who="i-Lw92TAaAVgG8Kdf7YxhViy">
              Markus Wiechel (SD)
            </item>
            <item xml:id="i-KnSkjKT4dkH2emKYWC2iUG" who="i-7axeS8wLb7dXdWECyhESJs">
              Aron Emilsson (SD)
            </item>
            <item xml:id="i-9PNEVcBWbKp3KF2j9HfZpf" who="i-TXWjMfPNdu6NddKf5hSeRx">
              Alexander Christiansson (SD)
            </item>
            <item xml:id="i-9dL5eMvZpuf5mMs3uiTJ22" who="i-TFG2PW7ay7mUZBy2GoJDbV">
              Mats Nordberg (SD)
            </item>
            <item xml:id="i-2s2NgLY5raL3yYLaTnMrSn" who="i-7pp8o5KjbVfk6nNsz3e3FX">
              Rasmus Giertz (SD)
            </item>
          </list>
        </div>
      </div>
    </body>
  </text>
</TEI>
