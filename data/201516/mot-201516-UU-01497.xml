<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201516-UU-01497">
  <teiHeader>
    <fileDesc>
      <titleStmt>
        <title>Kurdernas situation</title>
        <author corresp="i-BaBRFz7sgjhbuqYiz8u7vt i-PgfrE9pakWspkNp9dr9ejT">av Désirée Pethrus och Caroline Szyber (båda KD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2015/16:1497 av Désirée Pethrus och Caroline Szyber (båda KD)</title>
          <idno type="rdwebb">H3021497</idno>
          <rs type="number">1497</rs>
          <orgName type="comitteeAbbreviation">UU</orgName>
          <ref type="dokument_url_text">http://data.riksdagen.se/dokument/H3021497/text</ref>
          <ref type="dokument_url_html">http://data.riksdagen.se/dokument/H3021497</ref>
          <ref type="dokumentstatus_url_xml">http://data.riksdagen.se/dokumentstatus/H3021497</ref>
          <ref type="docx">http://data.riksdagen.se/fil/EC8D3B63-14E4-43A1-9F24-B37A577415A6</ref>
          <ref type="pdf">http://data.riksdagen.se/fil/A35646D0-AC31-437D-B387-3CF4B3924386</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-BaBRFz7sgjhbuqYiz8u7vt</idno>
            <name>Désirée Pethrus</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="woman">
            <idno>i-PgfrE9pakWspkNp9dr9ejT</idno>
            <name>Caroline Szyber</name>
            <state type="partyAffiliation" ref="Q213654">
              <desc>KD</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-3iamA3PfvgHUy6Aykq91sb" type="signed"/>
        <correspContext corresp="i-3iamA3PfvgHUy6Aykq91sb">
          <note type="signatory" corresp="i-BaBRFz7sgjhbuqYiz8u7vt"/>
          <note type="signatory" corresp="i-PgfrE9pakWspkNp9dr9ejT"/>
        </correspContext>
        <correspAction type="submitted" xml:id="i-Enq78TZRaUL1qTmf3dcGDp">
          <date when="2015-10-05"/>
          <time when="15:21:06"/>
        </correspAction>
        <correspAction type="referred" xml:id="i-G7FHtVWKdLKpxCQ6ZH2BXs">
          <date when="2015-10-13"/>
        </correspAction>
        <correspAction type="assigned" xml:id="i-Nbmw2gysybpMR39thRnTG">
          <date when="2016-05-11"/>
          <time when="17:17:36"/>
        </correspAction>
        <correspContext corresp="i-Nbmw2gysybpMR39thRnTG">
          <ref type="assignedTo">Utrikesutskottet</ref>
        </correspContext>
        <correspAction type="behandlas_i" xml:id="i-TR5oGw6S5VzXbWGuqA14sJ"/>
        <correspContext corresp="i-TR5oGw6S5VzXbWGuqA14sJ">
          <ref type="uppgift">2015/16:UU12</ref>
          <ref type="ref_dok_id">H301UU12</ref>
          <ref type="ref_dok_typ">bet</ref>
          <ref type="ref_dok_rm">2015/16</ref>
          <ref type="ref_dok_bet">UU12</ref>
          <ref type="ref_dok_titel">Mellanöstern och Nordafrika</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">Motion till riksdagen 2015/16:1497 av Désirée Pethrus och Caroline Szyber (båda KD) Kurdernas situation</div>
      </div>
      <div type="motBody">
        <div type="motProposal" subtype="förslag">
          <head xml:id="i-XX2uXTvpcsJuuWmmNnoChX">
            Förslag till riksdagsbeslut
          </head>
          <list style="ol">
            <item xml:id="i-PTNbKEDYR5LZcUaJYopn3T">
              Riksdagen ställer sig bakom det som anförs i motionen om att
              Sverige även framgent, såväl bilateralt som inom ramen för EU-samarbetet,
              bör lyfta fram frågan om kurdernas situation och tillkännager
              detta för regeringen.
            </item>
            <item xml:id="i-WvnYDoVkE5s4toSLFvbkKq">
              Riksdagen ställer sig bakom det som anförs i motionen om att
              Sverige även framöver, såväl bilateralt som inom ramen för EU-samarbetet,
              bör vara drivande i arbetet med att få till stånd en fredlig och
              för båda parter tillfredsställande lösning mellan den turkiska
              regeringen och den kurdiska befolkningen och tillkännager detta
              för regeringen.
            </item>
            <item xml:id="i-VddQoTXhs67ddBDRtr4vzJ">
              Riksdagen ställer sig bakom det som anförs i motionen om att
              skydda civila i Kobane enligt FN-principen om skyldighet att skydda,
              Responsibility to Protect (R2P), och tillkännager detta för regeringen.
            </item>
          </list>
        </div>
        <div type="motContent">
          <head type="h1" xml:id="i-2wGCa9yF4J4rY5sQvpLedZ">
            Motivering
          </head>
          <p xml:id="i-Apqt1opuPm4JGihQwBDTgN">
            Kurderna som folkgrupp har en lång historia. Landet Karda nämns
            redan år 3000 f.Kr. av sumerna. De lever idag huvudsakligen i
            Iran, Irak, Syrien men främst i Turkiet. Det finns även kurdiska
            minoriteter i Libanon, Armenien, Azerbajdzjan och under senare
            år lever många även i Europa och i USA. Deras språk, kurdiska,
            är en viktig sammanhörande faktor och vikten av att få tala språket
            återkommer ofta i kurdernas kamp för sina rättigheter.
          </p>
          <p xml:id="i-3qBiRMZmLy8hV2H5ErP4hc">
            Kurdernas självständighetssträvanden har pågått under lång tid
            med uppror och 1978 bildades PKK som utfört väpnade attacker inne
            i framförallt Turkiet. PKK klassas som terrororganisation internationellt
            av flera stater och organisationer som Turkiet, USA, EU och Nato.
            Under Turkiets närmande till EU började förtrycket av kurderna
            att minska och de började få del av vissa rättigheter som tillkommer
            minoriteter enligt Europarådets ramkonvention. Därmed minskade
            också PKKs aktiviteter.
          </p>
          <p xml:id="i-SDK5nrKvY5m195ySaqAiZ">
            Den förbättrade situationen i Turkiet gav minoriteter rätt till
            stöd och skydd för att bevara och utveckla sin kultur och sitt
            språk. Även FNs artikel 27 om medborgerliga och politiska rättigheter
            anger att etniska, språkliga eller religiösa minoriteter ska ha
            rätt att utveckla sin kultur. Det finns ett förbud mot diskriminering
            och skyldigheter för stater att positivt stödja minoriteters strävanden
            att bevara sin särart. Man har rätt att få lära sig sitt modersmål
            och få undervisning i detsamma. Och även om man tillåtit privatundervisning
            i kurdiska så läggs många kurser ner på grund av byråkratiska
            restriktioner.
          </p>
          <p xml:id="i-QUzyUxUxbExsvcczf5p7HR">
            I samband med att Turkiet lättade något på förtrycket, ökade
            kurdernas minoritetsrättigheter och många hoppades att det skulle
            gå i rätt riktning och att PKK kunde lägga ner sin kamp. Många
            kurder när inte längre drömmen om ett eget land, utan vill ha
            rätt till regionalt självstyre och att få utveckla sin egen kultur
            och språk, i enligt med olika konventioner. I Irakiska Kurdistan
            har kurderna ett utvecklat självstyre och det är en region som
            idag är mer säker än övriga Irak. Kurderna har fortfarande många
            utmaningar i att utveckla sin självstyrande region Kurdistan bland
            annat avseende att motverka korruption och öka kvinnors rättigheter
            och det hedersrelaterade våldet. Men det är en region som många
            kurder är stolta över och där investeringar och utveckling trots
            allt går i positiv riktning.
          </p>
          <p xml:id="i-EhjLGaSdP3fW115rvZTSmA">
            Trots allt det förtryck som finns gentemot kurderna så kan inte
            omvärlden blunda för att det i Turkiet bor cirka 19 miljoner kurder
            och utgör cirka 30 procent av Turkiets befolkning. Omkring 30
            procent av ledamöterna i parlamentet är kurder och samma andel
            anges finnas som toppledare i näringslivet.
          </p>
          <p xml:id="i-3msDUTbwdxjsnS1ywDue2Z">
            Trots alla positiva signaler som tidvis har kommit i Turkiet
            gentemot kurderna så drabbas utvecklingen av ständiga back-lashes.
            De senaste åren har Turkiet fängslat parlamentsledamöter, professorer,
            studenter och lokalpolitiker. Andelen fängslade journalister är
            bland de högsta i världen. Många fängslas på mycket lösa grunder
            där bevisen är bristfälliga. Den akademiska friheten har satts
            på undantag, då flera som arbetar med ämnesområden som berör kurdernas
            rättigheter, har fått se sina karriärer spolierade.
          </p>
          <p xml:id="i-Rtvafc59pBEJRYK5ottVY8">
            Enligt UDs rapporter har ett antal polisutredningar och rättegångar
            initierats gentemot representanter för det kurdiska partiet BDP,
            inklusive en rad borgmästare misstänkta för samröre med den i
            Turkiet illegala organisationen KCK, som av myndigheterna anses
            vara en del av terrororganisationen PKK. På grund av strider mellan
            PKK och den turkiska militären finns cirka en miljon internflyktingar
            varav många lever i fattigdom. Deras återvändande försvåras av
            bristande infrastruktur, dispyter om äganderätt till mark, landminor
            och i vissa fall motstånd från de så kallade byvakterna(den av
            staten avlönade lokala milisen).
          </p>
          <p xml:id="i-2ZFJsAfEsyuvLmDdzJRxmA">
            Kurdernas kamp för sina rättigheter pågår ständigt. Ändå görs
            väldigt lite från världssamfundet i syfte att öka trycket på de
            länder de bor i. Sverige och EU kan göra mer för att uppmärksamma
            kurdernas situation och se till att det blir en mer varaktig lösning
            för kurderna, där inte militär våldför sig på civilbefolkning
            men inte heller använder som i vissa fall rapporterats, kemiska
            vapen mot PKK.
          </p>
          <p xml:id="i-YMynovJLWscXUQGZNHzYTn">
            Sverige prioriterar i sin utrikespolitik mänskliga rättigheter
            och demokrati. Vi bör öka våra ansträngningar att lyfta kurdernas
            situation i alla de sammanhang som det är möjligt.
          </p>
          <p xml:id="i-Wh7wfVuRESEAcETdwLC9be">
            Många förväntar sig att vi ska höja vår röst för bör i olika
            sammanhang öka trycket i de kontakter Sverige har direkt gentemot
            Turkiet. Det handlar om att se till att kurder garanteras grundläggande
            rättigheter i grundlagen. En fråga som är viktig när man nu diskuterar
            Turkiets konstitution. Sverige bör också påverka EU och dess utrikestjänst
            att öka ansträngningarna att försöka få till stånd en fredlig
            lösning av kurdfrågan med fredssamtal mellan PKK och den Turkiska
            regeringen.
          </p>
          <p xml:id="i-QHoHy4Wu3TaWieuQJZdxuS">
            Turkiet står nu vid ett vägskäl. Den cirka tre år långa vapenvilan
            mellan staten och PKK bröts i juli i år, då städer som Dersim,
            Cizre och Silvan upplevt snabba militära operationer i form av
            utegångsförbud i jakt på militanta PKK:are för att återställa
            kontrollen. Båda den turkiska staten och PKK måste nu lägga ner
            vapen och avsluta eskaleringen av konflikten i Turkiet som kan
            få allvarliga konsekvenser för alla.
          </p>
          <p xml:id="i-7j2Q8uJW972JPoDc3awyWK">
            De kurdiska delarna av Turkiet har i flera veckor upplevt våldsamma
            strider och sammandrabbningar mellan säkerhetsstyrkor och PKK
            (Kurdistans arbetarparti) riskerar att få allvarliga konsekvenser
            i Europas närområde. Därför måste Sverige försöka få EU att agera
            i tid, i syfte att förhindra en fortsatt eskalering av våldet.
          </p>
          <p xml:id="i-MzJwpuc663yo9kg4b3g2fv">
            Erdoğan i spetsen benämnde protestanterna som terrorister och
            landsförrädare. Tidningar och radio delas upp som antingen lojala
            eller illojala. Erdoğan, som velat säkerställa sin maktposition
            genom att skriva om författningen uttryckte under valrörelsen
            att den kurdiska frågan inte existerat, och avblåste förhandlingar
            och samtal med PKK genom att återgå till att stämpla frågan som
            en terrorfråga. Detta ledde återigen till spänningar mellan staten
            och oppositionella grupper. Massmedias kritiska röster stämplades
            också som terrorister och tystades genom gripanden av journalister
            och tidningsägare.
          </p>
          <p xml:id="i-QYWKHVqM8NTosQShzyeU5k">
            PKK placerade den 6 och 8 september sprängämnen vid vägar som
            dödade 30 turkiska soldater och poliser. De turkiska nationalisterna
            tog sig då till gatorna med flaggor i händer för att uppmana till
            hämnd på kurder, genom att exempelvis attackera det prokurdiska
            partiet, HDP´s huvudkontor.
          </p>
          <p xml:id="i-MZvBQMAKJHuoN2mHxoeUX7">
            Efter president Erdoğans offentliga anklagelser mot tidningen
            Hürriyet för förvrängd information om spänningarna blev tidningsbyggnaden
            nyligen attackerad och utsattes för mordhot av nationalistiska
            grupper. Många affärsbyggnader som bedrivs av kurder har bränts
            ner. I västra och centrala delarna av landet har arga folkmassor
            stoppat bussar till de kurdiska delarna och hotar passagerare
            genom att slå sönder fönster.
          </p>
          <p xml:id="i-BXK2GzNux1QGZLn4nejiZ8">
            Valet i juni gav inte AKP och Erdoğan de resultatet de hade önskat
            sig vilket spätt på spänningarna. Dag efter dag förvärras konflikten
            mellan PKK och den turkiska militären och polisen. Den 20 juli
            mördades 32 ungdomar i ett självmordsattentat av IS i staden Suruc
            under en presskonferens och dagen därpå hittades två turkiska
            poliser mördade i sina lägenheter. En organisation nära till PKK
            tog på sig skulden, och kallade det hämnd för statens tystnad
            om händelserna i Suruc. Striderna har därefter trappats upp, och
            i många städer pågår militära operationer som leder till hårda
            strider, utan tillstånd. Just nu är läget värst i staden Cizre.
            Hur många civila, militärer, poliser eller PKK gerilla som mördats
            i staden finns inte då ingen insyn från oberoende organisationer
            tillåtits.
          </p>
          <p xml:id="i-5pfjWZQeN2DR8h8r6wzMKh">
            Det spända politiska läget påverkar bland annat yttrande-, press-
            och organisationsfrihet men också situationen vad avser mänskliga
            rättigheter samt landets ekonomi.
          </p>
          <p xml:id="i-Qb4NRXcTEhX5FYAXsJL91K">
            Nu har presidenten utlyst ett nyval till den 1 november. Anledningen
            anses av de flesta bedömare handla om att han inte kan acceptera
            valresultatet som resulterade i att HDP blev kvar i parlamentet
            och AKP fick därmed inte egen majoritet i parlamentet.
          </p>
          <p xml:id="i-JK1mgLBa9vkjD1byoZhvTa">
            Den sociala och politiska oron som de turkiska medborgarna utsätts
            för har orsak att skapa oro även i väst. Genom Ankaras bilaterala
            kontakter med Sverige, Europarådet och FN, bör Erdoğans dominans
            och statens brutalitet sända varningsflaggor för den världspolitiska
            balansen. Sverige bör inför nästa toppmöte inom EU, för stats-
            och regeringschefer sätta Turkiet på dagordningen. Den eskalerande
            utvecklingens Turkiet är en växande höststorm alldeles bredvid
            den stora orkanen i Syrien. Mellanöstern riskerar att växa till
            ett enda stort slagfält.
          </p>
          <p xml:id="i-2WxjZD6CVgACp3UfJGovTh">
            De senaste årens attacker mot assyrier, syrianer och yezidier
            i norra Irak är förskräckande. IS våldsamma framfart med mord,
            våldtäkter och halshuggningar visar på en total hänsynslöshet.
            När de angrep staden Mosul fick människor fly för sina liv och
            många har sökt sig till de kurdiska områdena i norra Irak. KRG,
            den kurdiska regionala regeringen har visat stort mod genom att
            skydda civila från angrepp i Sinjarbergen dit många flydde men
            också genom att ge en tillflykt för alla de som sökt skydd i Irakiska
            Kurdistan.
          </p>
          <p xml:id="i-7swBYMcRrQt34DssYeSrUQ">
            Den kurdiska befolkningen inne i nordvästra Syrien är hårt ansatt
            från IS. Belägringen av Kobane 2014 visade på hur utsatt befolkningen
            är. De kurder som bor i staden Kobane, med en befolkning på ca
            400 000 invånare, har inte moderna vapen som kan stå emot de moderna
            vapen som IS tillskansat sig när man intog den Irakiska staden
            Mosul. Situationen är mycket svår och över 150 000 civila flydde
            då in i Turkiet. Turkiet har haft en motvilja mot att gå in och
            ge understöd för att försvara Kobane. Detta kan bero på att man
            enligt olika källor stött IS mot Assadregimen.
          </p>
          <p xml:id="i-xFeo1hF18564F9VWD557y">
            Nu krävs insatser från FN för att stoppa kriget i Syrien och
            att också stoppa IS framfart i regionen. Det är viktigt att blockeringen
            i FN´s säkerhetsråd via Ryssland hävs och att man konstruktivt
            hittar lösningar på hur man ska få slut på stridigheter. Det kan
            innebära att säkerhetsrådet måste fatta beslut om militära insatser
            för att skydda civila.
          </p>
          <p xml:id="i-AoD4QczeWt2t67HZkfFWpX">
            Sverige har genom alliansregeringen bidragit med stort humanitärt
            stöd till flyktingar från Syrien, inklusive de som flyr från Kobane.
            Sverige har också gett stöd till de flyktingar som flytt från
            Nineveslätten in i Norra Irak, där den Kurdiska regionala regeringen
            styr. Det är viktigt att världssamfundet inte glömmer att skydda
            civila, var de än befinner sig. För närvarande råder stor brist
            på humanitära medel. FNs matprogram, World Food Program, uppger
            att man tvingats dra ner på matransoner till människor som är
            flyktingar inne i Syrien men också i grannländerna Turkiet, Jordanien
            och Libanon. Här har EU nu lovat att bidra till World Food Program
            vilket välkomnas. Beredskap för ytterligare medel bör finnas.
          </p>
        </div>
        <div type="motSignatures">
          <list>
            <item xml:id="i-HbnRmky5YiHcJ9nJVA6jkN">
              Désirée Pethrus (KD)
            </item>
            <item xml:id="i-A6k8Aowa8g2hp6ea8ttaZD">
              Caroline Szyber (KD)
            </item>
          </list>
        </div>
      </div>
    </body>
  </text>
</TEI>
