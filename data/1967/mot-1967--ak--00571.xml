<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1967/mot_1967__ak__571/mot_1967__ak__571-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Motioner i Andra kammaren, nr 571 år 1967 7
          </p>
          <p>
            Nr 571
          </p>
          <p>
            Av herrar Bengtson i Solna och Thylén, angående backspegel på
            motorfordon.
          </p>
          <p>
            (Lika lydande med motion nr 454 i Första kammaren)
          </p>
          <p>
            I viss utsträckning är fordons backspegelutrustning reglerad.
            I författ- ning däremot saknas fullständigt enhetlighet när det
            gäller speglarnas pla- cering och utformning. Föreskrifter för
            backspeglar på personbilar gäller endast en inre spegel. I vårt
            kärva klimat blir bakrutan ofta igensnöad eller igenimmad eller
            nedstänkt med vägsmuts. Det innebär att förare av sådana bilar
            som ej är utrustade med yttre backspeglar saknar eller har mycket
            bristfällig sikt bakåt. Sådana yttre backspeglar ger, rätt placerade,
            möjlighet att iakttaga trafi- ken snett bakåt utan att helt tappa
            den primära framförvarande trafiken ur sikte. De ger också ett
            bättre synfält eftersom de döda vinklarna i stor utsträckning
            försvinner. Man saknar för närvarande kunskap om på vilket sätt
            olika speglar skall vara utformade för att på bästa sätt tillmötesgå
            kraven på stort synfält och korrekt återgivande av skeendet. Kanske
            bör vi välja något helt annat system än det nuvarande för att
            ge förare information om trafiken bakom dem. Denna information
            torde med tätnande trafik bli allt väsentligare. Många tillbud
            och olyckor har inträffat på grund av att förare kört en för honom
            ovan bil, en bil som haft backspeglarna placerade på andra ställen
            än föraren varit van vid, eller haft speglar med annan utformning,
            t. ex. kon- vexa, förminskande i stället för plana speglar. I
            det första fallet kan ova- nan resultera i påkörning av framförvarande
            fordon emedan det alltför lång tid brister i uppmärksamheten framåt.
            I det senare fallet kan ovanan resultera i felbedömningar. Speciellt
            den yttre vänstra backspegeln bör vara högaktuell i samband med
            övergången till högertrafik. Den kan då vara god hjälp till och
            påmin- nelse om skärpt uppmärksamhet på trafiken snett bakåt vänster.
            Med hänvisning till vad ovan anförts hemställes, att riksdagen
            i skrivelse till Kungl. Maj:t måtte anhålla om att i lämpligt
            sammanhang utredning göres om ett ef- fektivt backspegelsystem
            samt en i lag inskriven standardi- sering av detta system.
          </p>
          <p>
            Stockholm den 26 januari 1967
          </p>
          <p>
            Bengt Bengtson (h) Bengt-Olof Thylén (h)
          </p>
          <p>
            i Solna
          </p>
        </div>
      </div>
    </body>
  </text>
</TEI>
