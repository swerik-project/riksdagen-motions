<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201213-SoU-00022">
  <teiHeader>
    <fileDesc>
      <titleStmt>
        <title>med anledning av prop. 2012/13:77 God kvalitet och ökad tillgänglighet inom missbruks- och beroendevården</title>
        <author corresp="i-Xw3dNbwa4hjDiSrSfFCZsz">av Magnus Ehrencrona m.fl. (MP)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>med anledning av prop. 2012/13:77 God kvalitet och ökad tillgänglighet inom missbruks- och beroendevården</title>
          <idno type="rdwebb">H002So22</idno>
          <rs type="number">So22</rs>
          <orgName type="comitteeAbbreviation">SoU</orgName>
          <ref type="dokument_url_text">http://data.riksdagen.se/dokument/H002So22/text</ref>
          <ref type="dokument_url_html">http://data.riksdagen.se/dokument/H002So22</ref>
          <ref type="dokumentstatus_url_xml">http://data.riksdagen.se/dokumentstatus/H002So22</ref>
          <ref type="doc">http://data.riksdagen.se/fil/25147159-24A4-4D3A-B8D3-F6C30916B508</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-Atz7ai4RJKnyNCwfSAJEeC</idno>
            <name>Jonas Eriksson</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-Xw3dNbwa4hjDiSrSfFCZsz</idno>
            <name>Magnus Ehrencrona</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-2GE534P2Foy3WpqKPVNeW8</idno>
            <name>Mats Pertoft</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-7YbH6oTUwG4Qn94QEVE6as</idno>
            <name>Gunvor G Ericson</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-D7mgFwiCKxywz1E18YrEuZ</idno>
            <name>Agneta Luttropp</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-G8M1D622wU8f9SQS569myw</idno>
            <name>Rebwar Hassan</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-JyfwhEL7CfWodosLrzHmWz" type="basedOn"/>
        <correspContext corresp="i-JyfwhEL7CfWodosLrzHmWz">
          <ref>Proposition 2012/13:77</ref>
        </correspContext>
        <correspAction xml:id="i-YEeiLeHVdy9S8p7PJcRfgJ" type="signed"/>
        <correspContext corresp="i-YEeiLeHVdy9S8p7PJcRfgJ">
          <note type="signatory" corresp="i-Atz7ai4RJKnyNCwfSAJEeC"/>
          <note type="signatory" corresp="i-Xw3dNbwa4hjDiSrSfFCZsz"/>
          <note type="signatory" corresp="i-2GE534P2Foy3WpqKPVNeW8"/>
          <note type="signatory" corresp="i-7YbH6oTUwG4Qn94QEVE6as"/>
          <note type="signatory" corresp="i-D7mgFwiCKxywz1E18YrEuZ"/>
          <note type="signatory" corresp="i-G8M1D622wU8f9SQS569myw"/>
        </correspContext>
        <correspAction xml:id="i-j6cqPsgfJT4NGBTTdvgQE" type="referral">
          <date when="2013-04-12"/>
        </correspAction>
        <correspAction xml:id="i-7ib3V2c17fHXd3eFDGnQjM" type="referral">
          <date when="2013-04-12"/>
        </correspAction>
        <correspAction xml:id="i-S4gp2rxhf5L6ZnUhzJfccR" type="dismissal">
          <date when="2013-04-11"/>
        </correspAction>
        <correspAction xml:id="i-GiQCZvisgwcY1PzbvMVqBf" type="dismissal">
          <date when="2013-04-11"/>
        </correspAction>
        <correspAction xml:id="i-DrQutY9NUagDYMHKMGHNPh" type="submission">
          <date when="2013-04-10"/>
        </correspAction>
        <correspAction xml:id="i-GpnDtqSqghLGpfmEHN3o48" type="transfer">
          <date when="2013-04-10"/>
        </correspAction>
        <correspAction xml:id="i-4wTZ836L74ByWeDiVLNBHx" type="assigned"/>
        <correspContext corresp="i-4wTZ836L74ByWeDiVLNBHx">
          <ref type="assignedTo">Socialutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div xml:id="i-HybFWXctxCNoBYoAnFxvRb" type="motHeader"/>
      <div xml:id="i-KUV8XJd5YfLefU3puzs9mm" type="motBody">
        <div xml:id="i-SnpecPQG1WNwTdxeQVaSwt" type="motProposal" subtype="förslag">
          <head xml:id="i-Tcxx3jVWWz2z9jBnaUG3Pa">
            Förslag till riksdagsbeslut
          </head>
          <list xml:id="i-UE45v1ZcJMFy46HwUHqpS" style="ol">
            <item xml:id="i-G5Cqas5VpYrjrP6X7apSXK">
              Riksdagen tillkännager för regeringen som sin mening vad som
              anförs i motionen om odiagnostiserade eller obehandlade neuropsykiatriska
              tillstånd.
            </item>
            <item xml:id="i-2tLkzQJdkY3cD9iZkkE9Kn">
              Riksdagen tillkännager för regeringen som sin mening vad som
              anförs i motionen om att lagstiftningen bör ändras så att landstinget
              såsom huvudman för hälso- och sjukvården ska ta ansvar för tillnyktringsverksamhet,
              abstinensvård och behandling av personer med missbruks- eller
              beroendeproblematik.
            </item>
            <item xml:id="i-2HdvG498nHvWC3bC3RHsvQ">
              Riksdagen tillkännager för regeringen som sin mening vad som
              anförs i motionen om att det lokalt ska vara möjligt att sluta
              överenskommelser om att överlåta uppgifter när det gäller missbruks-
              och beroendevård mellan landsting och kommun.
            </item>
            <item xml:id="i-14qXz6zKuaMsrFQf7VDhQq">
              Riksdagen tillkännager för regeringen som sin mening vad som
              anförs i motionen om vård, rehabilitering och socialt stöd.
            </item>
            <item xml:id="i-SVf6Ki4AgtkjbE8btZ4fPz">
              Riksdagen tillkännager för regeringen som sin mening vad som
              anförs i motionen om könsperspektiv och analyser utifrån olika
              diskrimineringsgrunder.
            </item>
            <item xml:id="i-UuijCpfiDowq4Qafhg1n4D">
              Riksdagen tillkännager för regeringen som sin mening vad som
              anförs i motionen om samsjuklighet.
            </item>
            <item xml:id="i-UHWrXZwrG6jkkuZecx94V1">
              Riksdagen tillkännager för regeringen som sin mening vad som
              anförs i motionen om program för sprutbyte i alla landsting.
            </item>
            <item xml:id="i-TEJj9BsFnjchQqPKt3VQz1">
              Riksdagen tillkännager för regeringen som sin mening vad som
              anförs i motionen om att återkomma med ett förslag där brukare
              och brukarorganisationer ges ett tydligt, formellt inflytande
              i stället för en rådgivande roll.
            </item>
            <item xml:id="i-SvKf7dNYg2kwWVUCxa7pbL">
              Riksdagen tillkännager för regeringen som sin mening vad som
              anförs i motionen om stödstrukturer och praktiska reella möjligheter
              för brukare och brukarorganisationer att kunna samverka.
            </item>
            <item xml:id="i-6LzJ4Mqdh9JJsrx5JDFAcW">
              Riksdagen tillkännager för regeringen som sin mening vad som
              anförs i motionen om ett uppdrag till Socialstyrelsen om system
              för auktorisation eller skärpta tillståndskrav för behandlingsenheter.
            </item>
            <item xml:id="i-9SWyxMuoUy2ViTwDn8CsnJ">
              Riksdagen tillkännager för regeringen som sin mening vad som
              anförs i motionen om att regeringen bör återkomma med en strategi
              för förstärkt forskning, utbildning, vidareutbildning och kunskapsspridning
              i missbruks- och beroendevården i enlighet med Missbruksutredningens
              kapitel 6.
            </item>
            <item xml:id="i-JC5Yqrseg15BBXbtEjUp9B">
              Riksdagen tillkännager för regeringen som sin mening vad som
              anförs i motionen om att regeringen bör återkomma med en analys
              av utvecklingen när det gäller evidensbasering av behandlingsmetoder
              inom det komplexa området missbruk och psykisk hälsa.
            </item>
            <item xml:id="i-DLwqtvKQEX68p1W6vgqR72">
              Riksdagen tillkännager för regeringen som sin mening vad som
              anförs i motionen om att regeringen efter fördjupad analys skyndsamt
              bör återkomma med förslag om vårdgaranti för personer med missbruks-
              och beroendeproblematik.
            </item>
            <item xml:id="i-NCvaYkf4oYdYytze3TgsSL">
              Riksdagen tillkännager för regeringen som sin mening vad som
              anförs i motionen om valmöjlighet för den enskilde inom missbruks-
              och beroendevården.
            </item>
            <item xml:id="i-NhoqXyvjDCH3DpjJPbkExH">
              Riksdagen tillkännager för regeringen som sin mening vad som
              anförs i motionen om behov av att återkomma med förslag på reformerad
              LVM-lagstiftning.
            </item>
            <item xml:id="i-KqKxcDX2LUyvRFWQ294Hin">
              Riksdagen tillkännager för regeringen som sin mening vad som
              anförs i motionen om förebyggande insatser och vård för läkemedelsberoende.
            </item>
            <item xml:id="i-ABeSVjaZqqvfdmX94ekTxb">
              Riksdagen tillkännager för regeringen som sin mening vad som
              anförs i motionen om tillgänglighet till insatser gällande dopning.
            </item>
            <item xml:id="i-UmYyAqZXd5sZ3C1rdvZgZd">
              Riksdagen tillkännager för regeringen som sin mening vad som
              anförs i motionen om behovet av riktlinjer för stöd till närstående
              som är medberoende.
            </item>
            <item xml:id="i-GWrwkG2Mm18Ut1otu9BKmi">
              Riksdagen tillkännager för regeringen som sin mening vad som
              anförs i motionen om slopad spärregel för underhållsbehandling.
            </item>
          </list>
        </div>
        <div xml:id="i-FbHUtQ1VKveu69HgfEgfmt" type="motContent">
          <head xml:id="i-XiJWjCcAdTSQNGALkt8HmF" type="h1">
            Motivering
          </head>
          <p xml:id="i-LogHySEGBpRZaKQe9LuUe3">
            Det behövs förändringar inom missbruksvården. Det vet människor
            som själva har beroendeproblematik, anhöriga och professionen.
            Så även politiker. Ett stort antal utredningar har skett och nu
            senast den mycket omfattande Missbruksutredningen. Utredningen
            arbetade länge och presenterade flera rapporter, bl.a. en som
            hade till syfte att skapa diskussion. De lade slutligen fram en
            genomarbetad slutrapport som innehöll drygt sjuttio beslutspunkter.
          </p>
          <p xml:id="i-P4QyRU89ho9M43vQcMtiod">
            De flesta kunde inte annat än att känna en viss snopenhet när
            regeringen flera år senare nu presenterar en påfallande tunn proposition.
            En proposition där det enda konkreta förändringsförslaget är att
            det förs in en lagparagraf i socialtjäntslagen och hälso- och
            sjukvårdslagen om krav på samarbete med landsting respektive kommun,
            dvs. krav på att en överenskommelse ska ingås om detta och att
            organisationer som företräder de som berörs eller deras närstående,
            om det är möjligt, bör ges möjlighet att lämna synpunkter på innehållet.
          </p>
          <p xml:id="i-SVh4hDAuoBAVnmQJ9dvyXW">
            Området är för viktigt för att inte större förändringar än så
            ska föreslås. Det räcker helt enkelt inte. I denna motion lämnar
            Miljöpartiet ett antal förslag för en väsentligt förbättrad missbruksvård
            i Sverige.
          </p>
          <head xml:id="i-CNkYoEMtCFfgJxqryH3hot" type="h2">
            Vikten av förebyggande arbete
          </head>
          <p xml:id="i-9UBe1iGui8otJjSe3H1ihP">
            Allra viktigast för att människor inte ska börja missbruka är
            en aktiv förebyggande politik. Det handlar om tillgång till vård
            och behandling, synsätt, möjlighet att tidigt uppmärksamma problem
            och tendenser till riskbruk. Alltför ofta kan vuxna redan i förskolan
            och skolan gissa sig till vilka barn som senare kan riskera att
            börja missbruka. Då gäller det att sätta in tydliga stödinsatser
            och att vuxenvärlden inte ger upp.
          </p>
          <p xml:id="i-WwazU3KeffUomSDems2Pg9">
            Miljöpartiet bedriver en politik för att varje barn ska ha rätt
            att bli sett. Det kräver en offensiv skolpolitik, med bl.a. förbättringar
            av lärarnas villkor och en mer tillgänglig elevhälsovård. Hit
            hör också ett mänskligare och ur socialt perspektiv mer hållbart
            samhälle, där människor ska kunna kombinera yrkesliv och övrigt
            liv, utan att det ska gå ut över barnen.
          </p>
          <p xml:id="i-LYjyYA1NBHjXsD5erKSkbQ">
            Att börja använda droger kan ibland handla om spänningssökande,
            ett behov som måste kunna tas till vara på andra sätt. Unga har
            enormt mycket idéer och handlingskraft som i mycket begränsad
            omfattning får utrymme. För att tidigt stävja missbruk som påbörjats
            är det bl.a. därför viktigt med tidiga insatser såsom speciella
            mottagningar för unga med missbruksproblem.
          </p>
          <p xml:id="i-Y4ZwFFjEZtHpmdqpyp474L">
            Det är inte bara i unga år som ett missbruk kan ta fart. Det
            handlar om frekvent bruk som kan utvecklas till beroende och missbruk.
            Men det handlar också om psykologi, själsligt mående och vilken
            plats omsorgen om våra inre liv får ta. Sjukskrivningarna tar
            återigen fart bland kvinnor, unga kvinnors psykiska ohälsa ökar.
            Så många som 65 000 personer är läkemedelsberoende 1 och att det
            är så pass omfattande talas det sällan om. Ofta är missbruket
            understött av ogenomtänkta vårdinsatser som kostar både den enskilde
            och samhället mycket.
          </p>
          <p xml:id="i-7Xrf8AbEz6VkBeMegDMQg3">
            Ett särskilt problemområde är den självmedicinering som ofta
            odiagnostiserade eller obehandlade neuropsykiatriska tillstånd
            kan leda till. Detta missbruk skulle ofta ha kunnat förebyggas
            med rätt insatser och området behöver fokuseras särskilt. Regeringen
            bör återkomma med förslag på detta område. Det vill vi ge regeringen
            till känna.
          </p>
          <p xml:id="i-TvH8SXTXAHzerS2vts1yVn">
            Att slippa gå arbetslös, ha möjlighet att göra något som den
            enskilde upplever meningsfullt och vid behov av samhällets insatser
            kunna få det på ett smidigt och mänskligt sätt är grundläggande.
            Även på detta område har Miljöpartiet en mycket aktiv politik
            som skulle leda till inte bara ett samhälle där människor mår
            bättre, utan som också är mer uthålligt för såväl människor som
            miljö. Vi menar också att det skulle leda till mindre missbruk.
          </p>
          <head xml:id="i-EnC1QT6yxN9ex3dWGiX1rF" type="h2">
            Behov av förändrad ansvarsfördelning
          </head>
          <p xml:id="i-4xFS6bYfFmFL2eJ38BuQNM">
            Missbruksutredningen föreslog att ansvarsfördelningen mellan
            huvudmännen delvis skulle förändras, så att landstinget skulle
            ha ansvar för såväl tillnyktringsverksamhet som abstinensvård
            och behandling, detta såsom huvudman för hälso- och sjukvården.
            Förslaget var att kommunen ska ansvara för psykosocialt stöd samt
            stöd till boende, sysselsättning och försörjning.
          </p>
          <p xml:id="i-Ybhc8kWgT6hKafvvZHT9N8">
            Vi delar denna bedömning. Det faktum att beroende är ett sjukdomstillstånd
            är numera vedertaget på ett annat sätt än tidigare. Det har gjort
            det mindre stigmatiserande att vända sig till vården för hjälp
            med missbruk. Forskningsresultat 2 visar också att nio av tio
            personer med missbruk eller beroende helst vill söka hjälp hos
            hälso- och sjukvården. I dagsläget varierar sjukvårdshuvudmännens
            ansvar stort i olika delar av landet och vilken missbruksvård
            som där bedrivs. Det är i sig mycket otillfredsställande att situationen
            därmed är så ojämlik. Med ett tydligt ansvar skulle situationen
            förändras, och mer jämlik vård kunna erbjudas över landet.
          </p>
          <p xml:id="i-WPHTZbPqdf77ACU2MqxZBM">
            Kommuner har traditionellt fokuserat på andra faktorer, inte
            minst psykosociala, vilket kan upplevas som ett stöd, men ibland
            upplevs som skuldbeläggande för den enskilde. Vi tycker helt enkelt
            att det är en rimlig förändring i tiden att hälso- och sjukvården
            får detta tydliga behandlingsansvar. Vi menar att förändringen
            av de flesta kommer att upplevas som både begriplig och följdriktig.
          </p>
          <p xml:id="i-7wN3nHmRnh9vkNuFXRr6KV">
            Regeringen menar att socialtjänsten bör göras mindre stigmatiserande
            genom att poängtera lättillgänglig information om hur missbruks-
            och beroendevården är organiserad lokalt och genom information
            till särskilda målgrupper. Vi tror inte att det alls räcker.
          </p>
          <p xml:id="i-7gDo1jQuZURD8EQbvsp4Jh">
            Bland remissvaren har en farhåga framförts om att den medicinska
            synen skulle bli förhärskande på missbruksvården och behandlingen,
            något som vore olyckligt. Visst kan vi till viss del dela denna
            farhåga. Samtidigt menar vi dock att hälso- och sjukvården har
            en bred roll och funktion. Den hälsofrämjande delen och helhetssynen
            på människan har blivit alltmer självklar, inte minst genom samarbete
            mellan olika yrkeskategorier. Miljöpartiet vill att denna utveckling
            drivs på ytterligare. Genom rätt förebyggande och hälsofrämjande
            insatser minskar behovet av dyra behandlingar över huvud taget.
            Primärvården har t.ex. en stor potential när det gäller att tidigt
            uppfatta alkoholproblem och sätta in rätt stöd i tid. Det är en
            uppgift som kan utvecklas.
          </p>
          <p xml:id="i-uHu1iW7Gvo34dnGBQdtwn">
            Regeringen har i propositionen landat i att inte vilja förändra
            huvudmannaskapet för behandlingen av missbrukare. Vi gör alltså
            en annan bedömning. Att låta sjukvårdshuvudmannen ta över ansvaret
            för behandling från kommunerna menar vi kommer göra att långt
            fler söker hjälp och att vård och behandling kommer att utvecklas
            över hela landet, något som inte minst är viktigt. Detta bör riksdagen
            som sin mening ge regeringen till känna.
          </p>
          <head xml:id="i-6QspMwoHnXzMJJ7CaNVSjk" type="h2">
            Överenskommelser
          </head>
          <p xml:id="i-JDntG63nwh8awFg1frZecQ">
            Miljöpartiet delar regeringens bedömning att det är bra att krav
            på överenskommelse mellan kommun och landsting skrivs in i såväl
            socialtjänstlagen som hälso- och sjukvårdslagen. På många håll
            i landet finns redan lokalt gjorda överenskommelser. Vi anser
            också att det är viktigt att upparbetat samarbete och välfungerande
            verksamheter inte ska behöva slås sönder av ny lagstiftning. Vi
            menar därför att även om landstingen tar över ansvaret för behandling,
            så ska det vara möjligt att lokalt kunna sluta andra överenskommelser
            om att överlåta uppgifter mellan varandra. Det är viktigt att
            kunna anpassa verksamheten till vad som regionalt och lokalt är
            optimalt, något som också Missbruksutredningen lyfter fram.
          </p>
          <p xml:id="i-TdxAWqm8nwXodU2rwxmTAr">
            Överföringen av uppgifter förutsätter skatteväxling. Genom kraven
            på gemensamma överenskommelser kommer finansieringsfrågan tydligt
            att behöva lösas, något en nationell samordnarfunktion bör kunna
            medverka till. Vad som här anförts om överenskommelser vill vi
            ge regeringen tillkänna.
          </p>
          <head xml:id="i-WmWJZWugJRQ4MtJuyN1JTG" type="h2">
            Vård, rehabilitering och socialt stöd
          </head>
          <p xml:id="i-QpxvHTjK43ncbTnhdkSwat">
            Målet med reformen om förändrat ansvar är att vården ska bli
            bättre och mer tillgänglig. Det är högst angeläget att det förflyttade
            ansvaret till landstinget inte innebär att vården i någon aspekt
            utarmas. Rehabilitering, vårdinsatser som tar tid och psykologiska
            förändringsprocesser måste det finnas tydlig plats för, och det
            måste kunna erbjudas på ett samordnat sätt. Det är högst angeläget
            för grupper som har särskilt stora behov. Den vårdande delen av
            missbruksvården får inte nedprioriteras i förhållande till den
            mer kliniska delen som är landstingets hemområde. Detta är ytterst
            viktigt att särskilt beakta i överenskommelserna mellan landsting
            och kommun. Vad som här anförts om beaktande av plats för och
            erbjudande av rehabilitering m.m. inom ramen för vissa överenskommelser
            bör riksdagen som sin mening ge regeringen till känna.
          </p>
          <head xml:id="i-Su5Z1ypqCorK7jkZw4fxev" type="h2">
            Vikten av könsperspektiv och beaktande av diskrimineringsgrunder
          </head>
          <p xml:id="i-LZUeHz42uYFutgcn8G7YDT">
            Miljöpartiet vill starkt framhålla att analyser inom missbruks-
            och beroendevården kontinuerligt bör göras ur könsperspektiv.
            Kvinnor är ofta i ett mer utsatt läge, och det är viktigt att
            insatser som erbjuds är utformade för deras situation och behov.
            Även män kan utifrån den belastning som den rådande mansrollen
            innebär behöva könsspecifika insatser.
          </p>
          <p xml:id="i-V5UAjMbAUbStQeP1VeNZtD">
            Analyser behöver göras även för andra diskrimineringsgrunder
            såsom etnicitet, sexuell läggning eller könsidentitet och ålder.
            I vissa lägen finns det skäl för specifika insatser, ibland inte.
            Vikten av att analyser görs utifrån de olika diskrimineringsgrunderna
            och att det sker på alla nivåer i missbruksvården bör riksdagen
            som sin mening ge regeringen till känna.
          </p>
          <head xml:id="i-69HPY5GwzhrFbn1LMAmJvn" type="h2">
            Samsjuklighet
          </head>
          <p xml:id="i-LcYmeSya2dSzM5qtQz7BMA">
            En särskilt sårbar grupp är psykiskt sjuka. Många missbrukare
            har också psykiska problem. Gränslinjen mellan ett psykiskt sjukdomstillstånd
            och ett beroende är oftast mycket flytande och skapar stora problem
            inom psykvården där det händer att psykiskt sjuka nekas att tas
            in på avgiftning respektive narkotikapåverkade på psykiatriska
            avdelningar. Då många missbrukare är psykiskt sjuka och ofta påverkade
            blir resultatet att de som behöver vård inte får den vård de behöver.
            Vilken problematik som ska anses vara den huvudsakliga har ofta
            gjort att människor inte fått behövlig vård, utan hamnat mellan
            stolarna, som uttrycket brukar heta.
          </p>
          <p xml:id="i-Jfzv582Nidq7vsGtfXqSWz">
            Det finns även annan samsjuklighet som uppmärksammas alltför
            lite. Även vid somatisk vård händer det att personer med missbruksproblem
            inte blir fullt tagna på allvar vid bedömning och behandling av
            andra somatiska problem. Vi anser att samsjuklighetsproblematik,
            särskilt när det gäller psykisk sjukdom och missbruk, behöver
            lyftas särskilt i riktlinjer från Socialstyrelsen. Detta bör riksdagen
            som sin mening ge regeringen till känna.
          </p>
          <head xml:id="i-7FZBg3MHnidVg8KM4HCQcz" type="h2">
            Sprutbytesverksamhet
          </head>
          <p xml:id="i-ScAJ8HwDC7UDJRyAwxWngR">
            Sprutbytesverksamhet är viktigt för att minska smittspridning.
            Riksdagen fattade 2006 beslut om att landstingen ska ha möjlighet
            att inrätta sådana. Mycket få sprutbytesverksamheter har dock
            i själva verket kommit till stånd. Miljöpartiet anser att sådan
            verksamhet ska finnas att tillgå i varje landsting och att det
            bör framgå av lag eller på annat sätt. Viktigt är också att det
            ska finnas personal som ska kunna motivera till behandling samtidigt.
          </p>
          <p xml:id="i-TZ2irgTABhyj29H2BM9MDm">
            Andra sätt att undvika smitta, såsom tillgång till kondomer och
            rådgivning, behöver också finnas lättillgängligt för personer
            som missbrukar.
          </p>
          <p xml:id="i-UeKQXwpDZtoqEV2TbWPyuf">
            Vad som sagts ovan om sprutbytesverksamhet bör riksdagen som
            sin mening ge regeringen till känna.
          </p>
          <head xml:id="i-Cqht2mTXZDGJeUviznWUQS" type="h2">
            Brukarmedverkan
          </head>
          <p xml:id="i-QoXYhpXbGT3RzQJ7Qid3yV">
            Att ta till vara brukare och anhörigas erfarenheter och tankar
            för att utveckla, förbättra och följa upp verksamhet ska vara
            en självklarhet. Det är de som är direkt berörda som vet hur det
            känns, vad som är verkningsfullt och inte, och det är de som verkligen
            har tänkt på hur vården skulle behöva utformas för att vara bra.
            Det har börjat hända saker på området. Mycket kvarstår dock.
          </p>
          <p xml:id="i-CykRM88CjYLFSpLYSNt4t9">
            Miljöpartiet tycker att ambitionen behöver vara tydligare från
            regeringens sida om man menar allvar med inflytandet. I den föreslagna
            lagrummet om samverkan anges följande: Om det är möjligt bör organisationer
            som företräder dessa personer eller deras närstående ges möjlighet
            att lämna synpunkter på innehållet i överenskommelse.
          </p>
          <p xml:id="i-LtGtZfZn9vdJEdyYRT3krN">
            Detta är en alltför försiktig och icke-förpliktigande hållning.
            Vi delar de synpunkter som formulerats av Lunds universitet, som
            önskar att utredningen tagit ett steg längre och gett brukare
            och brukarorganisationer formellt inflytande i stället för en
            rådgivande roll. Exakt hur det bör göras är något regeringen bör
            återkomma om. Vi delar också de viktiga synpunkter som har framförts
            bl.a. från Dalarnas läns landsting, Rainbow Sweden och Verdandi
            som pekar på behovet av utbildning, konkretiserade strukturer
            för samverkan, informationsutbyte och påverkansmöjligheter, men
            också ekonomiska resurser. Det är lätt att säga att man vill ha
            samverkan med brukarorganisationer, men när de praktiska möjligheterna
            i realiteten är så väsensskilda är det svårt. En mycket konkret
            fråga som Verdandi pekar på är huruvida en sådan ersättning dessutom
            skulle reduceras av försörjningsstödet.
          </p>
          <head xml:id="i-BqHxxy5byWxuEok3AkD6Aj" type="h2">
            Kvalitetskrav på behandling och enheter
          </head>
          <p xml:id="i-DtHipcGWgAB5k5xTmyRFg4">
            Vi instämmer i utredningens bedömning att kvalitetskraven på
            behandlingsenheterna bör utvecklas och tycker det är bra att Socialstyrelsen
            ska utreda frågan närmare. Regeringen är dock otydlig när den
            anger att Socialstyrelsen kan komma att få i uppdrag att närmare
            utreda behov och möjligheter att utveckla ett system för auktorisation,
            alternativt skärpta tillståndskrav, för behandlingsenheter. Vi
            anser att Socialstyrelsen tydligt ska få ett sådant uppdrag. Det
            bör riksdagen som sin mening ge regeringen till känna.
          </p>
          <p xml:id="i-V2M3nSufwMygbEczdk8mJt">
            ANDT-strategin beskriver bl.a. det stöd som finns genom riktlinjer
            och andra sätt att få och söka kunskap, såsom genom kunskapsguiden
            och det som sker genom Kunskap till praktik. Vi menar att det
            måste vara ett myndighetsansvar att försäkra sig om att de enheter
            som jobbar på behandlings- och HVB-hem har den kunskap som behövs.
          </p>
          <head xml:id="i-X992UmF1LvDSPCKyvNXQ8L" type="h2">
            Kunskap, specialistkompetens och evidens
          </head>
          <p xml:id="i-4D8Kp2ksnwdywtVpExtpGx">
            Den som har missbruksproblem och söker vård måste kunna känna
            sig säker på att den hen träffar vet vad hen pratar om, har tillräcklig
            kunskap och kompetens. Dit är det dock långt, vilket vi menar
            är ett stort problem. Det kan vara ett skäl för att människor
            är tveksamma till att söka vård över huvud taget, och det kan
            vara en delorsak till sämre behandlingsresultat än vad det skulle
            behöva vara.
          </p>
          <p xml:id="i-DoD31Yh4NuKMgcYzLt6zGi">
            Hela området behöver stärkas betydligt och det regeringen beskriver
            i propositionen anser vi vara helt otillräckligt.
          </p>
          <p xml:id="i-BK8z44mWnZs4CBgRvajitG">
            Missbruksutredningen har ägnat stor energi åt området utbildning,
            forskning, kompetens och spridning av kunskap. Regeringen har
            knappt alls berört detta, trots att det är så grundläggande för
            att lyfta hela missbruksvården, vilket måste vara en ambition.
            Vi anser därför att regeringen bör återkomma med en strategi för
            förstärkt forskning, utbildning, vidarutbildning och kunskapsspridning
            i missbruks- och beroendevården med utgångspunkt i förslag som
            beskrivs i Missbruksutredningens kapitel 6. Detta bör riksdagen
            som sin mening ge regeringen till känna.
          </p>
          <p xml:id="i-TDx4eCjmYE984Q2Mdv9k12">
            Metoder som används måste ha stöd i forskning. Vi ser dock en
            risk för en metodifiering, genom att enkla tydliga metoder kan
            vara lättare att beforska än mer mångfacetterade. Dilemmat har
            t.ex. visat sig tydligt mellan KBT och psykodynamisk terapi. I
            strävan efter att arbeta evidensbaserat kan tendensen bli att
            vårdgivare helt enkelt inte vill använda sig av metoder som är
            svåra och kanske dyra att följa upp. Regeringen bör återkomma
            med en analys av utvecklingen, så att inte tanken om evidensbaseringen
            riskerar att leda till en utarmning av det komplexa området som
            missbruk, psykisk hälsa och förändringsprocesser innebär.
          </p>
          <head xml:id="i-WuPAc2mRJcyF5V4kmh9dUN" type="h2">
            En särskild vårdgaranti behövs
          </head>
          <p xml:id="i-172uW1aeymzzPzBdxi7PDK">
            Vi vill se en verksam vårdgaranti för personer med missbruksproblem.
            Frågan om särskild vårdgaranti är dock komplicerad. Som regeringen
            påpekar omfattas personer med missbruk och beroende redan i dag
            av hälso- och sjukvårdens vårdgaranti. Samtidigt kan det konstateras
            att den vårdgarantin knappast är utformad på ett bra sätt för
            gruppen; kontakt med primärvården ska erbjudas samma dag, besök
            hos läkare i primärvårdem inom 7 dagar, besök inom den planerade,
            specialiserade vården inom 90 dagar efter remiss och behandling
            ska inledas 90 dagar efter att vårdgivaren beslutat att erbjuda
            behandling. För den som missbrukar är motivationen avgörande för
            att kunna ta emot behandling, därför är det helt centralt med
            en vård som kan vara flexibel och tillgänglig när den enskilde
            söker hjälp. Motivationsarbete måste också kunna göras både från
            profession, arbetsplatser och anhöriga med en vetskap om att den
            enskilde verkligen ska få vård den dag hen är redo.
          </p>
          <p xml:id="i-HwRMYU5uzvvV53AhHMAKk2">
            Vad vården innehåller är givetvis skiftande beroende på behov
            av avgiftning eller ej och vilken karaktär missbruket har i övrigt.
          </p>
          <p xml:id="i-VndC5sZsboGBQgm5BSxQAU">
            Missbruksutredningen föreslog en förstärkt vårdgaranti på 30
            dagar för personer med missbruk eller beroende, med brasklappen
            att akuta behov ska tillgodoses genast.
          </p>
          <p xml:id="i-KCBjGUPjutAvpFqzMN6xav">
            Inom den givna tiden var tanken att landstingen skulle vara skyldiga
            att tvärprofessionellt utreda och inleda behandling. Utredningen
            föreslog också att kommunen ska erbjuda den som behöver psykosociala
            insatser på grund av sitt missbruk en individuell plan inom 30
            dagar.
          </p>
          <p xml:id="i-XUkNqd6fxLZsCRW7Aamyh4">
            Remissvaren är mycket splittrade. Bland dem som är tveksamma
            finns både de som förordar kortare vårdgarantitid och JO som menar
            att förslaget skulle vara en försämring i förhållande till det
            inflytande den enskilde har över val av vård enligt socialtjänstlagen
            i nuläget.
          </p>
          <p xml:id="i-4pgS9A1LLZtWRRdr4RqHxj">
            Vi anser att en särskild vårdgaranti behövs. Däremot anser vi
            att frågan behöver analyseras ytterligare så att den utformas
            på ett sätt som verkligen fungerar. Det måste i realiteten innebära
            en vårdgaranti som ska innebära en trygghet för den enskilde och
            dennes anhöriga. Det får inte riskera att bli en pappersprodukt.
          </p>
          <p xml:id="i-Mu5avyQJqSzktwchAdZo9h">
            Danmark har en garanti för missbruksvård på 14 dagar och Norge
            30 dagar. Vi anser att regeringen bör göra en fördjupad utredning
            och återkomma med ett avvägt förslag som tar hänsyn till de erfarenheter
            som gjorts där och på andra håll. De farhågor som kommit fram
            i en del av remissvaren ska självfallet beaktas.
          </p>
          <p xml:id="i-WpgcCYAttcofEt6ZThLJd2">
            Centralt är naturligtvis att den enskildes rättigheter ska bli
            bättre och inte försämrade i förhållande till vad som gäller i
            dag. Vi instämmer också med såväl Socialstyrelsen som Malmö högskola
            som framhåller att en stärkt ställning för individen bör innebära
            att den enskilde i möjligaste mån ges tolkningsföreträde i fråga
            om sitt eget behov av vård och behandling. Utifrån ovanstående
            anser vi att regeringen efter fördjupad analys bör återkomma med
            ett förslag om vårdgaranti för personer med missbruks- och beroendeproblematik.
            Detta vill vi ge regeringen till känna.
          </p>
          <head xml:id="i-4nztdg85Bv1Yyy1V2XBQ9E" type="h2">
            Ökad patientmakt
          </head>
          <p xml:id="i-CqaVW6uAWpqEptpSqkd7VD">
            Valfrihet i vårdsystemet är bra. Alltför ofta är det dock de
            resursstarka som i praktiken gör val. Vi anser att valmöjlighet
            för den enskilde tydligare måste finnas även inom beroende- och
            missbruksvården. Att bli hänvisad till en verksamhet utan valmöjlighet
            är ett förlegat förhållningssätt som kan upplevas som disciplinerande
            för den enskilde och knappast understödja tanken på den enskilde
            som en fri, tänkande individ som bör bli bemött med respekt, trots
            missbruksproblematik. Vi anser därför att regeringen bör återkomma
            med förslag om hur valmöjlighet för den enskilde inom missbruks-
            och beroendevården tydligare ska kunna tillgodoses.
          </p>
          <head xml:id="i-SYPbd67wxW58qhVNxPuwJc" type="h2">
            Behov av reformerad LVM
          </head>
          <p xml:id="i-L6kH4e3jmXvob8GW3GKLh3">
            Den tvångsvård av missbrukare som sker enligt lagen om vård av
            missbrukare i vissa fall, LVM, är långt ifrån optimal. Det finns
            brister inte minst för dem som vid sidan av missbruksproblem även
            behöver psykiatrisk och psykologisk vård. Vi anser dock inte i
            nuläget att lagen om psykiatrisk tvångsvård, LPT, och LVM bör
            slås samman, såsom utredningen föreslagit vi delar i detta regeringens
            bedömning. Däremot anser vi att det bör utredas vidare hur LVM
            kan bli mer välfungerande med ett innehåll som på ett flexibelt
            sätt som överensstämmer med forskningen ska kunna ge den vård
            som enskilda behöver, även gällande behovet av psykologiska och
            psykiatriska insatser.
          </p>
          <head xml:id="i-K3EGvsDppB6dA5B8r35R6j" type="h2">
            Läkemedelsmissbruk, ett särskilt dilemma
          </head>
          <p xml:id="i-22iTXYgE4KWwimLJjqbXLP">
            Felaktig läkemedelsanvändning är i sig en stor och kostsam fråga.
            Många av de sjukhusinläggningar som görs varje år grundar sig
            i detta. Därför har Miljöpartiet återkommande såväl nationellt
            som på landstingsnivå och kommunal nivå hävdat vikten av läkemedelsgenomgångar,
            behovet av införande av Lex Gulli mot risk för felaktig läkemedelsbehandling
            etc. Även efter nedläggningen av Kilen för ett antal år sedan
            anser vi att det finns behov av en fristående, brukarstyrd konsumentorganisation
            för läkemedelsfrågor.
          </p>
          <p xml:id="i-LDu6XWCUdjcnWQeXcbau16">
            Ett stort problem är det läkemedelsberoende som många människor
            utvecklar. Att så många som 65 000 personer har ett läkemedelsberoende
            är anmärkningsvärt. Kunskapen generellt i samhället är alltför
            liten i dessa frågor, och sjukvården har hittills genom bristande
            uppföljning och alternativ tyvärr medverkat till situationen.
          </p>
          <p xml:id="i-WiwHqwbtBgNEJvxSdxWZXZ">
            Uppenbart är också att det finns alltför få enheter som erbjuder
            vård för läkmemedelsberoende. Vi anser att regeringen särskilt
            bör lyfta dessa frågor i samarbete med Sveriges Kommuner och Landsting
            (SKL) och återkomma med en plan om ett lämpligt sätt att säkerställa
            att såväl förebyggande insatser som vård och behandling för läkemedelsberoende
            görs. Vad som ovan sagts om förebyggande insatser och vård för
            läkemedelsberoende bör riksdagen som sin mening ge regeringen
            till känna.
          </p>
          <head xml:id="i-vF9Ud5ym4Cew3szZ2YSc7" type="h2">
            Insatser för dopning
          </head>
          <p xml:id="i-48qiw16Q2pDB4WnEK1UZ96">
            En annan, fortfarande relativt dold problematik är frågan om
            dopning. Personer som har problem med dopning har ofta svårt att
            få professionell vård, och de specialiserade enheter som finns
            är få. Miljöpartiet anser precis som när det gäller frågan om
            läkemedelsmissbruk att regeringen bör lyfta frågan i samarbete
            med SKL och återkomma med en plan om ett lämpligt sätt att säkerställa
            att såväl förebyggande insatser som behandling för dopingproblematik
            görs och finns att tillgå i hela landet. Det vill vi att riksdagen
            som sin mening ger regeringen till känna.
          </p>
          <head xml:id="i-6dcJ53PxdWH7Ue9rn8NWEm" type="h2">
            Stöd till medberoende
          </head>
          <p xml:id="i-PpYtzkcNkob3B86B3Jny2e">
            Runt de människor som har missbruk finns närstående, partner,
            barn, familj, vänner, arbetskamrater. Ofta blir de indragna i
            de missbruksmönster som den beroende har och utvecklar därmed
            vad man brukar kalla medberoende. Ibland erbjuds närstående hjälp
            och stödinsatser, men långt ifrån alltid. Vi anser att det behöver
            göras mycket mer och tydligt framgå i riktlinjer. Detta vill vi
            ge regeringen till känna.
          </p>
          <p xml:id="i-9KwZC27YvSzzBfXBzfci3T">
            Insatser till närstående gör inte bara att de kan känna sig starkare
            och inte riskera att bli psykiskt så drabbade som de annars skulle
            vara. De kan också bättre stå emot den som har beroendeproblematik,
            vilket i sig ökar möjligheten att den söker vård.
          </p>
          <head xml:id="i-UerSRmBjR565pzDNggfprS" type="h2">
            Slopa spärregeln för underhållsbehandling
          </head>
          <p xml:id="i-QzUUL6c3KmBwQXF1Jn7TFg">
            I dagsläget finns en spärregel i Socialstyrelsens riktlinjer
            4 kap. 3 § som säger att läkemedelsassisterad behandling vid opiatberoende
            inte får ges om en patient har uteslutits från sådan behandling
            under de senaste tre månaderna.
          </p>
          <p xml:id="i-3CzkV36VLSgSebnXh56rUJ">
            Vi menar att detta inte är en bra regel. Forskningen visar tvärtom
            enligt utredningen att ofrivillig utskrivning från och spärrtid
            för återinträde i program för läkemedelsassisterad behandling
            medför betydande risker för patienten. Enligt svensk forskning
            visas att patienter som skrivs ut från behandlingsprogram har
            en högre dödlighet än patienter som inte deltagit i program. 3
          </p>
          <p xml:id="i-66RwodKCSX1cwKxkMHbiqF">
            Missbruksutredningen har föreslagit att föreskrifterna bör revideras
            och göra det tydligt att ofrivillig utskrivning och återinskrivning
            endast ska ske av medicinska skäl. Allt som har med inskrivning,
            utskrivning och återinskrivning att göra ska grundas på patientens
            behov av behandling och patientsäkerheten i behandlingens genomförande,
            inget annat.
          </p>
          <p xml:id="i-K8zQSHjFEAuuiUTknXX3qH">
            Miljöpartiet delar denna bedömning. Det innebär samtidigt att
            det blir ett tydligt ansvar och tryck på vårdgivaren att aktivt
            arbeta för att patienterna ska kunna stanna kvar i behandlingen,
            även om de inte skött sig och t.ex. missbrukat annat parallellt.
            Strulighet ligger i missbrukets natur, och att stängas av blir
            ett strafftänkande som vi är främmande inför. Det har uppenbarligen
            inte heller någon evidens som något som är bra, utan tvärtom.
          </p>
          <p xml:id="i-6ybAhqmZEQLLTFusuagnyS">
            Att spärregeln för underhållsbehandling bör slopas vill vi ge
            regeringen till känna.
          </p>
          <p xml:id="i-NRUH6wUpTiiisEDQhxEyei">
            Vi anser vidare att det är viktigt att alla landsting tillgängliggör
            läkemedelsassisterad behandling i tillräcklig omfattning vid opiatberoende.
            Den kartläggning som Socialstyrelsen gjort 4 visar att det nu
            finns i alla landsting, men inte i tillräckligt stor omfattning.
            Hälften av länen har en täckningsgrad som är ca 50 procent eller
            lägre. Vi välkomnar att Socialstyrelsen nyligen fått i uppdrag
            att fördjupat se på bl.a. behov och utbud, men även frågan om
            dödlighet och läckage från programmen
          </p>
          <head xml:id="i-HXgKLSsAR6yxxmDqytdNEJ" type="h2">
            Reella möjligheter för de som har mest komplex problematik
          </head>
          <p xml:id="i-FTmLzNCTTCT6SJr6BfEiZS">
            Den som haft missbruksproblem länge kan ha blivit av med både
            arbete och bostad. Detta tillsammans med brutna relationer med
            familj och andra närstående kan göra vägen tillbaka till ett liv
            utan missbruk minst sagt svårt. Motivationen är låg när livet
            känns som en enda lång uppförsbacke. Motståndet är inte bara i
            det inre, i realiteten är det verkligen mycket svårt att få såväl
            bostad som arbete för den som inte har bra referenser, utan snarare
            tydliga svårigheter. Bland hemlösa finns ofta missbruk, tidigare
            eller förvärvat. Inte minst för dem som också har psykiska problem.
          </p>
          <p xml:id="i-EEEdwFqGfHtnfBKqePhq3Y">
            För människor med tyngre missbruksproblematik är vidare arbetsmarknadsutbildning
            en viktig möjlighet så att de får en möjlighet att komplettera
            utbildning och därmed lättare kunna få jobb. Men även andra åtgärder
            på arbetsmarknadsområdet kan behövas för att lättare kunna få
            anställning för den som inte har någon. Socialt företagande kan
            också på ett bra sätt bidra till nya möjligheter för den som haft
            eller fortfarande har missbruksproblematik.
          </p>
          <p xml:id="i-MjMjyNxBNYdeQLBEXkwR8A">
            När det gäller boende anser vi att tanken med bostad först är
            mycket bra. Olika stödformer behöver också finnas, och den som
            kommer från ett behandlingshem måste ha en tillräckligt ordnad
            boendesituation och ska t.ex. inte behöva bo på härbärge. Miljöpartiet
            förespråkar också den modell som finns i Finland med sociala stiftelser.
            Den så kallade Y-fonden är den största och har mer än 5 000 lägenheter
            i över 50 kommuner i Finland. Personer som av olika skäl, t.ex.
            missbruksproblem, psykiska problem, ekonomiska problem eller förlust
            av kreditvärdighet får hyra lägenheterna med tillsvidarekontrakt,
            med sikte att ta över dessa. Betoningen läggs inte på vad den
            enskilde ska klara av för att bevisa att den kan bo, som så ofta
            med försökslägenheter i Sverige. Tanken är i stället att kommunen
            eller den organisation som ansvarar för att de stödinsatser som
            personen behöver för att boendet ska fungera också ser till att
            det gör det i praktiken. Utvärderingar visar att det utöver det
            uppenbara att den enskilde får en fungerande bostadssituation
            så har även samhället ekonomiskt gjort stora besparingar. Vi behöver
            i Sverige lösningar som gör det lättare att komma tillbaka för
            människor. De finns inte riktigt i dag.
          </p>
        </div>
        <div xml:id="i-CAkvfc5rB5WtwfKfrkctFb" type="signatureBlock">
          <list xml:id="i-4yMkj8KJxG84dQQNWxR4ZY">
            <item xml:id="i-M8MbbdKGAXTspsW5PMvsrV" type="signature">
              Magnus Ehrencrona (MP)
            </item>
            <item xml:id="i-FDkiLf8oM6YNgyjiKu192V" type="signature">
              Agneta Luttropp (MP)
            </item>
            <item xml:id="i-MHUhbPjWwzpjvVDA1Q8Ly8" type="signature">
              Gunvor G Ericson (MP)
            </item>
            <item xml:id="i-MRr6WmWveWiMJP7rzD6ZCk" type="signature">
              Jonas Eriksson (MP)
            </item>
            <item xml:id="i-Bt9RjeQx5SC8BP2zea3Swn" type="signature">
              Mats Pertoft (MP)
            </item>
            <item xml:id="i-G1Ddt6tcc1bLAThaxtWd5R" type="signature">
              Rebwar Hassan (MP)
            </item>
          </list>
        </div>
      </div>
    </body>
  </text>
</TEI>
