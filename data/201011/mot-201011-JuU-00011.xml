<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201011-JuU-00011">
  <teiHeader>
    <fileDesc>
      <titleStmt>
        <title>med anledning av prop. 2010/11:77 Skärpt straff för köp av sexuell tjänst</title>
        <author corresp="i-6MWLY5JdykMGLLUo96skfp">av Lena Olsson m.fl. (V)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>med anledning av prop. 2010/11:77 Skärpt straff för köp av sexuell tjänst</title>
          <idno type="rdwebb">GY02Ju11</idno>
          <rs type="number">Ju11</rs>
          <orgName type="comitteeAbbreviation">JuU</orgName>
          <ref type="dokument_url_text">http://data.riksdagen.se/dokument/GY02Ju11/text</ref>
          <ref type="dokument_url_html">http://data.riksdagen.se/dokument/GY02Ju11</ref>
          <ref type="dokumentstatus_url_xml">http://data.riksdagen.se/dokumentstatus/GY02Ju11</ref>
          <ref type="doc">http://data.riksdagen.se/fil/E24EA72E-560D-4CB7-8626-DAEF8796603E</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-6MWLY5JdykMGLLUo96skfp</idno>
            <name>Lena Olsson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-CpDe8Ez4j6HcFbBfHMRKAE</idno>
            <name>Bengt Berg</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-JxxHuvwXWsJTZYTnBZLHj</idno>
            <name>Marianne Berg</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-548HUVvKe8n48M3pQmFeUC</idno>
            <name>Amineh Kakabaveh</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-du5LHNwBWrCH1am94GCk1</idno>
            <name>Eva Olofsson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-B4hV7rgBZqLtXzSvZhQHbo</idno>
            <name>Mia Sydow Mölleby</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-MFBXguGuGRU98PDrZjpXUS" type="basedOn"/>
        <correspContext corresp="i-MFBXguGuGRU98PDrZjpXUS">
          <ref>Proposition 2010/11:77</ref>
        </correspContext>
        <correspAction xml:id="i-SNkrgPSrkF26ieFo1ViGfm" type="signed"/>
        <correspContext corresp="i-SNkrgPSrkF26ieFo1ViGfm">
          <note type="signatory" corresp="i-6MWLY5JdykMGLLUo96skfp"/>
          <note type="signatory" corresp="i-CpDe8Ez4j6HcFbBfHMRKAE"/>
          <note type="signatory" corresp="i-JxxHuvwXWsJTZYTnBZLHj"/>
          <note type="signatory" corresp="i-548HUVvKe8n48M3pQmFeUC"/>
          <note type="signatory" corresp="i-du5LHNwBWrCH1am94GCk1"/>
          <note type="signatory" corresp="i-B4hV7rgBZqLtXzSvZhQHbo"/>
        </correspContext>
        <correspAction xml:id="i-GWmM6e547M9nWx6gurwZkB" type="referral">
          <date when="2011-03-29"/>
        </correspAction>
        <correspAction xml:id="i-6rbPWGmrNJsbh68v4NFh9H" type="dismissal">
          <date when="2011-03-28"/>
        </correspAction>
        <correspAction xml:id="i-S3QdGBUZokrPu2veoQASh2" type="dismissal">
          <date when="2011-03-28"/>
        </correspAction>
        <correspAction xml:id="i-QRgQQCAohsujVLD6f7Zwjv" type="transfer">
          <date when="2011-03-22"/>
        </correspAction>
        <correspAction xml:id="i-8saHE6hZLqMAszMZ5gVPe7" type="submission">
          <date when="2011-03-22"/>
        </correspAction>
        <correspAction xml:id="i-XDvfmcGM1hmRAjeMuNyecF" type="assigned"/>
        <correspContext corresp="i-XDvfmcGM1hmRAjeMuNyecF">
          <ref type="assignedTo">Justitieutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="motProposal" subtype="förslag">
          <head xml:id="i-VRMV9bVAZzgFqWZUfwQ5Lm">
            1 Förslag till riksdagsbeslut
          </head>
          <list style="ol">
            <item xml:id="i-9JRLeLMtQAZExhTBQ7Fu1x">
              Riksdagen tillkännager för regeringen som sin mening vad som
              anförs i motionen om att tillsätta en utredning som ser över möjligheten
              för den som utnyttjas i prostitution att få brottsskadeersättning
              och skadestånd vid en dom eller ett strafföreläggande för köp
              av sexuell tjänst eller koppleri.
            </item>
            <item xml:id="i-WqQ35HkBr6udCewVoZkkEA">
              Riksdagen tillkännager för regeringen som sin mening vad som
              anförs i motionen om att regeringen bör återkomma med förslag
              på inrättande av ett nationellt resurscentrum mot prostitution
              och människohandel för sexuella ändamål.
            </item>
            <item xml:id="i-DvDVzRCcfH7pZg8yZFxVU2">
              Riksdagen tillkännager för regeringen som sin mening vad som
              anförs i motionen om att regeringen bör tillsätta en utredning
              som ser över frågan om att ta bort kravet på dubbel straffbarhet
              för köp av sexuella tjänster utomlands.
            </item>
            <item xml:id="i-KpSya8GYVVR4JtNxqRWysE">
              Riksdagen tillkännager för regeringen som sin mening vad som
              anförs i motionen om att Sverige i EU bör driva frågan om att
              informera om och sprida den svenska lagen om förbud mot köp av
              sexuella tjänster som en modell för att minska prostitution och
              människohandel för sexuella ändamål.
            </item>
          </list>
        </div>
        <div type="motContent">
          <head xml:id="i-7j2QtJjKCA33dFEM1WYtgB" type="h1">
            2 Utredningen om sexköpslagen
          </head>
          <p xml:id="i-JHZYhVHY9X31obqWrLytvA">
            Regeringen presenterade i juni 2010 en utvärdering av förbudet
            mot köp av sexuell tjänst (SOU 2010:49). Där konstateras att den
            minskade gatuprostitutionen i Sverige antagligen är en direkt
            följd av kriminaliseringen av sexköp som trädde i kraft i januari
            1999. Vidare nämns att det enligt Rikskriminalpolisen är uppenbart
            att förbudet fungerar som en barriär för människohandlare och
            kopplare som överväger att etablera sig i Sverige. Därför är det
            mycket glädjande att regeringen nu presenterar ett förslag om
            att höja straffmaximum för sexköp från fängelse i sex månader
            till fängelse i ett år. Utredningen innehåller förutom förslag
            om straffskärpning även ett förslag om att inrätta ett nationellt
            centrum mot prostitution och människohandel för sexuella ändamål,
            vilket Vänsterpartiet tidigare föreslagit i motioner till riksdagen.
            Dessvärre saknas detta förslag i regeringens proposition 2010/11:77
            Skärpt straff för köp av sexuell tjänst, vilket är beklagligt.
            Dessutom saknas förslag om straff för sexköp som begåtts utomlands,
            möjlighet att få skadestånd eller brottsskadeersättning för personer
            som utnyttjats i prostitution samt åtgärder för att stoppa mäns
            efterfrågan på sexuella tjänster.
          </p>
          <head xml:id="i-7ysjPHEqmDn2CB91d6gDC7" type="h1">
            3 Sexköp är en fråga om makt
          </head>
          <p xml:id="i-Fr2R6QrSoNhGY8AaywzHug">
            Att köpa en annan människas kropp är ett uttryck för att köparen
            vill känna makt över den andra människan. Huvudsakligen handlar
            prostitution om att det är män som köper sex av kvinnor. Det förekommer
            också att män köper sex av andra män, men socialtjänst och polis
            har liten kännedom om hur många dessa män faktiskt är (se Socialstyrelsens
            rapport Kännedom om prostitution 2007). Dock visar en studie av
            ungdomars kontakt med prostitution i Göteborgsområdet att 11 %
            av killarna uppger att de sålt sexuella tjänster jämfört med 7
            % av tjejerna (I sexualitetens gränstrakter, prostitutionsgruppen,
            Göteborg). Enligt rapporten blir killar som säljer och byter sexuella
            tjänster ofta osynliggjorda då de inte passar in i mönstret. Detta
            är ett problem som måste uppmärksammas.
          </p>
          <p xml:id="i-Aj4dRvFm7zEcRGcV4iWvXu">
            Att kvinnor köper sex av män är mer ovanligt än tvärtom. Detta
            torde bero på den rådande maktordningen mellan könen där män är
            överordnade och kvinnor underordnade. En sådan kontext ger män
            rätt att utnyttja och exploatera kvinnors kroppar. Budskapet är
            att kvinnor är en handelsvara för mäns sexualitet, som det står
            dem fritt att köpa, förbruka och göra sig av med. På så sätt blir
            prostitutionen en del av mäns sexualiserade våld mot kvinnor.
            Vi ifrågasätter inte prostitutionen av moraliska skäl. Men det
            är viktigt att komma ihåg att prostitution ofta innebär att kvinnan
            måste ställa upp på förnedrande och våldsam sex. Olika källor
            visar att prostitution är nära förknippat med våld. Enligt en
            norsk studie (Renland 2002) utsätts kvinnor i prostitution för
            kraftigt våld från köpare i form av våldtäkt, fysisk misshandel
            och/eller rån minst en gång i veckan. Kvinnorna har dessutom en
            hög tröskel för vad som definieras som våld, vilket leder till
            att våldet ofta är underrapporterat (Skilbrei 1998). Prostitutionsgrupperna
            i Malmö och Göteborg och prostitutionscentrum i Stockholm uppger
            också att mäns våld mot prostituerade kvinnor är vanligt och menar
            att kvinnorna är vana vid våld i sin vardag. Kvinnor som uppsöker
            prostitutionsgrupperna vittnar om allvarliga incidenter i form
            av grova övergrepp, våldtäkt, knivhot, inlåsning etc. Forskning
            från Kanada (se rapport från Coalition Against Trafficking in
            Women The Links between Prostitution and Sex Trafficking: A Briefing
            Handbook) visar att dödstalet för prostituerade kvinnor var 40
            gånger högre än för befolkningen i övrigt. Enligt Europol påträffas
            årligen hundratals skjutna, strypta och misshandlade kroppar tillhörande
            kvinnor som blivit utsatta för sexslavhandel. Det är också väl
            belagt att människohandel är en viktig del av den organiserade
            brottsligheten, och därmed är varje sexköp ett sätt att understödja
            denna brottslighet.
          </p>
          <head xml:id="i-GP1XsF2XhnorePYfsrnVov" type="h1">
            4 Skadestånd till prostituerade vid brott mot sexköpslagen
          </head>
          <p xml:id="i-33kMTTNLe947HopuMfgA6K">
            Enligt utredningen av sexköpslagen (SOU 2010:49) finns det inget
            hinder mot att en person som utnyttjats i prostitution har ställning
            som målsägande i ett mål om köp av sexuell tjänst. Utredaren anser
            dock att en prövning får göras i varje fall om den prostituerade
            är så direkt berörd av brottet att hon eller han kan anta målsäganderollen.
          </p>
          <p xml:id="i-EX8BNfy8J4Ld9e325ScbTG">
            Vänsterpartiet anser att frågan om den som utnyttjas i prostitution
            ska ha rätt till skadestånd och brottsskadeersättning då sexköparen
            fälls för brott mot sexköpslagen bör utredas. Utredningen bör
            även se över den prostituerades möjlighet till skadestånd från
            eventuella kopplare. Detta bör riksdagen som sin mening ge regeringen
            till känna.
          </p>
          <head xml:id="i-3EBjYVQY5nfumgkQgq4Bun" type="h1">
            5 Ett nationellt resurscenter mot prostitution
          </head>
          <p xml:id="i-WjWZP8WfQUuB44T9YAXjVz">
            Den lilla forskning som finns visar att erfarenheter av prostitution
            ofta leder till komplexa behov av stöd från myndigheter. Mot denna
            vetskap ställs flertalet exempel på myndigheters kunskapsbrist,
            förvirring och svårigheter att handskas med människors berättelser
            av att ha sålt sex. Prostitution verkar vara ett svårhanterligt
            område även för dem som i sina professionella roller är vana att
            hantera svåra och känsliga frågor. Det är inte alls ovanligt att
            kvinnor i prostitution har haft flerårig kontakt med olika myndigheter
            utan att dessa har haft vetskap om prostitutionen. Med största
            sannolikhet innebär rädslan för föraktfulla reaktioner och fördomar
            att kvinnor i kontakter med myndigheter inte självmant berättar
            om sina erfarenheter. I Stockholm, Göteborg och Malmö finns särskilda
            verksamheter för kvinnor i prostitution som vill ha stöd att förändra
            sin livssituation. I Stockholm anger man att antalet kvinnor som
            söker deras hjälp för att lämna prostitutionen ständigt ökar,
            men att resurserna för att hjälpa dem är små. På mindre orter
            finns sällan möjlighet eller underlag alls för prostitutionsgrupper
            eller liknande verksamheter. Även för de ideella organisationer
            som kommer i kontakt med kvinnor i prostitution kan det vara svårt
            att upprätthålla kompetens och beredskap att bemöta och arbeta
            med frågorna.
          </p>
          <p xml:id="i-JyruXXCRoKoFzLrLdpsaDf">
            För den som vill ta sig ur prostitution innebär det en mycket
            svår process som ställer stora krav på den enskilda individen.
            Kvinnan måste bearbeta erfarenheter och trauman, byta livssituation
            och vänkrets samtidigt som hon befinner sig i gränslandet mellan
            två olika levnadsmönster. Enligt representanter från organisationen
            Pris (Prostituerades rätt i samhället) är det ett stort problem
            för kvinnan att lyckas ta sig ut på arbetsmarknaden igen. För
            att de kvinnor (och män) som vill ska kunna lämna prostitutionen
            måste det därför finnas möjlighet att få ett långsiktigt stöd.
            I dag är det svårt för prostituerade att få annat än akut hjälp
            i stora delar av landet.
          </p>
          <p xml:id="i-U23yPQt3PYzTPwbzuinicA">
            Samhället har dessvärre misslyckats med att stödja de personer
            som vill sluta med prostitution, och staten har varken anslagit
            tillräckliga resurser eller prioriterat frågan. Vänsterpartiet
            anser därför att stöd och resurser till människor i prostitution
            bör institutionaliseras. Finansieringen av verksamheten måste
            vara varaktig. Arbetet mot prostitution i kommunerna måste kartläggas
            systematiskt och omfatta insatser av polisen, socialtjänsten,
            kvinnojourerna, skolorna, sjukvården och olika ideella organisationer.
            Det behövs ett samarbete över gränserna och specialutbildning
            av aktörer inom rättsväsendet och alla instanser som behandlar
            frågor om sexualiserat våld.
          </p>
          <head xml:id="i-4q1iXaf6A7AfWHqcoYka3m" type="h2">
            5.1 NCK och Pro Sentret i Norge
          </head>
          <p xml:id="i-RcViMiDQ81ukxvHUVnSDtv">
            Vi vill inrätta ett nationellt resurscentrum mot prostitution
            och människohandel för sexuella ändamål som ska ha i uppgift att
            ta emot och stötta de människor som söker vägar ut ur prostitutionen.
            Detta centrum, som ska ha specialistkompetens på området, bör
            även arbeta med kunskapsspridning och information gentemot myndigheter
            och yrkesgrupper som i sin verksamhet möter människor i prostitution.
            En förebild för hur centret skulle kunna fungera är Nationellt
            centrum för kvinnofrid (NCK). NCK är ett nationellt kunskaps-
            och resurscentrum som arbetar med frågor om mäns våld mot kvinnor.
            Där finns dels en patientmottagning som erbjuder behandling för
            kvinnor som utsatts för fysiska, psykiska eller sexuella övergrepp,
            dels en nationell stödtelefon, kvinnofridslinjen, dit kvinnor
            som utsatts för hot och våld kan ringa dygnet runt. I NCK:s uppdrag
            från regeringen ingår även att arbeta med metodutveckling, information,
            utbildning, kunskapssammanställning och forskning. Ett nationellt
            resurscentrum skulle även kunna samordna regionala insatser mot
            prostitution och människohandel för sexuella ändamål. I Norge
            finns sedan 1983 det s.k. Pro Sentret som är en nationell resurs
            för rådgivning och stöd till kvinnor och män som befinner sig
            i prostitution. Centret ligger i Oslo men tar emot klienter från
            hela landet. På centret finns verksamheter som terapi, stöd, utbildning,
            hälsovård och en värmestuga för kvinnor. Centret bedriver även
            uppsökande verksamhet riktad mot kvinnor i såväl gatu- som inomhusprostitution
            med speciellt fokus på invandrade och unga kvinnor. Centret fungerar
            också som en nationell resurs när det gäller forskning och metodutveckling
            för socialt arbete och som kunskapsbank när det gäller prostitution
            och människohandel för sexuella ändamål. Pro Sentret finansieras
            av norska staten och av Oslo kommun gemensamt.
          </p>
          <head xml:id="i-BCGknUQqiuZ83yRuz9S4v4" type="h2">
            5.2 Ett uppdrag för prostitutionsenheten?
          </head>
          <p xml:id="i-RsekRQs4Mso65U7bCKnQEe">
            Stockholms stads socialtjänstförvaltning driver i samarbete med
            Stockholms läns landsting Spiralprojektet sedan 1978. Sedan 2004
            bildar Spiralprojektet tillsammans med Prostitutionscentrum en
            gemensam enhet. Tio personer, bl.a. åtta socialsekreterare och
            en barnmorska, arbetar på enheten. Målgruppen är främst kvinnor
            med erfarenhet av prostitution. Personalen på enheten har stor
            kunskap om missbruk, prostitution och hiv. De känner till de livsvillkor
            som de flesta av de besökande kvinnorna har och detta bidrar till
            en öppenhet som kan vara svår att finna inom det ordinarie vårdutbudet.
            Enhetens erfarenhet är att kvinnorna ofta sökt hjälp inom den
            offentliga sektorn tidigare men inte fått det stöd de behövt.
            Orsakerna kan vara många, men att vara kvinna och missbruka och
            dessutom vara prostituerad är att stå lågt i samhällshierarkin,
            vilket märks på vårdgivarnas bemötande. De flesta av kvinnorna
            som kommer till enheten har varit utsatta för kränkningar och/eller
            övergrepp, ofta som barn. Många av kvinnorna har prostituerat
            sig för att finansiera ett missbruk eller har bytt sexuella tjänster
            mot droger. Ibland är inte prostitutionen förenad med missbruk
            utan används som ett självskadebeteende och bekräftar kvinnans
            självförakt och negativa självbild. Kvinnorna som kommer till
            enheten tillhör en svårt belastad grupp som ofta faller mellan
            stolarna. Många kvinnor reser till Stockholm från kranskommunerna
            eller andra platser i landet för att prostituera sig och kommer
            då i kontakt med prostitutionsenheten. Enligt vår mening skulle
            prostitutionsenheten i Stockholm mycket väl kunna utvecklas till
            ett nationellt resurscentrum mot prostitution och människohandel
            för sexuella ändamål. Liknande verksamheter finns även i Malmö
            och Göteborg.
          </p>
          <p xml:id="i-JF4PuWLY9yQeV3qeeMK7Bj">
            Regeringen bör återkomma med förslag på inrättande av ett nationellt
            resurscentrum mot prostitution och människohandel för sexuella
            ändamål. Detta bör riksdagen som sin mening ge regeringen till
            känna.
          </p>
          <head xml:id="i-RZ6Tk3zN7ws3t9U9b71JpQ" type="h1">
            6 Sexköp som begåtts utomlands
          </head>
          <p xml:id="i-M4AT9nH1519FbMrYPGESP2">
            Att svenska män tar färjan till Lettland eller flyger till Thailand
            för att köpa sex är lika oacceptabelt som om brottet sker i Sverige.
            Men i dag är det inte möjligt att döma den som köpt sex av en
            vuxen person utomlands i svensk domstol om inte sexköp är straffbart
            även i det land där sexköpet begicks. Vänsterpartiet menar att
            alla kvinnor är lika skyddsvärda oavsett vilket land de bor i
            och att detta bör framgå av lagstiftningen.
          </p>
          <p xml:id="i-L1AtgAJCaFHT1FHE3nKBiv">
            Regeringen bör därför tillsätta en utredning som ser över frågan
            om att ta bort kravet på dubbel straffbarhet för köp av sexuella
            tjänster utomlands. Detta bör riksdagen som sin mening ge regeringen
            till känna.
          </p>
          <head xml:id="i-XB62CXhqfiTXyj5cJtbc4C" type="h1">
            7 Export av den svenska sexköpslagen
          </head>
          <p xml:id="i-JYZm2axUPjz8k1fhKVQVUN">
            I Sverige är synen på prostitution radikalt annorlunda jämfört
            med många andra EU-länder. Vi har en världsunik lagstiftning som
            kriminaliserar köp av sexuella tjänster. EU-länderna är eniga
            om att handeln med kvinnor och barn för sexuell exploatering ska
            stoppas. Men i flera länder är det fortfarande kontroversiellt
            att koppla ihop människohandel för sexuella ändamål och köp av
            sexuella tjänster. EU-politiken på området lägger fokus på internationell
            brottsbekämpning, vilket osynliggör att det handlar om prostitution
            och maktförhållandet mellan kvinnor och män. Köparens roll i prostitutionen
            analyseras inte och därför befrias han från allt ansvar.
          </p>
          <p xml:id="i-T7y6cMuEgQnGurwiG79DjX">
            I Tyskland, där prostitution är legalt, är det sedan 2002 möjligt
            för dem som driver bordellverksamhet eller är anställda på en
            bordell att ansluta sig till socialförsäkringssystemet och få
            sjukersättning, arbetslöshetsersättning och pension. Utländska
            kvinnor omfattas dock inte av lagen. Inför fotbolls-VM i Tyskland
            2006 finansierade staten byggen och upprustning av stora bordeller
            och små drive-in-bås. En utredning som den tyska regeringen gjort
            visar dock att legaliseringen av prostitutionen inte har medfört
            några förbättringar vad gäller de prostituerades sociala skydd
            och arbetsförhållanden. Det har heller inte blivit enklare för
            de kvinnor som önskar att ta sig ur prostitutionen, och brottsligheten
            kring verksamheten har inte minskat. Filmen Som en Pascha har
            visat oss de absurda konsekvenserna av den legaliserade prostitutionen.
            På Europas största bordell i Köln utnyttjas 150 kvinnor i prostitution,
            allt under en förespegling av frivillighet. Bordellen fyller ett
            helt höghus och har frisör, tvätteri och personalrestaurang.
          </p>
          <p xml:id="i-WskcispRF5WFCDWiuzV68B">
            Glädjande nog röstade EU-parlamentets jämställdhetsutskott nyligen
            ja till ett förslag om en framtida strategi för att motverka våld
            mot kvinnor som bl.a. fastslår att prostitution är en form av
            våld mot kvinnor. Strategin har tagits fram av Vänsterpartiets
            representant i EU-parlamentet, tillika ordförande för jämställdhetsutskottet.
            Ställningstagandet innebär att synen på prostitution kan vara
            på väg att ändras inom EU. Sverige har nu en stor och unik chans
            att kunna påverka övriga EU-länder mot ett synsätt där alla former
            av prostitution ses som en form av mäns sexualiserade våld mot
            kvinnor. Konsekvensen kan bli att fler EU-länder väjer att införa
            förbud mot köp av sexuella tjänster utan att för den skull kriminalisera
            säljaren.
          </p>
          <p xml:id="i-ArB2WADbzQ9t9ZXRJduo2u">
            Vänsterpartiet anser att Sverige aktivt bör arbeta för att informera
            om och sprida den svenska sexköpslagen om förbud mot köp av sexuella
            tjänster som en modell för att minska prostitution och människohandel
            för sexuella ändamål till övriga EU-länder. Detta bör riksdagen
            som sin mening ge regeringen till känna.
          </p>
          <head xml:id="i-FoPH2D4TnPWn6gTUxiuSQb" type="h1">
            8 Stoppa mäns efterfrågan på sexuella tjänster
          </head>
          <p xml:id="i-SCxAXnW4EjWq1ana6ywiTU">
            All prostitution är beroende av efterfrågan. Det är främst mäns
            efterfrågan på sexuella tjänster från kvinnor som stimulerar och
            upprätthåller prostitutionen. Framtidens sexköpare finns bland
            dagens unga män och pojkar. För att minska prostitutionen är det
            därför av yttersta vikt att arbeta förebyggande med att förändra
            mäns och pojkars attityder gentemot kvinnor och flickor. Regeringen
            nämner i proposition 2010/11:77 att det sociala arbetet mot prostitution
            ska utgå från de utsattas behov och situation men också syfta
            till att verka förebyggande även med fokus på dem som köper eller
            skulle kunna tänka sig att köpa sexuella tjänster. Regeringen
            nämner bl.a. Socialstyrelsens uppdrag att utvärdera de s.k. KAST-programmen
            inom ramen för handlingsplanen mot prostitution och människohandel
            för sexuella ändamål (2007/08:167) som ett exempel på förebyggande
            åtgärd.
          </p>
          <p xml:id="i-8NroXEDMQZ8T3dTkUkvtUL">
            Vänsterpartiet anser dock att regeringens insatser i förebyggande
            syfte är långt ifrån tillräckliga. För att ändra kvinnofientliga
            attityder krävs ett strukturellt och långsiktigt arbete. Detta
            bör börja redan i skolan.
          </p>
          <head xml:id="i-WtifqXvKA9gqbxzRD4SA35" type="h2">
            8.1 Ämnesövergripande och obligatorisk sex- och samlevnadsundervisning
          </head>
          <p xml:id="i-Tw6akVGtFKjoz6WQSZHRGq">
            Vänsterpartiet anser att skolan spelar en central roll för att
            ge unga flickor och pojkar möjlighet att diskutera och reflektera
            över frågor kring relationer, samlevnad, sexualitet och vad samhällets
            syn på vad det innebär att vara kvinna och man betyder för den
            egna utvecklingen. Sex- och samlevnadsundervisningen kan på så
            vis vara ett stöd för barn och ungdomar i deras vardag och utveckling.
            Faktakunskaper ger en bra grund att stå på och genom samtal och
            dialog får de möjlighet att hitta egna vägar till hur de vill
            leva sina liv. Alla elever har rätt till en bra sex- och samlevnadsundervisning.
            Därför föreslår Vänsterpartiet att undervisningen i sex och samlevnad
            ska förstärkas.
          </p>
          <p xml:id="i-BSkiNgKUaDWsZEBtpkT6mn">
            Sex och samlevnad handlar både om individen och om samhället.
            Om kroppen, relationer, lagar, kön, genus, njutning, sexuell identitet,
            respekt, diskriminering och gränser. Sex och samlevnad spänner
            över flera områden och därför behöver undervisningen vara ämnesövergripande.
          </p>
          <p xml:id="i-5TKY84yJR9jJzofebZiuPm">
            För Vänsterpartiet är det självklart att alla barn ska delta
            i all undervisning. Skolplikten handlar om alla elevers rätt till
            kunskap. För oss står barnen i fokus och vår ståndpunkt är att
            skolan har en skyldighet att se till att alla ska kunna tillgodogöra
            sig sex- och samlevnadsundervisningen i skolan. Därför är det
            viktigt att skapa dialog och hitta lösningar på problem som kan
            uppstå. Ibland behöver vissa lösningar extra resurser, och det
            är vi beredda att ge skolan. En stärkt sex- och samlevnadsundervisning
            kan förbättra förutsättningarna att fånga upp de ungdomar som
            utsätts för hedersrelaterat våld och förtryck i sina familjer.
            Vidare kan unga mäns attityder till flickor och kvinnor lyftas
            upp i skolans sexualundervisning, vilket i förlängningen påverkar
            synen på våldtäkt och våld mot kvinnor. Vi menar att ämnet sex-
            och samlevnad ska ingå som ett viktigt kunskapsmål i läroplanerna
            för grundskolan och gymnasieskolan och bör integreras i ämnen
            som samhällskunskap, psykologi, historia, svenska och religion.
          </p>
          <p xml:id="i-QWxhXxfS1mS75gmqMQv3FP">
            Regeringen har beslutat att examensbeskrivningen för mellanstadielärare
            ska innehålla krav på att den blivande läraren ska visa förmåga
            att kommunicera och reflektera kring frågor som rör identitet,
            sexualitet och samlevnad. Regeringen har även angett att sex och
            samlevnad bör ingå i lärarutbildningens utbildningsvetenskapliga
            kärna. Detta är lovvärt men långtifrån tillräckligt.
          </p>
          <p xml:id="i-5abSoJeA36NwWg9MwdarUM">
            Skolverket fick 2005 ett regeringsuppdrag att genomföra en översyn
            av grund- och gymnasieskolans kursplaner med avseende på sex och
            samlevnad. Under 2006 redovisade Skolverket uppdraget och gav
            förslag till nya och förtydligade mål i kursplanerna för biologi,
            idrott och hälsa med flera ämnen. Skolverket vill baka in sex-
            och samlevnadsundervisningen i flera av gymnasieskolans kärnämnen
            (Dnr 61-2004:2637). Frågor om jämställdhet, homo-, bi- och transpersoner
            och kränkande behandling ska särskilt lyftas fram i undervisningen.
            Detsamma gäller undervisningen i grundskolan (Dnr 61-2005:1773).
            Syftet med förslagen är att höja sex- och samlevnadsundervisningens
            status samt att förbättra kvaliteten på undervisningen. Regeringen
            har dock lämnat förslaget utan åtgärd.
          </p>
          <p xml:id="i-PLDHcrW6bieGzzewHvfiF">
            Regeringen bör genomföra de ändringar som Skolverket föreslagit
            när det gäller sex och samlevnad i grund- och gymnasieskolans
            kursplaner. Detta bör riksdagen som sin mening ge regeringen till
            känna.
          </p>
          <head xml:id="i-JPuoNkFKgetS9nxyMP9wEG" type="h2">
            8.2 Sex och samlevnad på lärarutbildningen
          </head>
          <p xml:id="i-QRXZh3g7igZFk8NyvGejLL">
            Lärare måste ha relevant utbildning för att kunna diskutera kring
            lust, trygghet, preventivmedel, graviditet, sexuell läggning och
            könsidentitet likaväl som pornografi, trakasserier och övergrepp.
            Det är också av yttersta vikt att lyfta fram jämställdhets- och
            hbt-perspektivet i sex- och samlevnadsundervisningen liksom funktionshindrades
            villkor. Eftersom sex- och samlevnadsundervisningen påverkar unga
            människors utveckling när det gäller relationer och attityder
            är den mycket viktig. Därför vill Vänsterpartiet utveckla lärarutbildningen
            med avseende på kunskaper om sex och samlevnad och för att denna
            undervisning ska bli en naturlig och integrerad del i fler ämnen.
          </p>
          <p xml:id="i-CD87A4muTepJ1kc779gFLX">
            I lärarexamen finns i dag ett mål om att lärarstudenten ska inse
            betydelsen av könsskillnader i undervisningssituationen och vid
            presentation av ämnesstoffet. Vi menar att detta är både vagt
            och oklart och föreslår följande lydelse: Lärarstudenten ska inse
            betydelsen av könsmaktsordning i skolans hela verksamhet och i
            undervisning, i relationen till eleverna likaväl som vid val av
            och presentation av ämnesstoff. På samma sätt måste det tydliggöras
            att även hbt-frågor ska ingå i lärarutbildningen. Utbildningen
            måste innehålla såväl feministisk teori som gruppsamtalsmetodik.
          </p>
          <p xml:id="i-RUu7ETy9aALzfmFYRzRde7">
            För att underlätta samverkan mellan nyexaminerade och redan verksamma
            lärare måste också dessa kunskaper prioriteras i all lärarfortbildning.
            Även andra yrkeskategorier än lärare som arbetar med ungdomar,
            exempelvis fritidspedagoger och ungdomsmottagningspersonal, behöver
            utbildas.
          </p>
          <p xml:id="i-ULEQTVuhCC4WwswEz2G9p1">
            Högskoleverket bör ges i uppdrag att utvärdera och vidareutveckla
            lärarutbildningen med avseende på kunskaper om sex och samlevnad.
            Detta bör riksdagen som sin mening ge regeringen till känna.
          </p>
        </div>
        <div type="motSignatures">
          <list>
            <item xml:id="i-FzKVS3656fdcvACpJQ6M8c" who="i-6MWLY5JdykMGLLUo96skfp">
              Lena Olsson (V)
            </item>
            <item xml:id="i-AWudAzXnc7VB3cYcRtWUUD" who="i-CpDe8Ez4j6HcFbBfHMRKAE">
              Bengt Berg (V)
            </item>
            <item xml:id="i-VVHbVQYRPkZtCsGRYvhym4" who="i-JxxHuvwXWsJTZYTnBZLHj">
              Marianne Berg (V)
            </item>
            <item xml:id="i-4j3jvjLmMkQetesXZaNBES" who="i-548HUVvKe8n48M3pQmFeUC">
              Amineh Kakabaveh (V)
            </item>
            <item xml:id="i-AkozG5U894B2brbDhA4n8Z" who="i-du5LHNwBWrCH1am94GCk1">
              Eva Olofsson (V)
            </item>
            <item xml:id="i-PKKvSLdzb8xRYgk5VUxTw4" who="i-B4hV7rgBZqLtXzSvZhQHbo">
              Mia Sydow Mölleby (V)
            </item>
          </list>
        </div>
      </div>
    </body>
  </text>
</TEI>
