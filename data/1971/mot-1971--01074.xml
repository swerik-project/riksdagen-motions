<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1971--01074">
  <teiHeader>
    <fileDesc>
      <titleStmt>
        <title>angående utländskt förvärv av svenskt företag.</title>
        <author>av herrar Hugosson och Göransson </author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>angående utländskt förvärv av svenskt företag.</title>
          <idno type="rdwebb">FU021074</idno>
          <rs type="number">1074</rs>
          <ref type="dokument_url_text">http://data.riksdagen.se/dokument/FU021074/text</ref>
          <ref type="dokument_url_html">http://data.riksdagen.se/dokument/FU021074</ref>
          <ref type="dokumentstatus_url_xml">http://data.riksdagen.se/dokumentstatus/FU021074</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-RfNeesgBmvjdVGmmWEZYfe</idno>
            <name>KURT HUGOSSON</name>
            <state type="partyAffiliation" ref="Q105112">
              <desc>s</desc>
            </state>
          </person>
          <person gender="man">
            <idno>i-YSbqmgxvoUpXhwosS1J39k</idno>
            <name>OLLE GÖRANSSON</name>
            <state type="partyAffiliation" ref="Q105112">
              <desc>s</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-Bgb4cqTjeZPskwAguKaDdN" type="signed"/>
        <correspContext corresp="i-Bgb4cqTjeZPskwAguKaDdN">
          <note type="signatory" corresp="i-RfNeesgBmvjdVGmmWEZYfe"/>
          <note type="signatory" corresp="i-YSbqmgxvoUpXhwosS1J39k"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1971/mot_1971__1074/mot_1971__1074-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Mot. 1971: 1074 14
          </p>
          <p>
            Nr 1074
          </p>
          <p>
            av herrar Hugosson och Göransson angående utländskt förvärv av
            svenskt företag.
          </p>
          <p>
            Efterkrigstiden har inneburit en ökad internationell arbetsfördel-
            ning, som otvivelaktigt har medfört en ökad effektivitet och ett
            ökat välstånd i vår del av världen. Den ökade arbetsfördelningen
            har för Sveriges del inneburit såväl ett kraftigt ökat varuutbyte
            med om- världen som svenska företagsetableringar i utlandet och
            utländska företagsetableringar i vårt land. Den senaste totalundersökningen
            över den utländska företagssek- torn i Sverige avser förhållandena
            år 1962. Av denna framgår att sam- manlagt 468 utlandsägda företag
            med 62000 anställda var verk- samma i vårt land i början av 1960-talet.
            2/3 av dessa återfanns inom industrin, motsvarande ungefär 5 procent
            av samtliga anställda. Som redovisas i bankoutskottets utlåtande
            1970:58 har 1960-talet varit en period då de direkta utländska
            investeringarna i Sverige ökat påtagligt och antalet nyetableringar
            av utländska dotterföretag stigit kraftigt. Det framgår exempelvis
            av tillgänglig statistik att över 4 000 mkr. har förts in i landet
            i form av utländska direktinvesteringar un- der åren 1963—1969.
            Från att ha legat på en genomsnittsnivå på knappt ett par hundra
            miljoner kronor per år i början av 1960-talet är dessa investeringar
            nu i genomsnitt 3—4 gånger så stora. Utvecklingen när det gäller
            utländska uppköp av svenska industri- företag kan utläsas från
            material som sammanställts inom Industrins utredningsinstitut
            avseende åren 1958—1969. Det framgår av detta material att 113
            utländska förvärv har registrerats under dessa år. Det visar sig
            här att tendensen går mot en fortgående ökning av de utländska
            uppköpen. Under 1950-talets sista år var således de utländska
            företagsförvärven i genomsnitt 2 per år, motsvarande genomsnittssiffra
            för 1960-talets fem första år var närmare 8, och under 1960-talets
            sista hälft låg årsgenomsnittet på drygt 13. Av tillgängliga uppgifter
            framgår också att bara under åren 1968 och 1969 övergick svenska
            industriföretag med sammanlagt 12 000 anställda i utländsk ägo.
            Slutsatsen av dessa sifferuppgifter blir att den utländska företagssek-
            torn vid 1960-talets slut är betydligt större än den var i början
            av årtiondet. På motsvarande sätt har också svenska företag expanderat
            i utlandet. Alla tecken tyder på att utvecklingen i dessa avseenden
            kommer att fortsätta och accelerera under 1970-talet. Vad slutligen
          </p>
          <pb facs="riksdagen-motions-pdf/data/1971/mot_1971__1074/mot_1971__1074-002.pdf"/>
          <p>
            Mot. 1971: 1074 15
          </p>
          <p>
            gäller den internationella utvecklingen finns det experter som
            förut- spår att 400—500 multinationella storföretag före seklets
            slut skulle komma att kontrollera uppemot 2/3 av världens samlade
            produktions- resurser. Stor enighet torde råda om att Sverige
            inte har något att vinna på att helt avskärma sig från utländska
            företagsetableringar. För att trygga vår välståndsutveckling behöver
            svenska företag ibland etablera sig i utlandet, och utländska
            företagsetableringar i vårt land i måttlig om- fattning kan onekligen
            också i många fall innebära fördelar, som kom- mer svenska löntagare
            till godo i form av säkra och bra betalda ar- beten. Man får dock
            inte blunda för att en alltför stor utländsk företags- sektor
            kan innebära problem för ett litet land som Sverige. Det kan exempelvis
            bli svårare för den svenska regeringen att föra en fortsatt utjämnings-
            och jämlikhetspolitik inom det egna landet; detta därför att multinationella
            storföretag med produktionsanläggningar i många länder har i stort
            sett obegränsade möjligheter att snabbt flytta över produktionsresurser,
            forskningsresultat och kapital till länder som förefaller mer
            attraktiva ur kapitalägarsynpunkt. Inte heller lär det bli lättare
            att genomföra någon fördjupad företagsdemokrati eller någon högre
            grad av folkligt inflytande — närdemokrati om man så vill — inom
            ramen för de företagsgiganter som de multinationella företagen
            alltmer kommer att utgöra. Slutligen finns det också risk för
            att för vår välståndsutveckling vitala långsiktsbeslut försummas
            av en koncern- ledning som har såväl huvudkontor som lokaliteter
            utanför landets gränser. Skall man göra en schematisk uppdelning
            av utländska företags- etableringar finns det anledning att vara
            mera positiv till utländska nyetableringar än utländska uppköp
            av upparbetade, expanderande svenska företag. Detta därför att
            utländsk nyetablering innebär upp- byggandet av nya produktionsresurser
            och eventuellt också nytt kun- nande inom näringslivet. Utländska
            uppköp av svenska företag innebär däremot överförande av svenska
            expansionsresurser — låt vara av varierande kvalitet — i utländsk
            ägo. Det innebär också som regel en väsentligt snabbare utvidgning
            av den utländska företagssektorn i Sverige. Exempel på utländska
            förvärv, som man från svensk synpunkt möjligen haft anledning
            att beklaga av olika anledningar under senare år, är Findus, Flygts
            Pumpar, Kreditupplysningsföretaget Soliditet samt Oscaria. Slutsatsen
            av ovanstående blir att det hade varit värdefullt om den svenska
            regeringen hade haft en lagstiftning till sitt förfogande, som
            kunde kontrollera och i sista hand förhindra ett utländskt uppköp
            av svenskt företag, som bedömdes vara till väsentlig nackdel från
            svensk synpunkt. Att den svenska regeringen har ett sådant näringspolitiskt
          </p>
          <pb facs="riksdagen-motions-pdf/data/1971/mot_1971__1074/mot_1971__1074-003.pdf"/>
          <p>
            Mot. 1971: 1074 16
          </p>
          <p>
            instrument till sitt förfogande torde vara en ganska utbredd
            missupp- fattning. Möjligheten att kontrollera och faktiskt pröva
            utländska upp- köp av svenska företag föreligger i stort sett
            endast när det gäller banker, gruvföretag och skogsföretag med
            vidsträckt fast egendom. I alla övriga fall innebär utformningen
            av 1916 års inskränkningslag endast en formell anmälningsplikt
            till Kungl. Maj:t. Inga lagliga hinder föreligger alltså i nuläget
            för exempelvis General Motors att köpa upp Sveriges största exportföretag
            Volvo. Med hänvisning till vad ovan anförts hemställes att riksdagen
            i skrivelse till Kungl. Maj:t begär att Kungl. Maj:t snarast framlägger
            förslag till lagstiftning, exempelvis i form av en utvidgning
            av 1916 års inskränkningslag, som gör det möjligt att förhindra
            utländskt förvärv av svenskt företag som bedöms vara av vitalt
            intresse att behålla i svensk ägo.
          </p>
          <p>
            Stockholm den 27 januari 1971
          </p>
          <p>
            KURT HUGOSSON (s) OLLE GÖRANSSON (s)
          </p>
        </div>
      </div>
    </body>
  </text>
</TEI>
