<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-198283--02231">
  <teiHeader>
    <fileDesc>
      <titleStmt>
        <title>Verksamheten vid statens industriverk, m. m. (prop. 1982/83:113)</title>
        <author>Lars Werner m. fl.</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Verksamheten vid statens industriverk, m. m. (prop. 1982/83:113)</title>
          <idno type="rdwebb">G6022231</idno>
          <rs type="number">2231</rs>
          <ref type="dokument_url_text">http://data.riksdagen.se/dokument/G6022231/text</ref>
          <ref type="dokument_url_html">http://data.riksdagen.se/dokument/G6022231</ref>
          <ref type="dokumentstatus_url_xml">http://data.riksdagen.se/dokumentstatus/G6022231</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-5wPAQ1MDLRTsW1XngYcD46</idno>
            <name>LARS WERNER</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="woman">
            <idno>i-UqzvPHFEErHnSFsyUmhr5K</idno>
            <name>KARIN NORDLANDER</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="man">
            <idno>i-FiisfXYQcUpGymcboYQpoF</idno>
            <name>C.-H. HERMANSSON</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="man">
            <idno>i-CMGiiZNVocLdbkuKqXgWTG</idno>
            <name>NILS BERNDTSON</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="man">
            <idno>i-QRDnfz9zaiXo7A1SpAi1dM</idno>
            <name>BERTIL MÅBRINK</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="woman">
            <idno>i-RPvXiWoVbPvNZBh8bxVvbB</idno>
            <name>EVA HJELMSTRÖM</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="man">
            <idno>i-EQSJnvt3y9r5wULtNbkTNu</idno>
            <name>JÖRN SVENSSON</name>
            <state type="partyAffiliation" ref="Q110837">
              <desc>vpk</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-LdxXdpWJJJrE1zRFt3Nz1q" type="signed"/>
        <correspContext corresp="i-LdxXdpWJJJrE1zRFt3Nz1q">
          <note type="signatory" corresp="i-5wPAQ1MDLRTsW1XngYcD46"/>
          <note type="signatory" corresp="i-UqzvPHFEErHnSFsyUmhr5K"/>
          <note type="signatory" corresp="i-FiisfXYQcUpGymcboYQpoF"/>
          <note type="signatory" corresp="i-CMGiiZNVocLdbkuKqXgWTG"/>
          <note type="signatory" corresp="i-QRDnfz9zaiXo7A1SpAi1dM"/>
          <note type="signatory" corresp="i-RPvXiWoVbPvNZBh8bxVvbB"/>
          <note type="signatory" corresp="i-EQSJnvt3y9r5wULtNbkTNu"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/198283/mot_198283__2231/mot_198283__2231-001.pdf"/>
      <fw xml:id="i-EQ8SdQv28Mgsso4CySgJRE">
        Mot. 1982/83:2231 nu
      </fw>
      <div xml:id="i-Uy3DoQG5eN8bnbBCAtHNAZ" type="motHeader">
        <div xml:id="i-BXhg8ojYBmMMsgMmLGXcdr" type="motTitle"/>
        <div xml:id="i-AsKXfmDwigYiV1Jd6gvtMi" type="motSubmissionInfo"/>
      </div>
      <div xml:id="i-HVCP5WaVSSS8dLTMg4d8Mr" type="motBody">
        <div xml:id="i-7vZYy4fKozqz2XxBND79Nv">
          <p xml:id="i-L9Jfu68UHYxgNsQb868PAn">
            10
          </p>
          <p xml:id="i-9yiwXxzgB7zn5QvAqy35Rb">
            Motion
          </p>
          <p xml:id="i-51DnNZyUvFeiCGuixiNCQa">
            1982/83:2231
          </p>
          <p xml:id="i-6X5p6FND5oubEb9Nje2owW">
            Lars Werner m. fl. Verksamheten vid statens industriverk, m.
            m. (prop. 1982/83:113)
          </p>
          <p xml:id="i-TjiqTh6Qs76xdHyYwBunSc">
            Förslagen i proposition 113 är av genomgripande natur. Om de
            genomförs, medför de på berörda områden avsevärda förändringar
            i förvaltningsappa- ratens struktur och inre maktområden. Detta
            påverkar oundvikligen också det politiska innehållet. Bedömningen
            av propositionen måste alltså göras även — och kanske rentav företrädesvis
            — utifrån vad den betyder för industri- och regionalpolitikens
            praktiska inriktning i framtiden. Mot den nu nämnda bakgrunden
            ser vi inom vpk det som naturligt att här ta ställning till den
            föreslagna konstruktionen i stort, snarare än till dess enskilda
            detaljer. Vi ger därför nedan en översikt av våra uppfattningar
            från förvaltningspolitisk, industripolitisk och regionalpolitisk
            utgångspunkt.
          </p>
          <p xml:id="i-KAGCyLguCE3r9bZPqy1zei">
            Förvaltningspolitiska synpunkter
          </p>
          <p xml:id="i-NJXgaE3rBDHMwW32SZAgnF">
            1970-talet har inneburit att industrikapitalismen inträtt i en
            ny fas, vida mer problematiskt färgad än perioden 1945-65. Problemställningarna
            inom industri och teknologi visar en mängd kvalitativt nya drag.
            Därför är det naturligt att industriverkets roll stegvis vidgats.
            Ingen lär heller bestrida det starkt ökade behovet av analyser
            och praktisk industripolitik som verket svarar för. Vad propositionen
            föreslår är emellertid något annat och vida mer än en anpassning
            av verkets organisation till den nämnda utvecklingen. Verket förutsätts
            ge sig in på kvalitativt annorlunda områden. Ansvaret för både
            industripolitik (i vid mening) och regionalpolitik föreslås bli
            förenat. Verket föreslås både ta över funktioner, som nu ligger
            på regeringsnivå, och inta en ledande ställning gentemot de för
            regionalpolitiken ansvariga länsorga- nen. I sin nya form får
            industriverket, ett ämbetsverk, en hög grad av makt och ansvar.
            Verket kommer att bli en kombination av det ursprungliga industriverket
            och funktioner inom det nuvarande AMS. Man kan med skäl fråga,
            om det är riktigt att under samma centrala ledning föra så stora
            områden av förvaltning och nationell politik. Än mer tveksam blir
            man, när man beaktar verkan av omorganiseringen på den politiska
            strukturen. Följden blir en förstärkning av ämbetsverksni- vån
            på klar bekostnad av regeringsnivån. I praktiken leder detta till
            en försvagning även av länsorganens roll. Den parlamentariska
            kontrollen försämras. Vad som i grunden är ett politiskt ansvar
            förvandlas till ett formellt och administrativt. Länsnivåns möjligheter
            till kontakt i regional-
          </p>
          <pb facs="riksdagen-motions-pdf/data/198283/mot_198283__2231/mot_198283__2231-002.pdf"/>
          <p xml:id="i-DH7TBHZTVZU2Fm3PcqYn9X">
            politiska frågor med regeringsnivån försvåras. En mäktig förvaltningsinsti-
            tution växer fram i området mellan de politiska instanserna på
            central och regional nivå. Ett förvaltningsansvar utvecklas på
            centrala områden av politiken, oberoende av och oåtkomligt för
            riksdagen. Det kan invändas att länsorganen på regionalpolitikens
            område redan tidigare haft att förhålla sig till ett stort ämbetsverk
            — AMS. De båda konstruktionerna är dock inte jämförbara. SIND
            får en mer oberoende ställning gentemot regeringsnivån. I samhällsplaneringen
            har länsstyrelserna haft att samarbeta med ett flertal ämbetsverk,
            vilka delat på inflytandet inom planeringen. Dessa verk har också
            haft regionalt organiserade funktioner, vilka samarbetat med länsstyrelserna,
            och som dessutom haft regional förankring genom valda lekmannarepresentanter.
            Så är ju fallet med AMS. Länsstyrelserna har också haft sin direkta
            kanal till regeringen, ett samband som oundvikligen försvagas
            om regeringen överlåter befogenheter på ett centralt verk. Konstitutionellt
            sett utgör, enligt vår mening, tanken bakom den föreslagna konstruktionen
            ett exempel på en felaktig tolkning av principen om ämbetsverkens
            roll. Tanken bakom att förvaltningsinstitutioner skall ha en självständighet
            gentemot regeringsmakten återgår ju på idén om åtskillnad mellan
            statens styrande funktion och statens rättsliga funktion. Detta
            ger inget stöd åt tendenser, vilka under åberopande av förvaltningens
            ”självständighet” syftar till att överföra styrande och politiserande
            funktio- ner till ämbetsverken. När statens politiska funktioner
            vidgas, bör det ske endera via starkare departementalstyrelse
            (kontrollerbar från riksdagen) eller — och hellre — genom decentralisering
            till regionala organ. Att förstärka den centrala verksnivån är
            inte den riktiga vägen.
          </p>
          <p xml:id="i-KoUq8BKMuYEP2gcVeMUNfb">
            Industripolitiska synpunkter
          </p>
          <p xml:id="i-EJUCkK9R5fyPSsqHPrrD5d">
            Industriverkets ursprungliga och naturliga verksamhetsområde
            är givetvis industripolitik i ordets egentliga mening: den industriella
            produktionens ekonomiska, teknologiska och organisatoriska villkor
            och problem. Verket utför här ett både analytiskt och praktiskt
            sett viktigt arbete. Att detta arbete framdeles bör utvecklas
            och fördjupas är naturligt. En väsentligt ökad framförhållning
            i landets industripolitik är önskvärd och nödvändig. Men samtidigt
            står det klart att industriverket i sitt arbete endast företräder
            en bland flera dimensioner på de teknologiska och industripoli-
            tiska problemen. Verkets syn på industriell utveckling, sådan
            den kommer till uttryck i dess skrifter och handlingar, är av
            utpräglad framskrivnings- och uppföljningskaraktär. Den speglar
            på ett relativt passivt sätt de synsätt som är de i västvärlden
            etablerade. Några alternativa perspektiv ställs inte upp och synen
            på industriell teknologi är tämligen ensidig och ödesbetonad.
            Den går heller inte utöver en ganska snäv fackmässig gräns och
            synes nästan inte alls beakta sociala, industrisociologiska, territoriella
            eller allmänt samhälls-
          </p>
          <pb facs="riksdagen-motions-pdf/data/198283/mot_198283__2231/mot_198283__2231-003.pdf"/>
          <fw xml:id="i-GA7gZorqLRa76ckgBeHLT1">
            Mot. 1982/83:2231 12
          </fw>
          <p xml:id="i-HBMcKu9g3fShxhuzF9JAGG">
            politiska sidor av utvecklingen. Någon som helst förening mellan
            industri- politik och allmän samhällsplanering förekommer inte.
            Verket är genom sin verksamhet och sina erfarenheter alls inte
            förberett eller ens teoretiskt kompetent att överblicka industrisamhällets
            mer allmänna utveckling eller de regionala problem som uppstår
            inom ett sådant samhälles ram. I propositionen uttrycks också
            en politisk filosofi, vars kärna förefaller vara, att industrin
            och industripolitiken har ett utpräglat företräde gentemot alla
            andra delar av samhällsutvecklingen. Detta är i begränsad mån
            sant, så till vida som man naturligtvis inte kan ha en fungerande
            samhällsapparat (”infrastruktur”), en social och regional balans,
            utan att industrins utveck- ling blir en annan än den som nu betingas
            av krisen. Men det är för den skull ingalunda så, att allt annat
            skulle bero av industrin och att regionalpolitik skulle vara blott
            en funktion av industriell tillväxt (hur nu den senare definieras).
            Regionala förutsättningar och infrastrukturförhållanden spelar
            en skapande roll, som påverkar industrin. Detta gör i sin tur
            att industriell utveckling inte sker i en given, ödesbestämd form,
            utan att alternativa förlopp är möjliga. Dessa mer sammansatta
            funktioner i ett industrisamhälle tonas på ett allvarligt sätt
            bort i hela den syn som präglar propositionen. Om detta skall
            vara vägledande för industriverkets tilltänkta roll som central
            huvudman för viktiga delar av samhällspolitiken, visar det faktiskt,
            att konstruktionen är föga lämplig.
          </p>
          <p xml:id="i-SxL7hNXNYopo9HxuVycdJb">
            Regionalpolitiska synpunkter
          </p>
          <p xml:id="i-LTDtL2cbT8c8RzZpY9pbr7">
            Den viktigaste kritiken mot propositionens förslag föranleds
            av de verkningar som kan uppstå på regionalpolitikens innehåll
            och fullföljan- de. Sedan 1965 existerar en fungerande organisation
            för det regionalpolitiska arbetet. Ett samverkansnät mellan funktioner
            med betydelse för regional- politik och samhällsplanering har
            sedan länge växt fram. Nu skulle plötsligt ett övergripande ansvar
            för en central del av det regionalpolitiska arbetet tas över av
            ett nytt, stort ämbetsverk, som saknar bakgrund i hela denna verksamhet.
            Att denna omorganisation kommer att störa arbetet i länen och
            orsaka administrativa tempoförluster är tydligt. Det är sant,
            att även nuvarande organisation har brister, och att det finns
            ett sakligt grundat behov av förändring. För stödpolitikens del
            kan hävdas, att den fackekonomiska kompetensen på länsnivå inte
            är tillräcklig. Detta är dock en brist som kan repareras genom
            att tillföra mer sådan kompetens till länsstyrelser och/eller
            utvecklingsfonder. Troligen är det bättre, att ekono- merna får
            arbeta i samverkan med annan fackkompetens, än att de isoleras
            i ett särskilt ämbetsverk. Det regionalpolitiska arbetet har utvecklats
            parallellt med och som en del av den nya roll som efter 1965 spelats
            av länsorganen, främst länsstyrelser och landsting. Dessa skall
            nu som huvudmän för arbetet plötsligt få en
          </p>
          <pb facs="riksdagen-motions-pdf/data/198283/mot_198283__2231/mot_198283__2231-004.pdf"/>
          <fw xml:id="i-9WFo5e4pyhPyE93rKxKYY1">
            Mot. 1982/83:2231 13
          </fw>
          <p xml:id="i-YVdsdQhdsueBNf84tc653Q">
            myndighet, som inte alls har den anknytning till länet och dess
            problematik, vilken är gemensam för de myndigheter som samarbetar
            på länsnivån. Detta kan inte vara politiskt och funktionellt lämpligt,
            såvitt man inte avser att beröva regionalpolitiken dess hittillsvarande
            syftning och helt underordna den under en teknokratisk version
            av allmän industripolitik. Regionalpolitik är ju dock något annat,
            vida mer brett och mångsidigt än industripolitik. Och även den
            rent industriella sidan av det regionalpolitiska arbetet på länsnivå
            består av betydligt mer än administrering av stödverk- samheten.
            Regionalpolitikens motiv är ju att undanröja ekonomiska och sociala
            obalanser, att få till stånd fungerande regioner. På länsnivå
            handlar det om att söka verka för en regional samhällsforma- tion,
            där näringsliv, infrastruktur och geografi befinner sig i ett
            samspel som utvecklas i enlighet med de av riksdagen uppsatta
            regionalpolitiska målen, och som i bred bemärkelse förmår bidra
            till ett anständigt liv för invånarna. En sådan samlad målsättning
            är, såvitt vi kan finna, närmast främmande för industriverkets
            mycket mer specialiserade och på regionalpolitiska aspekter i
            stort sett blottade verksamhet. I propositionens framställning
            blir regionalpolitik ett slags bihang till industripolitiken och
            sambanden framställs som motsättningsfria och okon- troversiella.
            Detta är en felsyn. Både mellan region- och industripolitik samt
            inom industripolitiken som sådan råder klara motsättningar och
            konflikter. Dessa har sin politiska och sociala grund. Man kan
            inte avskaffa dem genom riksdagsbeslut, lika litet som man genom
            myndighetscirkulär kan proklame- ra harmoni mellan arbete och
            kapital. Verkligheten är i stället den, att regionalpolitiska
            mål i påfallande hög grad kommer i motsättning till många drag
            i den rådande industriella utveckling- en. I denna utveckling
            själv ligger just den ojämnhet och de motsättningar, vilka framkallar
            regional obalans. Motsättningarna mellan den ekonomiska utvecklingen
            och regionernas behov visar sig på en mängd områden. Om det anses
            vara ett industripolitiskt mål att främja en koncentration av
            stora exportindustrier till en viss del av landet, drabbar detta
            oundvikligen skogslänen. Om man satsar mer på de stora processindustrierna
            än på färdigvaruindustrin får det stora regionalpolitiska konsekvenser.
            Strukturen och inriktningen på bärande branscher avgör i hög grad
            sysselsättningsutfal- let i många regioner. Det är med andra ord
            så, att regionerna ofta har behov av en medveten, styrande politik,
            som söker främja helt andra tendenser än de, som från en mer teknokratisk
            ståndpunkt ter sig önskvärda för industripolitiken. Särskilt den
            högt utvecklade kapitalismens tendenser står i uppenbar motsättning
            till regionernas behov — något som man i dag kan studera exempel
            på i en mängd län, också utanför Norrland. Att på det sätt som
            propositionen förutsätter underordna regionpolitiken under en
            etable- rad syn på den allmänna industriutvecklingen leder med
            nödvändighet till att regionalpolitiken förlorar. Den nedsjunker
            från en politisk till en administ- rativ fråga.
          </p>
          <pb facs="riksdagen-motions-pdf/data/198283/mot_198283__2231/mot_198283__2231-005.pdf"/>
          <fw xml:id="i-YTJNzVC8w153vvm4UQ7DoY">
            Mot. 1982/83:2231 14
          </fw>
          <p xml:id="i-7jCXemkeiF5WgqwVtU3141">
            Stommeni en regionpolitik, som syftar till fungerande och socialt
            (dvs. för befolkningsflertalet) rimliga regionala miljöer, är
            människors arbete. Bygden måste befinna sig i arbete. Detta var
            på sin tid motivet för att göra AMS ansvarig för viktiga sidor
            av regionalpolitiken. I allt högre grad har det emellertid blivit
            så, att sambandet mellan sysselsättning och investeringar förändrats
            och blivit mer komplicerat. Man kan förutse, att de industripo-
            litiskt ansvariga, liksom det privata kapitalet, önskar en viss
            utveckling på industrins område, men att regionernas behov av
            arbete leder till krav, som inte alls harmonierar härmed. Om då
            regionalpolitiken underordnas den rådande industripolitiken, förlorar
            regionerna, och regionalpolitiken mister sitt innehåll. Slutligen
            leder den föreslagna konsruktionen — som vi redan antytt — til
            en minskning av den politiska kontroll och ansvarigheten. Länen
            och länsopi- nionerna får klart minskade möjligheter att påverka
            sin situation och att träda i kontakt med landets politiska centralstyrelse.
            Diskussioner i riksdagen om hur man från regionalpolitisk synpunkt
            bör se på konkreta situationer och stödbehov kommer att tappa
            i betydelse. Det kan i detta sammanhang anmärkas, att rätten att
            besvära sig hos regeringen i stödären- den inte bara är en administrativteknisk
            fråga. Så många är de kontrover- siella stödärendena knappast,
            att det inte kan vara mödan värt att behålla möjligheten att få
            dem prövade av en politiskt och parlamentariskt ansvarig instans.
          </p>
          <p xml:id="i-WyAoS83U4FQiLMwoFBLDfm">
            Sammanfattning
          </p>
          <p xml:id="i-6pE781n4qpkTZDgY7k6SNi">
            Slutsatserna av vad här sagts ger uppenbarligen sig själva. Det
            finns inte tillräckliga skäl att genomföra en konstruktion av
            det slag som propositionen föreslår. Den som önskar en regionalpolitik,
            som är något så när skapande och som står i länsbefolkningens
            intresse, måste ställa sig negativ till propositionens grundlinjer.
          </p>
          <p xml:id="i-5T3qXERa1wZKFvFHwsHzki">
            Hemställan
          </p>
          <p xml:id="i-FzesiZvz7k6oqkF63WA1uA">
            Mot bakgrund av det anförda föreslås 1. attriksdagen beslutar
            avslå proposition 1982/83:113, 2. att riksdagen hos regeringen
            begär ett nytt förslag i enlighet med de principer som anförs
            i motionen.
          </p>
          <p xml:id="i-65B5cbmSgLTcH8ruJ67Yva">
            Stockholm den 16 mars 1983
          </p>
          <p xml:id="i-4tFqxn9P4mL5wsxn3AHRTt">
            LARS WERNER (vpk) KARIN NORDLANDER (vpk) C.-H. HERMANSSON (vpk)
            NILS BERNDTSON (vpk) BERTIL MÅBRINK (vpk) EVA HJELMSTRÖM (vpk)
            JÖRN SVENSSON (vpk)
          </p>
          <pb facs="riksdagen-motions-pdf/data/198283/mot_198283__2231/mot_198283__2231-006.pdf"/>
          <pb facs="riksdagen-motions-pdf/data/198283/mot_198283__2231/mot_198283__2231-007.pdf"/>
          <p xml:id="i-QECHXDuoB9vtkMGphUrXqt">
            minab/gotab Stockholm 1983 75005
          </p>
        </div>
      </div>
    </body>
  </text>
</TEI>
