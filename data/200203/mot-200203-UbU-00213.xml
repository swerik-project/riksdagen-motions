<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200203-UbU-00213">
  <teiHeader>
    <fileDesc>
      <titleStmt>
        <title>Ekeskolan</title>
        <author corresp="i-Q6uWG1k3pbJio9CebNs3Cz">av Sten Tolgfors (m)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Ekeskolan</title>
          <idno type="rdwebb">GQ02Ub213</idno>
          <rs type="number">Ub213</rs>
          <orgName type="comitteeAbbreviation">UbU</orgName>
          <ref type="dokument_url_text">http://data.riksdagen.se/dokument/GQ02Ub213/text</ref>
          <ref type="dokument_url_html">http://data.riksdagen.se/dokument/GQ02Ub213</ref>
          <ref type="dokumentstatus_url_xml">http://data.riksdagen.se/dokumentstatus/GQ02Ub213</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-Q6uWG1k3pbJio9CebNs3Cz</idno>
            <name>Sten Tolgfors</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-2DhoFCdpekWAtj8GcTbedt" type="signed"/>
        <correspContext corresp="i-2DhoFCdpekWAtj8GcTbedt">
          <note type="signatory" corresp="i-Q6uWG1k3pbJio9CebNs3Cz"/>
        </correspContext>
        <correspAction xml:id="i-Vyn3ME5f944DwHyAxoxVVB" type="referral">
          <date when="2002-10-30"/>
        </correspAction>
        <correspAction xml:id="i-Dy6hidJZY3MGiT8fV6PPQN" type="dismissal">
          <date when="2002-10-30"/>
        </correspAction>
        <correspAction xml:id="i-8B3tcvWhca1cTPg9ManGnK" type="submission">
          <date when="2002-10-23"/>
        </correspAction>
        <correspAction xml:id="i-6m6kLb485SG2TFRxp9ZASB" type="assigned"/>
        <correspContext corresp="i-6m6kLb485SG2TFRxp9ZASB">
          <ref type="assignedTo">Utbildningsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200203/mot_200203_Ub_0213/mot_200203_Ub_0213-0001.pdf"/>
      <div xml:id="i-YTd73xh5BRVbSxJjaMyzKE" type="motHeader">
        <div xml:id="i-UanVFb3gBQD4DQdaKwW4V5" type="motTitle"/>
        <div xml:id="i-3YxirXe11u4KRUXe3FgJN9" type="motSubmissionInfo"/>
      </div>
      <div xml:id="i-Q2KJ5qRcinRVrCfUHPQVa2" type="motBody">
        <div xml:id="i-5DmLyrjuC5cyqvV8EZABNg">
          <p xml:id="i-P3Goi1H5eJ4MePBtVLAfga">
            10
          </p>
          <p xml:id="i-JJ1DvCWA6kvXNRA1Z6KGfe">
            2002/03 mnr: Ub213 pnr: m1065
          </p>
          <p xml:id="i-B8adWKnGTEVeQDYmfC74Rz">
            Motion till riksdagen 2002/03:Ub213
          </p>
          <p xml:id="i-PpoELovqEnCat6qCJfNEhz">
            av Sten Tolgfors (m)
          </p>
          <p xml:id="i-A2pv6McM5SjpAX1ZgZL4qJ">
            Ekeskolan
          </p>
          <p xml:id="i-QeBc4HJtSHks2KpCChpbdt">
            Förslag till riksdagsbeslut
          </p>
          <p xml:id="i-56qq2eCr5j21zwJrYqne1k">
            1. Riksdagen beslutar att upphäva beslutet om att stänga Ekeskolan.
            Riksdagen tillkännager för regeringen som sin mening vad i motionen
            anförs om att erforderliga medel måste tillföras den kvarvarande
            resurscenterverksamheten på Resurscenter Syn Örebro. 3. Riksdagen
            tillkännager för regeringen som sin mening vad i motionen anförs
            om kommunernas kompetens att undervisa barn med funktionshinder.
          </p>
          <p xml:id="i-WBjjFuRvW7bvy7Ybzmk5um">
            Motivering
          </p>
          <p xml:id="i-CQy49EbvXx3QuCWXamKiHs">
            ”Debatten om denna proposition har tyvärr blivit helt fokuserad
            på 31 elever på Ekeskolan. Jag säger tyvärr.” Skolminister Ingegärd
            Wärnersson om förslaget att stänga Ekeskolan. Hon beklagade alltså
            att situationen för blinda och synskadade barn med multifunktionshinder
            belystes.
          </p>
          <p xml:id="i-K2S6uDGJFFbHR1ZEj4aqHC">
            Sveket mot Ekeskolan
          </p>
          <p xml:id="i-JDxgxiYd3edqtzUwjGCfh9">
            För två år sedan beslutade Socialdemokraterna i strid med barn
            och föräldrar att Ekeskolans fasta skoldel — landets enda specialskola
            för blinda och synskadade barn med multifunktionshinder — skulle
            stängas. Fortsättningsvis skulle barn med multifunktionshinder
            hänvisas till sina hemkommuners skolor och varierande förmåga
            att hjälpa barn i just deras situation. Ett kvarvarande resurscenter
            skulle hjälpa kommunerna att öka sin kompetens, utlovade regeringen.
            Ekeskolan döptes om till Resurscenter Syn Örebro. Barn skulle
            enbart få komma dit på träningsbesök och ”visstidsvistelser”.
            Socialdemokraterna litade alltså inte på skolans,
          </p>
          <pb facs="riksdagen-motions-pdf/data/200203/mot_200203_Ub_0213/mot_200203_Ub_0213-0002.pdf"/>
          <p xml:id="i-DnK73GcmivpDrDqqy6B51G">
            2002/03:Ub213
          </p>
          <p xml:id="i-KWc2cbgGYnz5GzEFRrNCVA">
            11
          </p>
          <p xml:id="i-BAcYYG4DQPavnWuPY1efSw">
            experternas och föräldrarnas bedömning av barns behov att gå
            hela sin skoltid på Ekeskolan. Riksdagsbeslutet innebar att ingen
            längre skulle få gå hela sin skoltid, läsårsvis och i trygghet,
            på specialskolan Ekeskolan. Fram till den 1/7 2001 skulle dock
            alla barn som behövde det få skrivas in på specialskolan. Dessa
            barn lovades att få gå klart hela sin skoltid på Ekeskolan. Efter
            halvårsskiftet 2001 skulle intagningsstopp införas och Ekeskolan
            därigenom avvecklas. Märk väl att förslaget från början innebar
            att Ekeskolan skulle stängas inom en treårsperiod, utan att ens
            de inskrivna barnen fick gå klart. I propositionen fanns också
            skrivningar om att Ekeskolans resurscenter skulle flyttas till
            Stockholm. Men debatten tvingade fram förändringar. Vi moderater
            avvisade nedläggningen av Ekeskolan — precis som berörda barn
            och föräldrar, liksom skolans experter. Efter en intensiv debatt
            klubbade en smal majoritet i riksdagen igenom = stängningsbeslutet.
            I Socialdemokraterna ven partipiskan, Vänstern och Miljöpartiet
            var splittrade och samtliga borgerliga partier — med Moderaterna
            i spetsen — röstade emot stängningen av Ekeskolan. Det står nu
            klart att de löften regeringen lämnade till barnen i samband med
            beslutet att stänga Ekeskolan har svikits.
          </p>
          <p xml:id="i-2HiWeVwp4mb7qiWe6GKGhP">
            Läget för Ekeskolan ser nu ut på följande vis:
          </p>
          <p xml:id="i-EFnRPX9nzPxYt7agiDAP4Z">
            1. Både regeringens proposition och riksdagens beslut säger uttryckligen
            att Ekeskolans fasta skoldel nu ”avvecklas”. 2. Ekeskolan är inte
            längre en skola, utan är avförd från det offentliga skolsystemet
            som grundskola. Det är nu ett resurscenter. 3. Ekeskolan finns
            inte längre ens till namnet, utan heter Resurscenter Syn Örebro.
            4. Intagningen av elever till specialskolan Ekeskolan stoppades
            förra sommaren, då blott 10 av de 20 som sökte fick komma in.
          </p>
          <p xml:id="i-7EUg623choUPQXirY5x71t">
            Vem går på Ekeskolan?
          </p>
          <p xml:id="i-3EK7o3FEHhJ8zuosrgmX1V">
            På Ekeskolan går några av landets mest behövande och samtidigt
            mest utvecklingsbara barn. Att vara multifunktionshindrad ger
            speciella förutsättningar i livet. Är man blind, hörselskadad,
            autistisk, rörelsehindrad och utvecklingsstörd så ställs lika
            höga som särskilda krav på den skolmiljö man vistas i. Summan
            av fem olika funktionshinder blir inte fem, utan kanske 35. Socialdemokraterna
            förstår inte innebörden av multifunktionshinder — t.ex. vad det
            innebär för förmågan att kommunicera. Regeringen anser att döva
            har ett eget språk och att de därför har rätt till en egen språkmiljö
            och därmed till specialskolor. Däremot inser inte regeringen att
            också blinda multihandikappade barn kan ha ett eget språk, eget
            i
          </p>
          <pb facs="riksdagen-motions-pdf/data/200203/mot_200203_Ub_0213/mot_200203_Ub_0213-0003.pdf"/>
          <p xml:id="i-E29N3mQ3BDdm9TQnyAUsus">
            bemärkelsen helt individuellt i många fall. Dessa barn kan använda
            ett teckenspråk, i form av beröring, som är personligt för det
            enskilda barnet och dem som jobbar med det barnet. Detta är också
            en egen språkmiljö. Dessutom är det en språkmiljö som är oerhört
            svår att klara i hemkommunernas skolor. Varför skall multifunktionshindrade
            barn med eget språk och behov av egen språkmiljö nekas specialskolor?
            Ekeskolan är ett mänskligt växthus. När svårt synskadade, rörelsehindrade
            och autistiska barn öppnar sig för omvärlden, blir delaktiga och
            utvecklas — då är det underverk som Ekeskolan utför. Ekeskolan
            är både många multifunktionshindrade barns sista chans — och kanske
            också första möjlighet —-i livet. Regeringen hindrar nu den möjligheten.
          </p>
          <p xml:id="i-U593wYzs5h4dgVBgPkN2o6">
            FN:s barnkonvention
          </p>
          <p xml:id="i-RHXQ7og6B2QmkHRsWXj1BJ">
            I barnkonventionens portalartikel, artikel 3, står det: ”1. Vid
            alla åtgärder som rör barn, vare sig de vidtas av offentliga eller
            privata sociala välfärdsinstitutioner, domstolar, administrativa
            myndigheter eller lagstiftande organ, skall barnets bästa komma
            i främsta rummet.” Barnkonventionens artikel 23 behandlar situationen
            för barn med funktionshinder och lyder i kortad version: 1. Konventionsstaterna
            erkänner att ett barn med fysiskt eller psykiskt handikapp bör
            åtnjuta ett fullvärdigt och anständigt liv under förhållanden
            som säkerställer värdighet, främjar självförtroende och möjliggör
            barnets aktiva deltagande i samhället. 2. Konventionsstaterna
            erkänner det handikappade barnets rätt till särskild omvårdnad
            och skall ... säkerställa att barnet får ansökt bistånd som är
            lämpligt med hänsyn till barnets tillstånd ... 3. ... det bistånd
            som lämnas ... skall syfta till att säkerställa att det handikappade
            barnet har effektiv tillgång till och erhåller undervisning och
            utbildning, hälso- och sjukvård, habilitering, förberedelse för
            arbetslivet och möjligheter till rekreation på ett sätt som bidrar
            till barnets största möjliga integrering i samhället och individuella
            utveckling, innefattande dess kulturella och andliga utveckling.
          </p>
          <p xml:id="i-RPsYpH7jTiDxtWtJ1dgAAw">
            Hur skall då barnets bästa uttolkas? Den svenska barnkommittén
            menade att ”en önskvärd metod för bedömning av vad som är barnets
            bästa är att kombinera vetenskap och beprövad erfarenhet med att
            låta barnen själva komma till tals.” Stängningen av Ekeskolan
            är med denna tolkning ett uppenbart brott mot intentionerna i
            FN:s barnkonvention. Thomas Östros har inte besökt Ekeskolan.
            Han har inte träffat barnen som går där, eller deras föräldrar.
            Detta trots att han flera gånger ombetts följa med till skolan
            och pröva sina argument på barnen. Den tidigare skolministern,
            Ingegerd Wärnersson, vågade inte besöka Ekeskolan för att diskutera
            sitt stängningsförslag innan beslutet klubbades i riksdagen. Eftersom
            många av barnen är gravt funktionshindrade kunde de
          </p>
          <p xml:id="i-4EcjuA1qy86o6fZrvmGzCZ">
            2002/03:Ub213
          </p>
          <p xml:id="i-CcefvjgJHbu2aKHucrpuJt">
            12
          </p>
          <pb facs="riksdagen-motions-pdf/data/200203/mot_200203_Ub_0213/mot_200203_Ub_0213-0004.pdf"/>
          <p xml:id="i-LZSABydTiF4bcDayUHvReZ">
            2002/03:Ub213
          </p>
          <p xml:id="i-Pz2JqNf6HLBpXC7QegVbPw">
            13
          </p>
          <p xml:id="i-Viu1uVk8xswSLEmqXGB8oW">
            inte resa till Stockholm för att protestera. Däremot gjorde de
            sin mening klar för alla som besökte skolan och för alla som ville
            lyssna till deras berättelser. Varken regeringen eller de av riksdagens
            ledamöter som stödde nedläggningsförslaget kan påstå att de inte
            kände till invändningarna mot stängningen av Ekeskolan. Styrelsen
            och föräldraföreningen uppvaktade t ex både utbildningsdepartementet
            och riksdagens utbildningsutskott innan beslutet.
          </p>
          <p xml:id="i-45WfeAbthaz8xspxNNFs5g">
            Integration mot barnens vilja
          </p>
          <p xml:id="i-CbVwyAVMXTXMo6w1QBFMx6">
            Två principer har för regeringen vägt tyngre än barnens bästa
            och föräldrarnas åsikter. Den första är att barnen mot eller med
            sin vilja skall gå integrerat i den kommunala skolan. Målet har
            sagts vara ”en skola för alla”, d.v.s. en integrerad skola för
            alla barn. Detta anser dock berörda barn och föräldrar vara en
            myt. Men går andra barn integrerat så skall också barn med multifunktionshinder
            göra det, resonerar regeringen. Regeringen anser således att integrerad
            skolgång inte bara är en rättighet, utan fast mer en skyldighet
            för barnen att uppfylla. Barnen själva vill gå på Ekeskolan. Målet
            om ”en skola för alla” har inte satts upp för att göra berörda
            föräldrar och barn till viljes. Tvärtom, många vill inte ha det
            på det sättet. De inser att ett barn inte är integrerat bara för
            att det vistas i samma byggnad som andra barn om det inte accepteras
            och inte kan delta i lekar, socialt liv, undervisning eller fritidsaktiviteter.
            Ekeskolans barn har tidigare gått formellt integrerade i den kommunala
            skolan, vilket ofta inneburit att de suttit ensamma med en assistent
            i en skrubb helt vid sidan av de andra barnens liv. Barnen är
            närvarande, men de är inte inkluderade. Tvärtom blir det integrationen
            som sätter fokus på och understryker utanförskapet. På specialskolan
            Ekeskolan får barnen kamrater i samma situation. De kan delta
            i skolans aktiviteter och samvaro. De blir delaktiga, de får vänner.
            Just genom att dessa barn med funktionshinder tillåts lära känna
            och läsa ihop med andra barn med samma förutsättningar stärks
            självkänslan. Det säger barnen själva. Segregation kan faktiskt
            vara något positivt — under förutsättning att den är självvald.
            Varför skall inte blinda barn med multifunktionshinder ha rätt
            att som alla vi andra gå i skolan med klasskamrater, läsårsvis,
            med möjlighet att planera sin utbildning? Varför skall de mot
            sin vilja bussas mellan hemkommunen och visstidsvistelser på
          </p>
          <p xml:id="i-6BEQ9H5TJCCXQtfsf8vLyA">
            ett resurscenter i stället för att få fullgöra sin utbildning
            i trygg miljö på en specialskola som Ekeskolan? Tanken är alltså
            fel, även om regeringen inte ens lever upp till löftet att stärka
            resurscentret. Ekeskolans barn har prövat samtliga sina hemkommuners
            skollösningar — och misslyckats. Först när alternativen varit
            uttömda på hemmaplan har barnen kommit till stängningen av Ekeskolan.
            När Ekeskolan stängs tas både deras sista chans — och kanske också
            första möjlighet — i skollivet bort.
          </p>
          <pb facs="riksdagen-motions-pdf/data/200203/mot_200203_Ub_0213/mot_200203_Ub_0213-0005.pdf"/>
          <p xml:id="i-X5pDfAgLWWg6o2nUew2SFz">
            Skolans kommunalisering
          </p>
          <p xml:id="i-3t5SNy2xz3roxWvCQ5HPoC">
            Den andra principen bakom regeringens stängning av Ekeskolan
            är skolans kommunalisering. Eftersom de flesta andra skolor är
            kommunala, så ses det tydligen som ett problem om staten driver
            en specialskola. Men behoven barnen på Ekeskolan har är så speciella
            och kräver en så speciell kompetens att möta, att det inte borde
            vara problematiskt för någon att acceptera deras statliga specialskola.
            Huvudman och driftsform för skolan är dock ointressant. I en situation
            där barn med funktionshinder ges rätt att välja skola kan mycket
            väl andra former tänkas för att utveckla verksamheten, så länge
            staten garanterar att barnens behov tillgodoses. Men hur kan ett
            vackert enhetligt kommunalt skolsystem vara viktigare än barns
            och föräldrars egen vilja?
          </p>
          <p xml:id="i-Xihrj2KGvDiyUCnzesUruY">
            Kommunernas kompetens
          </p>
          <p xml:id="i-5KryeS2jH3vtTsw6YR6xk7">
            Att en del barn har mycket speciella behov som inte kan klaras
            i varje kommun och att samtliga kommuner heller inte kan nå den
            nivå på specialpedagogik som en nationell specialskola har går
            inte att bortse från. Det är orimligt att tro att alla landets
            289 kommuner skall kunna nå samma kunskapsnivå som en specialskola.
            Kommunerna har inte och kan knappast örväntas att mer än i undantagsfall
            klara att bygga upp det kunnande som krävs för de mycket speciella
            och ovanliga behov som de berörda barnen har. En speciallärare
            kanske möter en elev med sådana behov som det här är rågan om
            en enda gång under hela sin lärarbana. Vårt intryck är att den
            kommunala kompetensen för att hjälpa och undervisa barn med svåra
            funktionshinder inte är tillräckligt god. Eftersom de lesta berörda
            barn går i kommunala skolor är det av största vikt att den kommunala
            kompetensen vad gäller detta dramatiskt förbättras. Därför är
            vi ör att det specialpedagogiska stödet till kommunerna utökas
            — men inte på bekostnad av specialskolan Ekeskolan.
          </p>
          <p xml:id="i-5UEjfAQy1fYibxgZ5nVJph">
            Barn mot barn
          </p>
          <p xml:id="i-PX6UGJbchVHXPKdyC91Riy">
            Socialdemokraterna menar att det enda sättet att stärka den kommunala
            kompetensen för barn med funktionshinder är att stänga Ekeskolans
            specialskola, för att via resurscenterverksamhet sprida kunnande
            till landets kommuner. Löftet om resurscentrets verksamhet har
            regeringen redan svikit, men alldeles oavsett detta är det fel
            att stänga specialskolan Ekeskolan. Varför det skulle vara nödvändigt
            att stänga specialskolan för att stärka resurscentret har aldrig
            förklarats. Tvärtom förhåller det sig så att
          </p>
          <p xml:id="i-3At5kTU8p5UA7JCFXfhM4A">
            2002/03:Ub213
          </p>
          <p xml:id="i-F8RLVyYzf5hXkoay2mxZjX">
            14
          </p>
          <pb facs="riksdagen-motions-pdf/data/200203/mot_200203_Ub_0213/mot_200203_Ub_0213-0006.pdf"/>
          <p xml:id="i-58mcgKWjM3AQxAmNWCgHTy">
            2002/03:Ub213
          </p>
          <p xml:id="i-EYvX7Knb1dNz6R2XWoGZT6">
            15
          </p>
          <p xml:id="i-J6Ty7aa92yg5B4EtUEfPax">
            verksamheten på resurscentret förutsätter samverkan med och den
            kunskap som utvecklas i specialskolan Ekeskolan. Vi menade att
            det var — och är — fel att ställa barnen på specialskolan Ekeskolan
            emot barnen som går i sina hemkommuner. Resurscentret borde stärkas
            ändå. Det finns inga acceptabla motiv att försämra skolsituationen
            för några av landets mest behövande barn.
          </p>
          <p xml:id="i-6WaXt7A5S5CtdCDwS6VceW">
            Tvärtom borde det i ett anständigt samhälle vara så att vi börjar
            med att tillgodose de mest behövande barnens behov och anpassar
            de avsatta resurserna efter detta.
          </p>
          <p xml:id="i-cEqv6hCn2q466XV7yxhTD">
            Svikna löften
          </p>
          <p xml:id="i-XRenkDzotur12ksXofXPcY">
            I debatten pressades regeringen att ställa ut en rad löften om
            Ekeskolans framtid. Dessa löften om stödet till barn med multifunktionshinder
            kan nu synas. Samtliga löften som Socialdemokraterna gav till
            barnen på Ekeskolan har svikits.
          </p>
          <p xml:id="i-KKjvbRezYpLaAermemdBYg">
            Alla skall få skrivas in
          </p>
          <p xml:id="i-MS6ZNwPXrbP6JmuDCxsxbe">
            Regeringens löfte: Regeringen lovade att alla barn som behövde
            skulle få skrivas in på Ekeskolans fasta skola innan intagningen
            stängdes sommaren 2001. Barnens verklighet: Bara 10 av de 20 barn
            som sökte släpptes in. Hälften av de behövande barnen nekades
            alltså plats.
          </p>
          <p xml:id="i-M8RsX7e6aU2HVsBcJfd8pG">
            Ingegärd Wärnersson: ”Det har påståtts att det är kö till Ekeskolan.
            Det är inte sant att det är kö till Ekeskolan.” ”Allt färre elever
            söker sig till Ekeskolan för att tillbringa hela sin skoltid där,
            medan de äldre eleverna ökat i antal.” I nedläggningsdebatten
            hävdade alltså skolministern att söktrycket till Ekeskolan var
            lågt. Därför behövdes den inte, enligt henne. Hon gick t.o.m.
            så långt att hon bortdefinierade ett tiotal av skolans elever.
            De fanns inte när skolministern beskrev skolans elevantal, eftersom
            de enligt henne hade fel ålder. Skolministern hävdade upprepade
            gånger att Ekeskolan hade 21 elever, trots att bevisligen 31 var
            inskrivna vid skolan. Nu bidrog debatten till att göra Ekeskolan
            känd och till att många fler elever sökt sig till Ekeskolan, när
            den kommunala skolan inte kunnat ge det stöd och den undervisning
            som eleverna behöver. Förra våren stod ca 20 elever i kö till
            skolan, men bara hälften fick plats, eftersom skolan inte fått
            pengar så att det räckte till alla som behövde gå där. Ekeskolan
            fick inte resurser ens för de tio nya eleverna, varför den gick
            med miljonunderskott förra året. Löftet att alla barn som behövde
            det skulle få skrivas in fram till halvårsskiftet 2001 sveks alltså
            grovt av regeringen. Det ökade söktrycket visar att skolan behövs
            i sin tidigare form. Söktrycket borde i sig vara ett
          </p>
          <p xml:id="i-Vh7fsGkw1ttVMAvDUdk9kw">
            argument för att ompröva stängningsbeslutet.
          </p>
          <pb facs="riksdagen-motions-pdf/data/200203/mot_200203_Ub_0213/mot_200203_Ub_0213-0007.pdf"/>
          <p xml:id="i-H1VvtmM27sfYzxcyqBJRTZ">
            Alla skall få gå färdigt
          </p>
          <p xml:id="i-FpHCEddcyHZwairSPmVMYG">
            Regeringens löfte: De barn som redan gick på Ekeskolan skulle
            få gå färdigt. Barnens verklighet: Inga garantier för skolans
            långsiktiga ekonomi har getts, varför framtiden är osäker.
          </p>
          <p xml:id="i-X3FQKxjGovmGeJvi1yNNra">
            Ingegärd Wärnersson: ”Alla elever som nu går på Ekeskolan kommer
            att få slutföra sin skolgång där.” Det intressanta var att skolministern
            enbart talade om redan inskrivna elever. Vad gäller för de 10
            barn som skrevs in våren 2001, innan intagningen stängdes? Det
            måste redas ut hur Ekeskolan skall klara ekonomin när intagningen
            av elever till specialskolan stoppats men verksamheten skall drivas
            vidare för kvarvarande elever i takt med vikande elevantal. Inga
            löften har getts. Skolan gjorde miljonunderskott redan 2001 och
            kan få problem att behålla kompetensen. I takt med att elever
            går ut blir eleverna på specialskolan färre, men verksamheten
            skall fortgå så länge som något redan intaget barn finns kvar
            på skolan. Risken är därför betydande att specialskolan Ekeskolan
            tvingas stänga i förtid av ekonomiska skäl. Problemet är det som
            Thomas Östros omedvetet illustrerar: ”När Specialpedagogiska institutet
            inrättades överfördes medel från Statens institut för handikappfrågor
            i skolan, Ekeskolans, Hällsboskolans, Tomtebodaskolans samt Åsbackaskolans
            resurscenter till institutet.” Det innebär att konkurrensen om
            medel ökar och att inga garantier finns för att barnen på Ekeskolan
            verkligen skall få gå klart sin utbildning där.
          </p>
          <p xml:id="i-Aptyk7BtSBh5dU77mNHJZ1">
            Visstidsbesök för alla
          </p>
          <p xml:id="i-9yrUCiKJvQUf1FQrY9gPUT">
            Regeringens löfte: De barn som behövde skulle få komma till resurscentret
            på ”visstidsbesök”. Barnens verklighet: Ekeskolan kommer inte
            att klara ”visstidsbesök” över huvud taget.
          </p>
          <p xml:id="i-QqfVjkh6tEiwvPvFkTdE4v">
            Ingegärd Wärnersson: ”Ekeskolans resurscentrum utökas, och fler
            elever kommer att erbjudas pedagogiskt stöd i sin utveckling.”
            ”Elever från hela landet kommer att tas emot på Ekeskolan för
            en visstidsplacering.” Ingegärd Wärnersson : ”I kombination med
            möjligheten = till visstidsplaceringar menar jag att den framtida
            resurscenterverksamheten har mycket goda förutsättningar att svara
            mot målgruppens behov. ” Regeringen framhärdar i sina påståenden,
            men vet uppenbarligen inte hur situationen ser ut på Ekeskolan.
            ”Här kommer visstidsplaceringarna in som en viktig förutsättning
            för att elever i hemkommunens skola ska få sina behov tillgodosedda.
            En sådan placering kan vara en kortare eller en längre period,
            alltefter elevernas behov. Visstidsplaceringarna ska ses som en
            möjlighet för eleverna att även i fortsättningen få möjlighet
            till skolgång vid resurscentret.” Thomas Östros.
          </p>
          <p xml:id="i-dL2qaTk25Hf2KRRTDeXMh">
            2002/03:Ub213
          </p>
          <p xml:id="i-LYYfUHvZhGezrL89ubHv8r">
            16
          </p>
          <pb facs="riksdagen-motions-pdf/data/200203/mot_200203_Ub_0213/mot_200203_Ub_0213-0008.pdf"/>
          <p xml:id="i-BDn9xjoGJw6Gi6DSgruBEd">
            2002/03:Ub213
          </p>
          <p xml:id="i-JUmL56EFVdSqZ3i7jhuKLe">
            17
          </p>
          <p xml:id="i-VzwqeSM2FYpyNfeWocDz3m">
            Ekeskolans rektor hävdade den 5 februari 2002 den direkta motsatsen:
            ”Tvärtom minskar möjligheterna att ta emot träningsbesök och något
            utrymme för visstidsvistelser finns inte alls.” När den fasta
            skoldelen stängs utlovades alltså barn med multifunktionshinder
            i riksdagsbeslutet att få komma till resurscentrumet för besök
            på, som det hette, ”visstid”. Vad detta ”visstid” innebär finns
            det dock inget besked om. ”Visstidsbesök” innebär också i sig
            en osäkerhet för barnen. Barnen måste få veta, känna och kunna
            lita på att de får vara kvar. Barnen har nämligen inte rätt ens
            till visstidsvistelse, utan det beror på hemkommunens välvilja.
            Vi befarar att den kommunala ekonomin i många fall kommer att
            lägga hinder i vägen. Den långsiktiga utformningen av hemkommunernas
            avgifter är ännu oklar. ”Visstidsbesök” kan heller inte ske utan
            komplikationer. Ekeskolans föräldraförening säger att återkommande
            byten av klasskamrater, som kommer och går efter kortare eller
            längre besök, är en källa till förvirring och att detta i många
            fall blir störande för elevernas behov av trygghet.
          </p>
          <p xml:id="i-Wki6VJ96j3RspjACg4Z4SR">
            Visstid hela skoltiden
          </p>
          <p xml:id="i-SMtFutAauxdv4fyUv5rhBe">
            Regeringens löfte: Begreppet ”visstid” var oklart, men regeringen
            lovade ändå att elevers visstidsvistelser skulle kunna vara i
            flera år. Barnens verklighet: Östros sa i riksdagen — två år efter
            beslutet! — att han skulle låta utreda vad ”visstid” innebär.
            Ingen vet alltså. Inte för att det spelar så stor roll — skolan
            har ändå inte fått resurser att ta emot ”visstidsbesök” över huvud
            taget.
          </p>
          <p xml:id="i-Go289vAFUX4hV8e2qu4bbb">
            Ingegärd Wärnersson: ””Viss tid” kan betyda allt från några dagar
            till veckor och kanske år.” ”Det blir en tydlig reglering när
            det gäller de barn som i framtiden kommer att gå på Ekeskolan.
            Regleringen kommer att vara att visstidsplacering ska följa skolplikten.
            Det är ingen som kan hamna i ett resurscenter och inte veta hur
            länge eller på vilka villkor. Regleringen kommer att vara tydlig.
            ” Min reaktion är: Jaså? Den nuvarande skolministern har tvingats
            erkänna att ingen vet vad ”visstid” innebär. Jag har i flera år
            påtalat detta problem. Thomas Östros: ”Det är dock viktigt att
            hemkommunens ansvar här betonas och att resurscentret parallellt
            med att ge eleven undervisning också arbetar med elevens hemkommun
            för att stärka kompetensen och beredskapen att ta emot eleven.
            En kombination av insatser i form av visstidsplacering vid resurscentret
            samt kompetensutveckling i hemkommunen möjliggör att en helhetssyn
            kring eleven skapas och att elevens behov bättre kan tillvaratas.
            Det viktiga är att elevernas behov och intressen blir till fullo
            tillgodosedda och att de erbjuds den bästa möjliga undervisningen.
            Jag avser därför att ta initiativ till att utreda hur visstidsplaceringarna
            bäst bör utformas.” Den grundläggande frågan är varför barn med
            multifunktionshinder skall nekas den rätt som andra barn har att
            gå i skolan läsårsvis, med klasskamrater, i en stabil skolmiljö,
            och i stället hänvisas till ”visstidsvistelser”. För en del
          </p>
          <pb facs="riksdagen-motions-pdf/data/200203/mot_200203_Ub_0213/mot_200203_Ub_0213-0009.pdf"/>
          <p xml:id="i-JEhmUExBBnNNqX5JLxeuCF">
            barn kommer denna lösning kanske att fungera, för många andra
            blir det betydande problem. ”Dessa barn har ett starkt behov av
            att känna trygghet och tillit i hela sin situation och är ofta
            direkt beroende av en harmonisk och förutsägbar vardag. Detta
            får de inte med det upplägg som riksdagen förelagt Ekeskolan att
            genomföra”, menar föräldrarna. Till detta kan läggas att många
            av de barn som den här frågan berör är autistiska. Hur kan någon
            tro att det är lämpligt att flytta ett autistiskt barn från hemkommunen
            till visstidsbesök på Ekeskolan? Förslaget är alltså olyckligt
            både för kvarvarande elever och för
          </p>
          <p xml:id="i-T7wvctemaHZyxaqg1RJ2a1">
            20
          </p>
          <p xml:id="i-J65snQVwJSqKKiPMVE19x">
            de elever som förväntas besöka skolan på ”visstid”.
          </p>
          <p xml:id="i-C91d3usGocQmsgrvY5hbU">
            Ökat stöd till kommunerna
          </p>
          <p xml:id="i-5C97iH7sNeiNv9sR5oyC67">
            Regeringens löfte: Det efter specialskolans stängning kvarvarande
            resurscentret på Ekeskolan skulle ges ökade resurser för att stödja
            kommunerna. Barnens verklighet: Stödet till kommunerna riskerar
            tvärtom att försämras, t.o.m. jämfört med idag. Skolan aviserade
            i vårvintras att det saknades pengar t.o.m. till resor och traktamenten
            och att den måste minska sin utåtriktade verksamhet.
          </p>
          <p xml:id="i-Bif358fjy2hwfdZQjJURtA">
            Ekeskolans rektor skrev den 5 februari 2002 följande: ” Köerna
            till utredning, träningsbesök och utbildningsverksamhet kommer
            att öka ytterligare.” ”Den utåtriktade verksamheten kommer inte
            att i nuvarande omfattning kunna ge stöd ute i kommunerna eftersom
            medlen för resor och traktamenten måste skäras ner.” Verkligheten
            står igen i kontrast till skolministerns löften. Ingegärd Wärnersson:
            ”Det är det största statliga stöd i fråga om kompetensutveckling
            som någonsin har skett.” Ingegärd Wärnersson: ”Men dessutom vill
            vi att resurscentret ska kunna gå ut och möta och ge stöd till
            de ca 300 barn — vi har inga fakta på hur många det är — som finns
            ute i landet och som väldigt mycket liknar de barn som i dag finns
            inne på Ekeskolan.” Ingegärd Wärnersson: ” Vi menar nu att denna
            spetskompetens ska kunna komma fler elever till godo.” ” Och den
            personal som finns där i dag ska också kunna åka ut och verka
            ute.” Thomas Östros: ”Verksamheten vid Ekeskolan är en viktig
            del av institutet. Genom det omställningsarbete som nu pågår vid
            Ekeskolan utökas möjligheten att på ett kraftfullt sätt stödja
            kommunerna i deras uppgift att erbjuda även barn med synskada
            och ytterligare funktionshinder en skolsituation som möter de
            krav som ställs.”
          </p>
          <p xml:id="i-UnB4Y6QHTqVWq7CcoFep8Z">
            Återigen framhärdar regeringen i något som uppenbart inte stämmer.
          </p>
          <p xml:id="i-3gEWcENwQJGB8bQWrdkb99">
            2002/03:Ub213
          </p>
          <p xml:id="i-8FbH6Yf5ViKMvrnPYQ9Qi7">
            18
          </p>
          <pb facs="riksdagen-motions-pdf/data/200203/mot_200203_Ub_0213/mot_200203_Ub_0213-0010.pdf"/>
          <p xml:id="i-64hquNCLW6PLUkvNBD9Yi5">
            2002/03:Ub213
          </p>
          <p xml:id="i-MQDjUUm7cYvC1QvXNK7TRq">
            19
          </p>
          <p xml:id="i-XANcqgHLpy4zu6e8aCUcX1">
            Kommunernas kompetens skulle förbättras
          </p>
          <p xml:id="i-U8LKApbF1w4BoJ8HcFjPwZ">
            Regeringens löfte: Kompetensen för barn med multifunktionshinder
            skulle stärkas i hemkommunerna. Barnens verklighet: Ingenting
            har gjorts för att stärka den kommunala kompetensen. Specialskolan
            Ekeskolan stängs ändå.
          </p>
          <p xml:id="i-JqfTvnjZtQY6rUaewxwhFK">
            Thomas Östros: ”För mig är den viktiga utgångspunkten barnens
            bästa, och jag ser gärna över hur vi kan förstärka resurscentrens
            ställning när det gäller att utveckla skolgången för alla våra
            barn som har den här typen av behov. ”Jo jo, det är så dags nu.
            Ingenting tyder på att kommunerna sedan beslutet att stänga Ekeskolan
            fattades har blivit bättre på att erbjuda undervisning för barn
            med svåra multifunktionshinder och att behovet av specialskolor
            därmed skulle ha bortfallit. Ingenting reellt har heller gjorts
            för att så skall bli fallet. Ingen har undersökt om kommunerna
            har beredskap att fortsättningsvis undervisa alla barn, också
            de med de svåraste multifunktionshindren. Ingegärd Wärnersson:
            ”Det är inte så att 21 barn kräver att samtliga ommuner ska öka
            sin kompetens. Den kompetensen har inte funnits och ommer kanske
            aldrig att finnas när det gäller flerfunktionshindrade elever.”
            31 barn — inte 21 — var då detta sades inskrivna på skolan. Skolministern
            talade dessutom mot sin egen argumentation. Enligt hennes egen
            uppgift anns ju ytterligare ca 300 barn med liknande behov i landets
            kommuner. Kommunerna kommer rimligen att få stora problem med
            att bära ostnadsansvaret för barn med multifunktionshinder vars
            behov kan kosta miljontals kronor. Risken är då att barnen blir
            betraktade som problem, särskilt i tider av hårt ansträngda kommunala
            skolbudgetar. Häpnadsväckande nog gjordes ingen ekonomisk analys
            — vare sig i FUNKIS- utredningen, i propositionen eller av riksdagens
            utbildningsutskott — av kommunernas möjligheter att ge blinda
            eller synskadade barn med multifunktionshinder en fullgod utbildning
            innan beslutet att stänga Ekeskolan fattades. Det är hög tid att
            detta sker nu, när beslutet ännu kan rivas upp, om det visar sig
            att uppdraget — vilket mycket tyder på — kommer
          </p>
          <p xml:id="i-44qWwPBhXm561JatTbBf19">
            att överstiga kommunernas möjligheter.
          </p>
          <p xml:id="i-EQDKPwvEhPkaS9GTLZH7wp">
            Rädda Ekeskolan
          </p>
          <p xml:id="i-U1VBoVYJj5DsjVdaDZwVWk">
            Det regeringen sade i nedläggningsdebatten har visat sig vara
            fel. Det är häpnadsväckande att en specialskola kan stängas av
            ideologiska skäl innan det har utretts hur alternativen ser ut.
            Många exempel från verkligheten talar för att kommunernas förmåga
            att ge barn med funktionshinder en fullgod skoltid milt sagt är
            starkt varierande. Mycket talar också för att ju svårare ett barns
            funktionshinder eller kombinationer av funktionshinder är, desto
            sämre klarar kommunen att möta barnets behov. Ekeskolans föräldraförening
            har
          </p>
          <pb facs="riksdagen-motions-pdf/data/200203/mot_200203_Ub_0213/mot_200203_Ub_0213-0011.pdf"/>
          <p xml:id="i-Zt4FyqNVbQqUYGZbr5Kn9">
            hela tiden varit glasklar i att undervisningen i den kommunala
            skolan ofta inte fungerar. Skulle kommunernas förmåga förbättras
            så försvinner behovet av Ekeskolan och andra specialskolor av
            sig självt, och det kommer att visa sig genom ett minskat söktryck.
            Men Socialdemokraterna vågar inte låta barnen välja. I själva
            verket håller verksamheten på specialskolan Ekeskolan på att avvecklas.
          </p>
          <p xml:id="i-GhhUWUhLtMUjSqk8nyyJJT" type="date">
            Stockholm den 7 oktober 2002
          </p>
          <p type="signatureBlock" id="i-WKHE1kvkF82C4wE2kuQ4d1">
            Sten Tolgfors (m)
          </p>
          <p xml:id="i-EgebETb1NLRjGRgzBvwoU">
            2002/03:Ub213
          </p>
          <p xml:id="i-2YEc3LkRUshKH2w7tNTZqC">
            20
          </p>
        </div>
      </div>
    </body>
  </text>
</TEI>
