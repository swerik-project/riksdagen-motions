<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1955--ak--00324">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1955/mot_1955__ak__324/mot_1955__ak__324-001.pdf"/>
      <fw xml:id="i-KgQR7WQQexPgQXVaWG1AYr">
        10 Motioner i Andra kammaren, nr 324 år 1955
      </fw>
      <div xml:id="i-5bxoNL5nVi9ECrHLa5osAq" type="motHeader">
        <div xml:id="i-DUnJ4qb9BffSEkVCF8ETDq" type="motTitle"/>
        <div xml:id="i-GaV8JDi2rm1uMDTX7N3Bgb" type="motSubmissionInfo"/>
      </div>
      <div xml:id="i-Peze4pY2sfMBnFB3GU11ib" type="motBody">
        <div xml:id="i-RigdPFZ1PyotSL2q4AiwXB">
          <p xml:id="i-43kYTzL7na5p9dadD5b2AC">
            Nr 324
          </p>
          <p xml:id="i-RvH1NJSiDLCcDPTqd1LHH">
            Av herr Hammar m. fl., om medelsanvisning för anordnande av
          </p>
          <p xml:id="i-3UBcGTAnf4R52vZCj7jnuG">
            en konferens för folkhögskolornas rektorer.
          </p>
          <p xml:id="i-J723KotRmewsiNumhdtKim">
            I skrivelser till Kungl. Maj:t den 29 juni 1953 och den 7 februari
            1954 har skolöverstyrelsen framhållit behovet av att kunna sammankalla
            samt- liga folkhögskolors rektorer till överläggningar om organisatoriska
            och pedagogiska frågor och hemställt om statsbidrag till bestridande
            av rese- kostnads- och traktamentsersättning åt rektorerna. Kungl.
            Maj:t har ej bifallit dessa framställningar. Då skolöverstyrelsen
            emellertid ansett det erforderligt, att folkhögskolornas rektorer
            får möjlighet att samlas till överläggningar under samma betingelser
            som rektorerna vid allmänna läro- verk och högre kommunala skolor,
            har överstyrelsen i sina äskanden för budgetåret 1955/56 återkommit
            med sin hemställan om bidrag för att an- ordna en konferens med
            folkhögskolornas rektorer. Kostnaderna för resor och traktamenten
            har beräknats till i genomsnitt 200 kronor per deltagare, vilket
            för 90 deltagande rektorer skulle utgöra 18000 kronor. Till detta
            kommer 1000 kronor för bestridande av organisationskostnader.
            Hela kon- ferensen skulle sålunda kosta 19 000 kronor. Den svenska
            folkhögskolan befinner sig i en period av kraftig utveck- ling.
            Elevantalet har fördubblats på de sista tjugo åren, och ett trettiotal
            nya folkhögskolor har kommit till under samma tid. Utvecklingen
            är i så måtto märklig, som de årskullar, från vilka folkhögskolornas
            elever huvudsakligen rekryteras, under samma tid minskat i storlek.
            Förklaringen till detta förhållande torde vara att söka dels i
            vårt alltmer differentierade samhälles ökade krav på specialister
            och servicefolk, dels i de begränsade möjligheter till högre utbildning
            och förberedande yrkesutbildning, som särskilt stått landsbygdens
            ungdom till buds. Folkhögskolan har här på ett smidigt sätt kunnat
            anpassa sig både till samhällets förändrade krav och den yrkessökande
            ungdomens önskemål och behov. Det finns all anledning att antaga,
            att anspråken på folkhögskolan i dessa avseenden kommer att bli
            ännu kraftigare under de närmaste åren, då behovet av utbildning
            och samhällsanpassning för de hastigt ökande årskullarna i åldrarna
            15—25 år kommer att göra sig starkt påmint. Under samma tid måste
            emellertid folk- högskolan även inrätta sig för en framtid, då
            elever skall sökas bland den ungdom, som gått igenom nioårig enhetsskola.
            Detta kräver omsorgsfulla överväganden på varje skola av såväl
            organisatoriska som pedagogiska pro- blem. Till detta kommer,
            att nyligen genomförda löneregleringar för folk-
          </p>
          <pb facs="riksdagen-motions-pdf/data/1955/mot_1955__ak__324/mot_1955__ak__324-002.pdf"/>
          <fw xml:id="i-6kkbg3u5qFGUJgCVg9W5e2">
            Motioner i Andra kammaren, nr 324 år 1955 11
          </fw>
          <p xml:id="i-AErMKofSScT4tbzwSNXstL">
            högskolornas rektorer och lärare samt förändrade bestämmelser
            för studie- bidrag och stipendier till eleverna medfört åtskilliga
            problem, som belastat det administrativa arbetet inom överstyrelsen
            och på rektorsexpeditionerna. I denna situation har stora svårigheter
            uppkommit för statens folkhög- skolinspektör, som endast innehar
            deltidstjänst, att hinna med att besöka skolorna och därvid ge
            de anvisningar och råd, som är behövliga. En kon- ferens för folkhögskolornas
            rektorer skulle i det uppkomna läget vara av mycket stor betydelse.
            Skolöverstyrelsen skulle därvid på en gång med samtliga folkhögskolor
            kunna överlägga om de organisatoriska, pedagogiska och administrativa
            problem, som nu är aktuella och av stor betydelse för folkhögskolans
            och den yrkessökande ungdomens framtid. Med hänvisning till vad
            som ovan anförts hemställes, att riksdagen för budgetåret 1955/56
            som bidrag till skol- överstyrelsen för anordnande av en konferens
            för folkhög- skolornas rektorer anvisar ett belopp av 19000 kronor
            utöver vad i Kungl. statsverkspropositionen föreslås som understöd
            till folkhögskolor eller sammanlagt ett förslags- anslag av 8639
            000 kronor.
          </p>
          <p xml:id="i-5vCqYTZqkJ1XYLhRWp5BLt" type="date">
            Stockholm den 26 januari 1955
          </p>
          <div xml:id="i-DwrZYf99zSxspmBDSQi8sC" type="signatureBlock">
            <list xml:id="i-Mu3gh5nrjfQbHTdBH3sGRD">
              <item xml:id="i-HkTKuGHAQU8sVWxCjmFRtg" who="i-TDRZedtxwSUsCqxKHfb7My" type="signature">
                Olof Hammar
              </item>
            </list>
          </div>
          <p xml:id="i-FccwC8sdzZrPvdxTZe42Nx">
            Erik W. Norén Sven Antby Eric Nilsson i Svalöv Gunnar Engkvist
            Stig F. Hansson Ernst V. Staxäng
          </p>
          <p xml:id="i-8zUx911dbCgswNWuAEJY4F">
            i Önnarp
          </p>
        </div>
      </div>
    </body>
  </text>
</TEI>
