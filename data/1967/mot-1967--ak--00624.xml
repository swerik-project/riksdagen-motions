<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1967--ak--00624">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1967/mot_1967__ak__624/mot_1967__ak__624-001.pdf"/>
      <fw xml:id="i-NiBwt3QZof2o1qwc2Pppxj">
        8 Motioner i Andra kammaren, nr 624 år 1967
      </fw>
      <div xml:id="i-KPZvgo3ghY4eEEfk3A6CVe" type="motHeader">
        <div xml:id="i-2WD9fc29ZhP5jSiRAmvde3" type="motTitle"/>
        <div xml:id="i-QHL6YQDWSG2HHr9sogUzMx" type="motSubmissionInfo"/>
      </div>
      <div xml:id="i-CJW1UzeTywFh4hLoxmnhW2" type="motBody">
        <div xml:id="i-UmLaP1MxX2wVC7aiAEtrco">
          <p xml:id="i-NRhoG9oTA1ddU5paf7fVn8">
            Nr 624
          </p>
          <p xml:id="i-JhbntaXgpEhTu79qmQEfoH">
            Av herrar Lindberg och Öhvall, om ökad undervisning i finska
            språket.
          </p>
          <p xml:id="i-4eybzsZ7WDL4XmXdiJmKuF">
            (Lika lydande med motion nr 490 i Första kammaren)
          </p>
          <p xml:id="i-62EAjEGLgQaQH2pMMt38rF">
            Under senare tid har stor uppmärksamhet ägnats åt de problem
            som samman- hänger med den invandrande arbetskraften i Sverige.
            Självfallet är det av största betydelse både för Sverige och för
            utlänningar som utgör en värdefull arbets- kraft här att så långt
            möjligt genom speciella åtgärder söka förebygga anpass- ningssvårigheter
            och eliminera de problem som helt naturligt har kunnat uppstå.
            I dessa ansträngningar har emellertid skolundervisningen för barnen
            till de in- vandrande föräldrar som arbetar här kommit i skymundan
            för andra angelä- genheter. Bland den invandrande arbetskraften
            utgör den finländska den avgjort största delen. För närvarande
            beräknas antalet i Finland födda här i landet uppgå till omkring
            250 000—300 000. Av dem är ca 40 000 svenska medborgare, resten
            finländska. Utan att på något sätt förringa de språksvårigheter
            som uppstår för andra utlänningar i vårt land vill vi dock här
            peka på de problem som försvårar de finländska barnens möjligheter
            att tillgodogöra sig undervisningen i våra sko- lor. Det finns
            särskilda skäl för att vi i detta sammanhang vill ta upp förhållan-
            dena för de finländska barnen. Den finländska arbetskraften är
            som redan nämnts störst till antalet bland invandrarna. Finland
            är ett tvåspråkigt land med vilket vi har livliga kontakter på
            olika områden av samhälls- och näringslivet. Vidare kan man hänvisa
            till den geografiska närheten till Finland, vilket gör att vi
            här alltid kan räkna med stor resandefrekvens mellan de båda länderna.
            En faktor som helt naturligt starkt bidragit till den ökade tillströmningen
            av finländare till vårt land är den fria nordiska marknaden. Man
            kan således med fog säga att den finska ”invasionen” till inte
            ringa grad är en följd av de åtgärder man i samförstånd på nordisk
            basis vidtagit mellan våra länder. Detta påkallar enligt vår mening
            också åtgärder för att eliminera de negativa konsekvenser som
            det friare samarbetet kan medföra. Till de negativa konsekvenserna
            hör otvivelaktigt de problem som uppstår bland invandrarna på
            grund av språksvårigheter. Flertalet av de familjer som söker
            sina utkomstmöjligheter i Sverige är helt finskspråkiga. I de
            flesta fall stan- nar de här några år för att sedan återvända
            till hemlandet, i andra fall stannar de helt för att så småningom
            bli svenska medborgare. Antalet hit flyttade har ökat kraftigt;
            enligt uppgifter nåddes rekordet år 1965. Enligt 1964 års utlands-
            och
          </p>
          <pb facs="riksdagen-motions-pdf/data/1967/mot_1967__ak__624/mot_1967__ak__624-002.pdf"/>
          <fw xml:id="i-5QbVSHFUWdjri8eHq7xQpH">
            Motioner i Andra kammaren, nr 624 år 1967 9
          </fw>
          <p xml:id="i-Mb4e7XWWv3C1Td8Q9gNsCZ">
            internatskoleutrednings betänkande »Skolgång borta och hemma»
            fanns det höst- terminen 1964 sammanlagt 1 589 finska barn i skolåldern
            som inte kunde svenska språket. Antalet har sedan dess ökat avsevärt.
            Oöverkomliga svårigheter har på sina håll uppstått för dessa barn
            att följa med den reguljära undervisningen. Det har hänt att många
            finska barn som en följd av språksvårigheterna placerats i hjälpklasser,
            vilket självfallet är en syn- nerligen olycklig lösning av undervisningsfrågan.
            Genom skolöverstyrelsens för- sorg har man dock sökt att klara
            av frågan på annat sätt, men någon tillfreds- ställande lösning
            har inte kunnat presenteras. Den aktivitet som 1 form av stödundervisning
            etc. utvecklats för att undan- röja de största missförhållandena
            — t. ex. placering i hjälpklasser — är självfallet tacknämlig.
            Det kan också nämnas att man bl. a. genom besök här av skolrepre-
            sentanter från finsk sida sökt att i samverkan finna acceptabla
            lösningar av under- visningsproblemet, men hittills utan påtagliga
            resultat. I Nordiska rådet har frågan tagits upp, och ett medlemsförslag
            undertecknat av både svenska och finska ledamöter har antagits
            av rådet. Det utmynnar i en rekommendation till regeringarna i
            Finland och Sverige att för ändamålet tillsätta ett gemensamt
            organ med uppgift att handha planeringen och koordineringen av
            ifrågavarande verksamhet. Med hänsyn till att dessa problem varit
            aktuella sedan den finländska arbets- kraften började strömma
            till Sverige och att de med åren ytterligare accentuerats finner
            vi de hittills mer allmänt angivna riktlinjerna helt otillräckliga.
            Vidare kommer det att dröja en avsevärd tid innan eventuella positiva
            resultat av före- liggande förslag kan få någon praktisk betydelse.
            Vi anser snara åtgärder på- kallade. Enligt uppgifter finns det
            tillräckligt elevunderlag på ett 30-tal orter för an- ordnande
            av finskspråkig undervisning i grundskolan. Enligt vår mening
            borde på dessa orter i årskurserna 1—3 inrättas finskspråkiga
            klasser för undervisning i alla ämnen för att barn i dessa åldrar
            skall kunna tillgodogöra sig skolundervis- ningen samt lättare
            kunna anpassa sig till skolan över huvud taget. Omkring 2 000—3
            000 barn kan beräknas ta del av denna undervisning. I årskurserna
            4—9 samt i gymnasiala skolor bör kompletterande undervisning i
            finska språket med- delas förslagsvis under två veckotimmar. På
            dessa skolstadier har barnen redan utanför skolan och i samvaro
            med svenska kamrater hunnit inhämta kunskaper i svenska språket,
            men det är viktigt att de inte helt glömmer bort sitt modersmål.
            Vi anser vidare i likhet med 1964 års utlands- och internatskoleutredning
            att viss ferieundervisning borde införas för ungdomar i åldern
            17—25 år. Lärarrekryteringen torde inte stöta på oöverkomliga
            svårigheter med hänsyn till att det här i landet finns ett stort
            antal i Finland födda personer som behärs- kar båda språken. Vi
            vill i sammanhanget starkt understryka, att även lärare i den
            av oss föreslagna helt finskspråkiga undervisningen i grundskolans
            lågsta- dium bör vara tvåspråkiga. Det bör självfallet ankomma
            på skolmyndigheterna att söka stimulera tvåspråkiga finländare
            med god skolunderbyggnad att genom- gå en nödvändig utbildning
            för framför allt undervisning av finska barn i grund-
          </p>
          <pb facs="riksdagen-motions-pdf/data/1967/mot_1967__ak__624/mot_1967__ak__624-003.pdf"/>
          <fw xml:id="i-GgNom9jK2eoriuEx1GCDUK">
            10 Motioner i Andra kammaren, nr 624 år 1967
          </fw>
          <p xml:id="i-VwZ7ph7uSZnBEccvHXGGs1">
            skolans lågstadium. Någon liknande pedagogisk utbildning för
            dem som hand- lägger undervisningen ett par veckotimmar i finska
            språket i andra skolstadier torde inte behövas. Det vore värdefullt
            om man även kunde undersöka möjlig- heterna att importera tvåspråkiga
            lärare från Finland, där det åtminstone för närvarande inte finns
            någon lärarbrist. Givetvis bör undersökningarna och de av dem
            föranledda åtgärderna ske i samförstånd med finska myndigheter.
            Tvåspråkiga lärare torde med fördel kunna utnyttjas även i den
            reguljära svenska undervisningen. Sålunda skulle genom dessa lärare
            inte den svenska skolan belastas i fråga om lärarkraften, snarare
            avlastar man de svenska sko- lorna, främst det säkerligen tungrodda
            arbete som undervisningen bland helt finskspråkiga elever måste
            innebära. Vid sidan om den reguljära undervisningen skulle dessa
            lärare ha stor uppgift att fylla i den kurativa verksamheten.
            Den utomordentligt betydelsefulla kontakten hem-skola-elev omöjliggörs
            genom språksvårigheterna till stor nackdel för framför allt eleverna.
            En tvåspråkig lärare kunde lösa dessa problem och även i den kurativa
            verksamheten därjämte biträda sina svenska kolleger. Förutom att
            vi genom här föreslagna åtgärder vill skapa möjligheter för de
            finskspråkiga barnen till meningsfull skolundervisning anser vi
            att positiva re- sultat även för Sveriges vidkommande är av stort
            värde genom att man får till- gång till tvåspråkig arbetskraft.
            Denna behövs inom näringslivets olika områden, turistväsendet,
            administrationsarbetet etc. för att inte nämna den betydelse två-
            språkigheten har i det framtida nordiska samarbetet. Med hänsyn
            till att våra förslag rimligtvis inte kan medföra några extra
            kost- nader på skolans område, emedan man bl. a. kan utnyttja
            den lärarkraft som behövs för ändamålet även i den svenskspråkiga
            undervisningen, anser vi att en expertkommitté bör tillsättas
            förslagsvis inom skolöverstyrelsen med uppgift att på gjorda erfarenheter
            snarast komma med förslag om finskspråkig undervisning i den form
            vi föreslagit. Åberopande vad vi i motionen anfört hemställer
            vi, att riksdagen i skrivelse till Kungl Maj:t måtte anhålla om
            tillsättande av en expertkommitté med uppgift att snarast framlägga
            förslag om a) finskspråkiga klasser i grundskolans årskurser 1—3
            i alla orter där eleverunderlag härför finns; b) undervisning
            i finska språket två veckotimmar i mellan- och högstadiet samt
            i de gymnasiala skolorna; c) lämpliga åtgärder för att bland tvåspråkiga
            personer här i landet rekrytera lärare för ovannämnda uppgifter;
            samt d) eventuell import av tvåspråkiga lärare från Finland.
          </p>
          <p xml:id="i-PmSw59pyw7yPyRne99FDnq" type="date">
            Stockholm den 26 januari 1967
          </p>
          <div xml:id="i-LSk1t15fWTEewASPeJaKXA" type="signatureBlock">
            <p xml:id="i-UzVRpaoSjTJdWuyhfYNTpv" who="i-2R36DMEY5uNMYenbPZFmEF" type="signature">
              Arne Lindberg (cp)
            </p>
            <p xml:id="i-LAccsHG2KdAbkhqgTr7B6H" who="i-N71ZHXHT1mKaokPBPw5yVQ" type="signature">
              Bertil Öhvall (fp)
            </p>
          </div>
        </div>
      </div>
    </body>
  </text>
</TEI>
