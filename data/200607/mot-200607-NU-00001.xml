<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200607-NU-00001">
  <teiHeader>
    <fileDesc>
      <titleStmt>
        <title>Sveriges handlingsprogram för tillväxt och sysselsättning 2006–2008</title>
        <author corresp="i-RnWtNUQCpycyMXbuRLTXcR">av Josefin Brink m.fl. (v)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Sveriges handlingsprogram för tillväxt och sysselsättning 2006–2008</title>
          <idno type="rdwebb">GU02N1</idno>
          <rs type="number">N1</rs>
          <orgName type="comitteeAbbreviation">NU</orgName>
          <ref type="dokument_url_text">http://data.riksdagen.se/dokument/GU02N1/text</ref>
          <ref type="dokument_url_html">http://data.riksdagen.se/dokument/GU02N1</ref>
          <ref type="dokumentstatus_url_xml">http://data.riksdagen.se/dokumentstatus/GU02N1</ref>
          <ref type="doc">http://data.riksdagen.se/fil/9C7D5E5E-A34A-44B7-A590-248B1D82E4E2</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-RnWtNUQCpycyMXbuRLTXcR</idno>
            <name>Josefin Brink</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-Beux79YM43dDCxrVuBqfWw</idno>
            <name>Torbjörn Björlund</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-mN8mVTBvBYjtHLNThWLo4</idno>
            <name>Kalle Larsson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-Sn3HArFcXWQDenVvrpFSQe</idno>
            <name>LiseLotte Olsson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-FAhoYDeAxVXRZmnF5LnHgv</idno>
            <name>Kent Persson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-991obiMTz36s9V7z3YpuZk</idno>
            <name>Gunilla Wahlén</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-2aZQBvMx8o6ihusfvExbt8</idno>
            <name>Alice Åström</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-QuD773goaGtEvHPdvM34xV" type="basedOn"/>
        <correspContext corresp="i-QuD773goaGtEvHPdvM34xV">
          <ref>Regeringsskrivelse 2006/07:23</ref>
        </correspContext>
        <correspAction xml:id="i-JmRWKzQRoLjH45qKsPhRn8" type="signed"/>
        <correspContext corresp="i-JmRWKzQRoLjH45qKsPhRn8">
          <note type="signatory" corresp="i-RnWtNUQCpycyMXbuRLTXcR"/>
          <note type="signatory" corresp="i-Beux79YM43dDCxrVuBqfWw"/>
          <note type="signatory" corresp="i-mN8mVTBvBYjtHLNThWLo4"/>
          <note type="signatory" corresp="i-Sn3HArFcXWQDenVvrpFSQe"/>
          <note type="signatory" corresp="i-FAhoYDeAxVXRZmnF5LnHgv"/>
          <note type="signatory" corresp="i-991obiMTz36s9V7z3YpuZk"/>
          <note type="signatory" corresp="i-2aZQBvMx8o6ihusfvExbt8"/>
        </correspContext>
        <correspAction xml:id="i-LbUhSVEJtgxY7aEe5PdvzG" type="referral">
          <date when="2006-12-15"/>
        </correspAction>
        <correspAction xml:id="i-PD7vzxjvtuRej7UrQSFV8K" type="dismissal">
          <date when="2006-12-14"/>
        </correspAction>
        <correspAction xml:id="i-VZ474SSCmc1b5udK4wDufo" type="submission">
          <date when="2006-12-12"/>
        </correspAction>
        <correspAction xml:id="i-223qUFPfCHbjFDUS892G89" type="submission">
          <date when="2006-12-12"/>
        </correspAction>
        <correspAction xml:id="i-3yBQpkvv9qtLrANQYneo3g" type="assigned"/>
        <correspContext corresp="i-3yBQpkvv9qtLrANQYneo3g">
          <ref type="assignedTo">Näringsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div xml:id="i-TXbEMbBvrh3GfhkeyBXmP7" type="TOC">
          <head xml:id="i-CLn29essHEpbtsPbSreTcj">
            1 Innehållsförteckning
          </head>
          <list>
            <item>
              2 Förslag till riksdagsbeslut 2
            </item>
            <item>
              3 Inledning 2
            </item>
            <item>
              3.1 Skrivelsens huvudsakliga inriktning 2
            </item>
            <item>
              4 Makroekonomisk politik 4
            </item>
            <item>
              5 Mikroekonomisk politik 5
            </item>
            <item>
              5.1 Tillväxt i små och medelstora företag 5
            </item>
            <item>
              5.2 Jobbtillväxt genom miljösatsningar 6
            </item>
            <item>
              5.3 Satsningar på forskning och utveckling 7
            </item>
            <item>
              6 Sysselsättningspolitik 8
            </item>
            <item>
              6.1 Jobbtillväxt i offentlig sektor 8
            </item>
            <item>
              6.2 Jobbtillväxt genom ökat bostadsbyggande 9
            </item>
            <item>
              6.3 Satsningar för ett jämställt arbetsliv 10
            </item>
          </list>
        </div>
        <div type="motProposal" subtype="förslag">
          <head xml:id="i-C9u3j8FtvnzqUJwXx8gxxC">
            2 Förslag till riksdagsbeslut
          </head>
          <list style="ol">
            <item xml:id="i-5A98krkVkH5bHgzdpP7sTN">
              Riksdagen tillkännager för regeringen som sin mening vad i motionen
              anförs om att regeringen ska verka för att Lissabonstrategin ska
              fokusera på full sysselsättning som mål för den makroekonomiska
              politiken.
            </item>
            <item xml:id="i-RjBnjq9a74o5vLjujhna7J">
              Riksdagen tillkännager för regeringen som sin mening vad i motionen
              anförs om att regeringen inom ramen för Lissabonstrategin ska
              verka för att målen full sysselsättning och tillväxt ska uppnås
              genom omfattande jämställdhetssatsningar, expansion av den offentliga
              sektorn, forskning och utveckling i små och medelstora företag,
              investeringar i miljöteknik, ökat bostadsbyggande och ett utbildningsväsende
              som uppmuntrar till livslångt lärande.
            </item>
          </list>
        </div>
        <div type="motContent">
          <head xml:id="i-X1s1JfQzDQXYKLidgFPK6c" type="h1">
            Sveriges handlingsprogram för tillväxt och sysselsättning 20062008
          </head>
          <head xml:id="i-FqEPNE5fbSs4LhApdDsj6K" type="h1">
            3 Inledning
          </head>
          <p xml:id="i-VFbWxcYFD6U3Ys1Hsde1xV">
            EU:s stats- och regeringschefer beslutade vid toppmötet i Lissabon
            år 2000 att anta en strategi för att EU ska vara den mest konkurrenskraftiga
            och dynamiska kunskapsbaserade ekonomin i världen år 2010, byggd
            på social trygghet och hållbar utveckling. Lissabonstrategin innehåller
            en rad riktlinjer vad gäller miljö, sysselsättning, ekonomi och
            sociala frågor. I sig är det inget större fel på ambitionerna,
            men det ramverk som omger processens genomförande sätter i själva
            verket krokben för de goda intentionerna. Genomgående anges marknadsliberala
            avregleringar, konkurrensutsättning och privatiseringar som vägen
            till förverkligande av målen.
          </p>
          <p xml:id="i-YGWZ3q8ueBDDiuDG2YnBbk">
            Det handlingsprogram för tillväxt och sysselsättning för 20062008
            som regeringen föreslår i skrivelse 2006/07:23 utgår dels från
            Lissabonsstrategins riktlinjer, dels från regeringens budgetproposition
            2006/07:1. Det är en politik som Vänsterpartiet avvisar eftersom
            den leder till stagnerande tillväxt, ökad arbetslöshet, större
            utanförskap och större klass- och könsklyftor. Därför yrkar vi
            avslag för regeringens skrivelse 2006/07:23 Sveriges handlingsprogram
            för tillväxt och sysselsättning 20062008. Detta borde riksdagen
            besluta.
          </p>
          <head xml:id="i-KGLXgbDdmcqCU4qhtfXBKe" type="h2">
            3.1 Skrivelsens huvudsakliga inriktning
          </head>
          <p xml:id="i-5md1xNZbV7VH6ToHZfqkag">
            Enligt regeringen är den viktigaste uppgiften under de närmaste
            åren att vidta åtgärder som leder till högre sysselsättning och
            lägre arbetslöshet och minskar utanförskapet på arbetsmarknaden.
            Vänsterpartiet delar helt denna uppfattning. Regeringen gör mycket
            klart i skrivelsen att den sysselsättningshämmande penningpolitiska
            regimen, liksom det budgetsystem med utgiftstak och sparmål som
            tillåter skattesänkningar men begränsar möjligheterna till offensiva
            satsningar på välfärd och jobb ska bibehållas och till och med
            stärkas. De satsningar som trots allt gjorts på sysselsättning
            via skattekrediteringar på budgetens intäktssida ska avvecklas.
            Av det följer att en politik för full sysselsättning inte är vad
            regeringen eftersträvar. I själva verket använder regeringen arbetslösheten
            som ett slagträ mot den svenska arbetsmarknadsmodellen, i syfte
            att genomföra ett systemskifte som omfattar såväl arbetsmarknaden
            som hela välfärdsstaten.
          </p>
          <p xml:id="i-VHkMDvNTLKM4szPeNeSHuc">
            I sammanhanget är det värt att notera att Sverige vilket tydligt
            framgår av regeringens egen skrivelse står mycket starkt i förhållande
            till resten av medlemsländerna i EU när det gäller sysselsättning.
            I snitt ligger Sverige 10 procent över genomsnittet i EU när det
            gäller sysselsättningsgrad. Både när det gäller kvinnors och äldres
            sysselsättning ligger vi än mer markant över snittet. Långtidsarbetslösheten
            i Sverige är knappt en tredjedel så stor som i EU i genomsnitt.
          </p>
          <p xml:id="i-7hrVJDJnKAkLYT3MvyYeCi">
            Den i allt väsentligt EU-anpassade penningpolitiken till trots
            har Sverige alltså redan med råge passerat de sysselsättningsmål
            som Lissabonstrategin ställt upp. Utmärkande för Sverige jämfört
            med andra EU-länder är just den omfattande offentliga sektorn
            vilken främjat framför allt kvinnors sysselsättning, de generella
            och generösa socialförsäkringssystemen som främjat strukturomvandling
            och dämpat konjunktursvängningar, den omfattande arbetsmarknadspolitiken
            som möjliggjort omställning och kompetenshöjning av arbetskraften,
            samt den unikt starka ställningen för kollektivavtalen som främjat
            flexibilitet och arbetsfred. När nu regeringen presenterar sin
            strategi för tillväxt och sysselsättning är det just dessa institutioner
            som skjuts i sank. Genom att närma sig de modeller som finns i
            länder med betydligt högre arbetslöshet, lägre sysselsättningsgrad,
            färre kvinnor i förvärvsarbete, lägre utbildningsnivå och lägre
            tillväxt ska alltså Sverige stå bättre rustat att möta framtiden,
            enligt regeringen.
          </p>
          <p xml:id="i-VuwS17n1pyzAYH9yi5dPBg">
            Regeringens syn på utbildning, forskning och utveckling saknar
            framtidsinriktning och präglas av en dogmatisk tilltro till marknadskrafternas
            förmåga att garantera långsiktigt hållbara investeringar. Utbildning
            och forskning ska kommersialiseras och begränsas, vilket motverkar
            såväl livslångt lärande som effektivt tillvaratagande av forskningens
            resultat. Satsningar på modern miljöteknik och energiomställning
            saknas nästan helt, vilket är anmärkningsvärt med tanke på klimatfrågans
            akuta karaktär. Stöden till forskning och utveckling i små och
            medelstora företag försämras samtidigt som man gärna talar sig
            varm för att det är just där de nya jobben ska tillkomma.
          </p>
          <p xml:id="i-V7EBjZdpXKiDKHmJD5QX5r">
            Vänsterpartiet har en helt annan syn på vad som krävs för att
            skapa förutsättningar för full sysselsättning, tillväxt och hållbar
            utveckling. Vi presenterade våra förslag i deras helhet i vår
            motion 2006/07:Fi245 med anledning av regeringens budgetproposition
            2006/07:1. Här nedan presenterar vi en övergripande alternativ
            strategi till den av regeringen i skrivelse 2006/07:23 föreslagna.
          </p>
          <head xml:id="i-ERhXoetpyRvvzF9cN9QVwj" type="h1">
            4 Makroekonomisk politik
          </head>
          <p xml:id="i-9zKYYDGag77PLSum9vSKq3">
            Svensk ekonomi går på många sätt på högvarv. Skatteintäkterna
            ökar kraftigt utan att skattesatserna höjts. Tillväxten har varit
            hög under ett flertal år. Hushållens konsumtionsutgifter har ökat
            kraftigt flera år i rad och beräknas fortsätta växa. Prognoserna
            för statens finansiella situation har under det gångna året fått
            revideras upp. Bara jämfört med vårpropositionen skrivs till exempel
            tillväxttakten i hushållens konsumtionsutgifter upp från 3,4 procent
            till 3,6 procent 2006 och från 3,2 procent till 4,2 procent 2007.
            Faktisk BNP-tillväxt skrivs upp från 3,6 procent till 4,0 procent
            respektive från 3,0 procent till 3,3 procent. Prognosen för statens
            inkomster 2006 ligger mycket kraftigt högre än beräkningen i statsbudgeten
            2006. Det offentliga sparandet blir 22 miljarder kronor starkare
            än beräknat och budgetsaldot närmare 30 miljarder. Vid sidan av
            detta har kommunsektorns offentliga sparande skrivits upp med
            7 miljarder kronor. De offentliga finanserna är alltså extremt
            starka.
          </p>
          <p xml:id="i-Ejv1doowgM1PjQpCdtBncF">
            Förutsättningarna har kanske aldrig varit bättre för att göra
            nödvändiga framtidsinvesteringar som långsiktigt stärker svensk
            konkurrenskraft. Vänsterpartiet anser att det rationella i detta
            läge är att omfördela en större andel av samhällets totala resurser
            till den gemensamma sektorn, för att där kunna göra kloka investeringar.
            Regeringens politik går i motsatt riktning. Den offentliga verksamheten
            bantas till förmån för skattesänkningar och privatiseringar. Regeringen
            avser exempelvis att sälja ut statliga företag med en volym av
            50 miljarder kronor per år.
          </p>
          <p xml:id="i-R8p2SEKqMYDVhRDUgjeRSp">
            Som nämnts tidigare har Sverige redan med marginal klarat de
            mål för sysselsättning som ställts upp i Lissabonstrategin. Det
            finns dock ingen anledning att nöja sig med det. Tvärtom måste
            arbetslösheten och undersysselsättningen tas på allvar och bekämpas
            med effektiva åtgärder. Regeringen saknar varje sådan åtgärd.
            Regeringen slår fast att systemet med en fristående riksbank med
            inflationsbekämpning som överordnat mål ska bibehållas. Därmed
            har regeringen avsagt sig möjligheten att prioritera full sysselsättning
            i den ekonomiska politiken. I stället kommer vi även framöver
            att ha ett system där nivån på den så kallade jämviktsarbetslösheten
            möjligen kan justeras marginellt med förändringar av regelverken
            i exempelvis a-kassa och socialförsäkringar, men där full sysselsättning
            i praktiken aldrig kan uppnås.
          </p>
          <p xml:id="i-H9jDpyTUS9bJVAjErLNw9N">
            Vänsterpartiet avvisar denna modell och vill istället se en demokratisering
            av Riksbanken som möjliggör en politisk prioritering av full sysselsättning.
            Vänsterpartiet är också kritiskt till systemet med utgiftstak
            för staten, vilket samtidigt motverkar offensiva välfärdssatsningar
            och tillåter ofinansierade skattesänkningar.
          </p>
          <p xml:id="i-W477Qy8hSQtcmtD7482weF">
            Denna budgeteringsmodell är specifikt utformad för att försvåra
            en politik som överför resurser från privat sektor till gemensamt
            beslutade utgifter och investeringar. De goda resultat som Sveriges
            ekonomi i EU-perspektiv ändå uppvisar bygger i hög grad på tidigare
            investeringar i samhällets infrastruktur, från vägar till sjukvård
            och barnomsorg, i alla de människor som dagligen genom sitt arbete
            skapar rikedomarna och i de offentliga system som håller ihop
            samhället och gör Sverige till ett välfärdssamhälle. Om vi inte
            fortsätter med dessa investeringar, och om vi inte investerar
            i framtidsnäringar, kommer den ekonomiska utvecklingen att rulla
            baklänges. Konsekvenserna för välfärd, miljö och landsbygd kommer
            att bli stora.
          </p>
          <head xml:id="i-JP3TaZo4zFkSEheFhPaY3D" type="h1">
            5 Mikroekonomisk politik
          </head>
          <head xml:id="i-EZZKV3JYdUJyxCGbpCinuQ" type="h2">
            5.1 Tillväxt i små och medelstora företag
          </head>
          <p xml:id="i-YU1Fsy2CivEU9utz7CTkn">
            Småföretagen diskuteras i samhällsdebatten alltför mycket i klump,
            som en enhet. I verkligheten är småföretagen vitt skilda till
            sin karaktär och verkar inom mycket skilda områden, under skilda
            villkor. Enmansbolag som drivs vid sidan av löneanställning; små
            affärsrörelser som startats på grund av svårigheter att komma
            in på arbetsmarknaden, till exempel med anledning av diskriminering;
            konsultbolag med begränsat fast kapital; underleverantörer med
            stark beroendeställning gentemot större beställare; innovativa
            IT-företag med stort finansiellt riskmoment i verksamheten alla
            kan de vara småföretag, men förändringar i politik och marknadsförhållanden
            påverkar dem inte likvärdigt. I huvudsak måste småföretagsamheten
            betraktas branschvis. Men det finns mer allmänna frågor som kan
            stärka företagandet, till nytta för stärkt samhällsekonomi och
            allmänt välstånd.
          </p>
          <p xml:id="i-Wd8NRjADLH8YSXxyBS66Cr">
            Nyföretagande och utvecklingsmöjligheter för många småföretag
            är en självklar del av en bredare jobbsatsning för full sysselsättning.
            En komplex och avancerad samhällsekonomisk struktur har behov
            av olika sorters verksamheter som agerar inom olika sektorer.
          </p>
          <p xml:id="i-RWTUiVUVXKCwfNmcNZMHef">
            Onödiga trösklar, till exempel i form av krångliga regler och
            höga sjuklönekostnader, tenderar att minska intresset för att
            starta och driva företag. Det är dessutom viktigt att småföretagarna
            har tillgång till de gemensamma försäkringssystemen.
          </p>
          <p xml:id="i-88MNDJXWfXpwZXJJmXUHxT">
            Små företag kan ha alltför små marginaler för att klara av långvariga
            sjukdomar och funktionsnedsättningar bland personalen. Vi vill
            satsa på småföretagare genom att avskaffa hela sjuklöneansvaret
            för dem med färre än tio anställda. Det leder till en minskad
            bortsållning av funktionshindrade och sjuka från arbeten och en
            vilja till nyanställningar. Det anses av företagarna själva kanske
            vara den viktigaste reformen.
          </p>
          <p xml:id="i-B2mYncHCrQBRLN8Loydpwi">
            Vi vill också satsa offentliga medel på att stödja små och medelstora
            företags exportmöjligheter, liksom på ökade möjligheter för kvinnor
            att starta egna företag.
          </p>
          <p xml:id="i-MKDJ56NN71MbsgQWMVruD2">
            En helt central fråga för flertalet små och medelstora företag
            är efterfrågan på deras tjänster och produkter. Det är när det
            finns avsättningsmöjligheter som dessa företag kan expandera sin
            verksamhet. Regeringens politik är felriktad för många små och
            medelstora företags efterfrågeutveckling. De kraftfulla satsningar
            som genomförs för att göra de rikaste grupperna i samhället rikare,
            skapar knappast nämnvärt större efterfrågan på vardagstjänster
            eller på dagligvaror. Om till exempel småbarnsföräldrar med låga
            inkomster får en ökad ekonomisk trygghet, om deltidsarbetande
            kvinnor får möjligheten att gå upp till heltid, eller allra mest
            om arbetslösa får möjlighet att komma in på arbetsmarknaden genom
            vår kraftfulla satsning på en expansion av offentlig sektor, ökar
            efterfrågan i ekonomin på ett annat sätt. Vänsterpartiets sammantagna
            politik skulle därför på ett mer effektivt sätt gynna tillväxten
            av jobb i de små och medelstora företagen än de förslag regeringen
            presenterar.
          </p>
          <head xml:id="i-C3FXa3o9to5H2dbM4yDCux" type="h2">
            5.2 Jobbtillväxt genom miljösatsningar
          </head>
          <p xml:id="i-58vvmwBaEebnqtgzVnEz77">
            Det är dags att slopa föreställningen om att en radikal miljöpolitik
            förhindrar god ekonomisk utveckling. Sverige har ett mycket bra
            utgångsläge, med potential att skapa modern, högkvalitativ och
            långsiktig inhemsk sysselsättning och exportmöjligheter inom miljöteknik-
            och energisektorn.
          </p>
          <p xml:id="i-XTZAQp9HPfcgcex8R3F7FG">
            Uppskattningar baserade på kvalificerade bedömningar från branschorganisationer
            (närmare redovisade i Vänsterpartiets rapport Energiomställningen
            skapar jobb, 26 april 2006) visar att endast energiomställningen
            kan skapa åtminstone 170 000 jobb i Sverige under en 15-årsperiod.
            Det gäller områden som solenergi, vindkraft och energieffektivisering
            (till exempel elinstallation, VVS och byggnadsåtgärder som isolering).
          </p>
          <p xml:id="i-5vsYSiauaw6736yGKhC2xR">
            Omställningen från fossila bränslen till förnybar energi måste
            fortsätta som ett led i arbetet med att motverka växthuseffekten.
            Samtidigt måste kärnkraftsavvecklingen fortsätta. Vi vill att
            de samhällsägda företagen går i spetsen för energiomställningen.
            Stat och kommuner måste stimulera och underlätta energieffektivisering,
            teknikutveckling inom miljöområdet och produktion av förnybar
            energi. Inom 15 år ska den fossila bränsleförbrukningen minska
            med 80 procent. Det kräver stora satsningar på förnybara och miljövänliga
            drivmedel. Framför allt krävs en minskning av bilismen genom en
            kraftig satsning på kollektivtrafik och stora investeringar i
            spårbundna transporter. Genom en fortsatt energiomställning skapas
            en stark inhemsk marknad för de företag som arbetar med miljöteknik.
            Det ger en trygg bas och förutsättningar att ta täten i konkurrensen
            med andra länders näringsliv. Marknaden finns redan där och kommer
            att växa. OECD pekar ut miljöteknik som en av de viktigaste framtidsbranscherna
            i världen.
          </p>
          <p xml:id="i-8KTaNroBJoA8NQEpVJujGi">
            Redan idag sysselsätter miljöteknikföretag ca 100 000 personer
            i Sverige, och branschen kan generera ytterligare 10 00015 000
            nya arbetstillfällen redan till 2010. De riktigt stora exportmöjligheterna
            finns inom områdena förnybar energi och energieffektivisering.
          </p>
          <p xml:id="i-Y9krjcyrwC6c1XXJ1BiS4m">
            Vänsterpartiet har medverkat till storsatsning på miljö- och
            energiforskning och till inrättandet av det nya miljöteknikrådet
            Swentec som ska stärka svenska företags affärsmöjligheter och
            konkurrenskraft inom miljöteknik. Det är viktigt att svenska företag
            kan vara delaktiga i internationella miljöteknikprojekt som nu
            startar, inte minst i Kina och Indien. En nationell strategi för
            att stärka den svenska miljöteknikexporten behöver tas fram. En
            nationell strategi ska samordna insatserna och ta fram tydliga
            mål för miljöexporten. Där bör även metoder utvecklas för att
            skapa en regelbunden dialog med de företag som arbetar med miljöteknik.
          </p>
          <p xml:id="i-4AKS4uPxuUaSD6mdoZT4Aw">
            Regeringen står tämligen handfallen när det gäller offensiva
            förslag på hur miljöteknik och energiomställning kan skapa jobb
            och tillväxt. Det är häpnadsväckande mot bakgrund av de överhängande
            miljöhot vi står inför. Risken är stor att Sverige nu förlorar
            en historisk möjlighet att driva på en nödvändig omställning och
            samtidigt vinna marknadsandelar i en garanterad framtidsbransch.
          </p>
          <head xml:id="i-5vsXxbvS8Yvb1ZJobvPL8Q" type="h2">
            5.3 Satsningar på forskning och utveckling
          </head>
          <p xml:id="i-Qn9T9HbN8cY7KadfGtPh3f">
            Sverige är och ska fortsätta att vara en forskningsnation med
            högt utvecklad, kunskapsintensiv produktion inom många sektorer.
            För att det ska kunna ske krävs det tydliga åtaganden från samhällets
            sida. Det innebär en ekonomisk politik där vi kan överföra vinster
            i exempelvis industrin som har tidigare offentliga investeringar
            i bland annat forskning och utveckling att tacka för sin vinsttillväxt
            till nya offentliga investeringar. Det är också angeläget att
            säkra möjligheterna till forskning och utveckling i små och medelstora
            företag. Vänsterpartiet har varit drivande i sådana satsningar
            under gångna mandatperioder, vilka har lett till konkreta förbättringar
            för forskningen i dessa företag. Regeringen föreslår nu nedskärningar
            av dessa anslag, vilket är helt kontraproduktivt.
          </p>
          <p xml:id="i-Jd464AG8GFJ4GMip1DAhxp">
            När det gäller skapande, fördjupning, spridning och användning
            av kunskap är marknadskrafterna direkt olämpliga som drivmotor
            och gränssättare. Att underlätta för alla att höja sin kunskapsnivå
            hör till det offentligas viktigaste uppgifter. Utbildningens kvalitet
            och omfattning är avgörande för produktiviteten och de ekonomiska
            utvecklingsmöjligheterna. Utbildningen kan också bidra till ett
            jämlikare samhälle som ger alla en stark grund att stå på. En
            bred och högkvalitativ allmän utbildning är i ett litet land som
            Sverige förutsättningen för spetsforskning i världsklass.
          </p>
          <p xml:id="i-XZtiFLsAhe7YntAFW1VWkH">
            Satsningar på forskning och utbildning har en särskild bäring
            på arbetsmarknaden direkt för akademiker och indirekt mer brett.
            Vänsterpartiets stora satsning på den offentliga sektorn inryms
            i en medveten strategi för att lyfta kunskapsinnehållet på arbetsmarknaden.
          </p>
          <p xml:id="i-DeCqXUwGeg1CBR8J7JFT3f">
            Regeringens framtidsvision är en privatiserad och elitiserad
            utbildningssektor, som i kombination med skapandet av en lågproduktiv
            och lågavlönad tjänstesektor kommer att skapa stora klyftor i
            samhället och minska förutsättningarna för en långsiktigt hållbar
            utveckling och en stark välfärd. Det är inte en väg som vi vill
            att Sverige ska beträda.
          </p>
          <p xml:id="i-GearQjhp7HK8pma2obZb3d">
            Sverige bör istället satsa på att fler har möjlighet att utbilda
            sig och att möjligheterna till lärande finns genom hela livet.
            Genom att höja studiemedlen skulle än fler uppmuntras till eftergymnasiala
            studier, vilket är en långsiktigt nödvändig utveckling. Vuxna
            med dålig grundutbildning måste få chans att förbättra sin utbildning
            hela livet. Anställda måste ges kontinuerlig kompetensutveckling,
            anpassad så att lågavlönade och lågutbildade kan ta del av statligt
            stöd. Regeringen motverkar med sin politik möjligheterna till
            livslångt lärande genom att kraftigt beskära möjligheterna till
            studier för den som lämnat det obligatoriska skolväsendet. Studiemedlen
            ligger kvar på orimligt låga nivåer, antalet platser i vuxenutbildningen
            minskas kraftigt, liksom antalet platser i och vägar till arbetsmarknadsutbildningar.
            Kvoten för antagning till högskolan för personer med arbetslivserfarenhet
            avskaffas, och kompetenshöjande program som utbildningsvikariaten
            avskaffas. Det är en djupt destruktiv politik som kommer att låsa
            in individer och som på samhällelig nivå motverkar nödvändig omställning
            och utveckling av arbets- och näringslivet.
          </p>
          <p xml:id="i-E9fBTb4GzNohSaoAFdnM76">
            Ibland uppmålas en bild av att Sverige lider av så kallad brain
            drain. Det är en onyanserad bild. TCO har tidigare visat att det
            finns en nettoinflyttning av akademiker till Sverige. Att människor
            flyttar ut är inte heller i sig ett problem många flyttar senare
            tillbaka och har med sig värdefull kompetens. Däremot finns ett
            stort problem med att många högutbildades kompetens inte tas tillvara,
            på grund av etnisk diskriminering på den svenska arbetsmarknaden.
            Därför är det viktigt att förstärka lagstiftningen mot diskriminering
            och att förbättra arbetsrättslagstiftningen samt att arbeta med
            rättvisare rekryteringsprocesser och validering av utländsk högskoleutbildning.
          </p>
          <p xml:id="i-JzD5iBU6jH9Rx9bnx9x28F">
            Den behovsmotiverade forskningen och utvecklingen har varit alltför
            eftersatt, vilket har inneburit att avkastningen på satsade forskningsmedel
            har varit låg. Få forskningsresultat har kommersialiserats. Regeringens
            förslag att förstärka lärosätenas möjligheter att kommersialisera
            forskningsresultat genom holdingbolag är endast ett försök att
            privatisera den offentligt drivna forskningen.
          </p>
          <p xml:id="i-WRqz8to3wQzAjr7M2T25Vu">
            Ett bättre sätt att tillvarata forskningsresultat är att förbättra
            förutsättningarna för högskolorna att söka patent på uppfinningar
            genom att avskaffa lärarundantaget. Lärarundantaget innebär att
            forskaren äger sina forskningsresultat och därmed rätten att söka
            patent på uppfinningar till skillnad från anställda i andra branscher.
            Enskilda forskare saknar ofta resurser, kunskap och kanske även
            intresse av att kommersialisera sin forskning. Högskolan har bättre
            organisatoriska och ekonomiska förutsättningar att göra det, bland
            annat inom ramen för nuvarande kommersialiseringssystem.
          </p>
          <p xml:id="i-3KiLW5csrRxUgjpb5dyZMq">
            Sammantaget presenterar Vänsterpartiet en politik för utbildning,
            forskning och utveckling som har betydligt bättre förutsättningar
            att möta framtidens behov av kompetent och flexibel arbetskraft
            och utveckling av ny teknik och nya branscher än den regeringen
            föreslår. Det är en politik som går hand i hand med det övergripande
            mål vi sätter upp för vår strategi för hållbar tillväxt och sysselsättning
            i alla regioner, nämligen att säkra en långsiktigt hållbar samhällsutveckling
            genom gemensamt ansvarstagande för välfärd, miljö och varje individs
            möjlighet att genom utbildning, arbete och deltagande i samhällslivet
            leva ett fullvärdigt liv.
          </p>
          <head xml:id="i-6Mgcie4LVDJT52dLLbT9SY" type="h1">
            6 Sysselsättningspolitik
          </head>
          <head xml:id="i-YScaN2VezNjfWRxzMrA6gH" type="h2">
            6.1 Jobbtillväxt i offentlig sektor
          </head>
          <p xml:id="i-LD7WiBqsb7CG1TtgtDJWoa">
            Regeringens sysselsättningsstrategi innebär få konkreta jobbsatsningar,
            utan bygger på fromma förhoppningar om att avregleringar, utförsäljningar,
            riktade skattesubventioner och hårdare press på sjuka och arbetslösa
            ska leda till ökad sysselsättning och minskad arbetslöshet. Dessutom
            ska stora delar av arbetsmarknadspolitiken bantas bort, vilket
            leder till sämre möjligheter till omställning och kompetensutveckling
            av arbetskraften. Vänsterpartiet avvisar den politiken, som i
            det fall den alls leder till ökad sysselsättning, gör det på bekostnad
            av löner och anställningsvillkor och innebär att Sverige slår
            in på en väg där vi tävlar i konkurrenskraft med länder med väsentligt
            lägre produktivitet, lägre kompetensnivå hos arbetskraften och
            svagare facklig organisering.
          </p>
          <p xml:id="i-PMtAuDC9NYgL5fcyYkDfzo">
            Vänsterpartiet menar att en kraftfull satsning på fler anställda
            i kommuner och landsting är en effektiv och rationell väg för
            att öka sysselsättningen och samtidigt höja nivån på den svenska
            välfärden. I vår budgetmotion skapar vi utrymme för 150 000 nya
            jobb i offentlig sektor under en treårsperiod. Satsningen innebär
            en nettokostnad för offentlig sektor på 6,4 miljarder kronor 2007,
            då 40 000 personer beräknas kunna anställas, och växer över tiden.
          </p>
          <p xml:id="i-3DHrEXjvtgoDzmxzw8Et2J">
            Det är en satsning på reguljära jobb som ger omedelbara samhällsekonomiska
            vinster genom minskad arbetslöshet. Det är också en satsning på
            ökad kvalitet i de länge eftersatta verksamheterna inom utbildning,
            omsorg och hälso- och sjukvård som kommer att vara samhällsekonomiskt
            lönsam också på längre sikt.
          </p>
          <head xml:id="i-7K6yvYQdGbuhQZ9RkQzSNQ" type="h2">
            6.2 Jobbtillväxt genom ökat bostadsbyggande
          </head>
          <p xml:id="i-9iMsTtG3dReBg4d2tnAUKK">
            Drygt 100 kommuner har i dag bostadsbrist och främst saknas det
            hyresrätter. En följd av dagens låga investeringar i ny- och ombyggnad
            är att förslitningarna till sist överstiger investeringarna, vilket
            ger ett sjunkande realkapital. Sverige är i dag det enda landet
            i Västeuropa med sjunkande realkapital i bostadssektorn. I klartext
            betyder det att vi får sämre boendekvalitet år efter år. Om inte
            bostadsstandarden ska sjunka ytterligare och trångboddheten på
            sikt öka måste det produceras fler nya bostäder och tre gånger
            så många hyresrätter som i dag måste byggas om. En satsning på
            byggandet är också en jobbsatsning. Ett förnuftigt byggande inriktat
            på att åtgärda samhälleliga boendebehov skapar även indirekta
            effekter på sysselsättningen genom att öka den ekonomiska aktiviteten
            i leverantörsledet. För varje bostad som färdigställs går det
            åt fyra till sex årsarbetskrafter.
          </p>
          <p xml:id="i-U6T51doU8tmyvb1fpVHeCh">
            Ett tillräckligt stort bestånd av hyreslägenheter är också en
            viktig faktor för ökad sysselsättning och omställning på arbetsmarknaden.
            En bostadsmarknad som präglas av brist på hyresrätter och allt
            större krav på kontantinsatser och möjligheter att ta banklån
            är i första hand orättvis och segregerande, men är dessutom samhällsekonomiskt
            olönsam eftersom den hämmar den geografiska rörligheten för stora
            grupper av befolkningen.
          </p>
          <head xml:id="i-3YRXRFU89nUN2f8WLv6oco" type="h2">
            6.3 Satsningar för ett jämställt arbetsliv
          </head>
          <p xml:id="i-UsQqoG453aJ9H48MugbKBj">
            Ökad jämställdhet i arbetslivet är ett angeläget mål. Men också
            på detta område kan vi konstatera att regeringen saknar ambitioner
            och verksamma förslag. Konkurrensutsättning av offentlig verksamhet,
            avdrag för hushållsnära tjänster och skattesänkningar, det så
            kallade jobbavdraget som anses öka marginalnyttan av att gå från
            deltid till heltid, utgör kärnan i regeringens strategi för ökad
            jämställdhet.
          </p>
          <p xml:id="i-CJ9oALbEGJBNfEtjJXCtkf">
            Ingenting tyder på att kvinnors löner ökar, eller att arbetsvillkor
            förbättras genom att offentliga verksamheter övertas av privata
            aktörer. Tvärtom finns belägg från exempelvis utvärderingar av
            konkurrensutsättning av äldreomsorgen i Stockholms stad för att
            såväl bemanning som arbetsmiljö och löner försämrats i de privat
            drivna enheterna.
          </p>
          <p xml:id="i-LR13U7TKoith9E33jeGwp6">
            Skattesubventioner av hushållsnära tjänster ska enligt regeringen
            ge utökade möjligheter för kvinnor att konkurrera med män på arbetsmarknaden.
            Det kan eventuellt gälla för ett mycket tunt skikt av redan gynnade,
            men på strukturell nivå finns inga jämställdhetsvinster att hämta
            i en sådan subvention. Tvärtom innebär systemet att skattemedel
            som annars kan användas till exempelvis fler anställda i barn-
            och äldreomsorgen istället används för att lätta bemedlade mäns
            samvete över att de inte tar sitt ansvar för hushållsarbetet.
          </p>
          <p xml:id="i-14eQd252SMQGev4zrRXkfe">
            När det gäller jobbavdraget är det för det första så att lönenivån
            inte ändras genom skattesänkningar. Relationen mellan gruppen
            mäns och gruppen kvinnors löner förblir oförändrad oavsett skattesats.
            Dessutom är jobbavdraget utformat så att lejonparten av skattesänkningarna
            i kronor räknat går till de mest högavlönade, där de allra flesta
            är män. Jobbavdraget ska enligt regeringen medföra att marginaleffekterna
            av att gå från deltid till heltid minskar, vilket anses öka framför
            allt kvinnors arbetskraftsutbud eftersom de i högre grad än män
            jobbar deltid. Det resonemanget bygger på antagandet att kvinnor
            väljer att jobba deltid enbart på grund av rent ekonomiska överväganden.
            Det är mycket förenklat: En stor grupp kvinnor är idag deltidsarbetslösa,
            därför att arbetsgivaren endast erbjuder deltidsanställning. I
            övrigt är kvinnors deltidsarbete ett komplext fenomen som hänger
            samman med ojämn fördelning av det obetalda hemarbetet, orimligt
            tunga jobb, ohälsosamma arbetsplatser med litet inflytande med
            mera. Det är alltså mycket tveksamt om regeringens förslag ens
            kommer att ha marginella effekter på kvinnors deltidsarbete.
          </p>
          <p xml:id="i-K1QLj4rfiiqxmNwRQbHpnR">
            För att komma tillrätta med den strukturella diskrimineringen
            av kvinnor krävs genomgripande förändringar på och utanför arbetsmarknaden.
            Istället för konkurrensutsättning av välfärdsverksamheter vill
            vi öka kvaliteten genom att anställa fler och satsa på kunskapshöjning
            och demokratisering i den till stora delar kvinnodominerade kommunsektorn.
            Rätten till heltidsarbete och tillsvidareanställning är avgörande
            för att kvinnors undersysselsättning ska kunna brytas. En individualisering
            av föräldraförsäkringen är ett mer verksamt sätt att åstadkomma
            ett jämt ansvarstagande för barn än regeringens jämställdhetsbonus.
            Därutöver vill vi göra en storsatsning genom att avsätta 10 miljarder
            kronor i ett viktat statsbidrag till kommunerna, för att premiera
            de kommuner där kvinnors lönesituation förbättras.
          </p>
        </div>
        <div type="motSignatures">
          <list>
            <item xml:id="i-UwHdwz5NC91xtFBJaAxyzg" who="i-RnWtNUQCpycyMXbuRLTXcR">
              Josefin Brink (v)
            </item>
            <item xml:id="i-WjGvi5tY7zm8uv2vY1Kp6k" who="i-Beux79YM43dDCxrVuBqfWw">
              Torbjörn Björlund (v)
            </item>
            <item xml:id="i-RMzMhbnaSY5k4vuJSCwHcP" who="i-mN8mVTBvBYjtHLNThWLo4">
              Kalle Larsson (v)
            </item>
            <item xml:id="i-7fybb3JUbHJwyLf3BR6mtE" who="i-Sn3HArFcXWQDenVvrpFSQe">
              LiseLotte Olsson (v)
            </item>
            <item xml:id="i-XUkUZHqmnH6zLAncJcVjre" who="i-FAhoYDeAxVXRZmnF5LnHgv">
              Kent Persson (v)
            </item>
            <item xml:id="i-EdRnX1BJwguVYRnSdjeeeb" who="i-991obiMTz36s9V7z3YpuZk">
              Gunilla Wahlén (v)
            </item>
            <item xml:id="i-WUrkQw9CB1fbeoBqJVZqr1" who="i-2aZQBvMx8o6ihusfvExbt8">
              Alice Åström (v)
            </item>
          </list>
        </div>
      </div>
    </body>
  </text>
</TEI>
