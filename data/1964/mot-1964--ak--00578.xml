<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1964/mot_1964__ak__578/mot_1964__ak__578-001.pdf"/>
      <fw xml:id="i-CMJ4ceA4yzrXSgUc43gqWj">
        Motioner i Andra kammaren, nr 578 år 1964 7
      </fw>
      <div type="motHeader" xml:id="i-MHPFhMTkSDpEKFsrz9bWRc">
        <div type="motTitle" xml:id="i-GTvVt5TS4andgxVPsng51z"/>
        <div type="motSubmissionInfo" xml:id="i-DzJaJDXySGF63DG31vcdyw"/>
      </div>
      <div type="motBody" xml:id="i-NWNuRwpHANwavwBfp1Yd59">
        <div xml:id="i-Khho8MQfrmhQ9TKDCijRjk">
          <p xml:id="i-Sn2og64sMjPb8j8xtzYVdN">
            Nr 578
          </p>
          <p xml:id="i-A246yPcm34yJaC7A2nqH7S">
            Av herrar Fälldin och Gustavsson i Alvesta, angående kulturstö-
            dets administration och geografiska fördelning.
          </p>
          <p xml:id="i-U1VFr5fhhc4EJm5uPL5eTA">
            Det statliga stödet till den fria kultursektorn inom svenskt
            samhällsliv har under senare år undergått en glädjande upprustning.
            Sålunda har ett betydande antal stipendier åt förtjänta konstnärer
            inom olika områden in- rättats, en viss försöksverksamhet beträffande
            rikskonsertverksamheten har påbörjats, en viss höjning av anslagen
            till olika kulturfrämjande ändamål har kunnat ske o. s. v. Tillsammantagna
            utgör dessa åtgärder ett erkän- nande av de fria kulturarbetarnas
            positiva insats i samhällslivet samt också ett erkännande av att
            dessa i likhet med övriga grupper i samhället behöver en social
            och ekonomisk trygghet i sin yrkesutövning. Inte minst på sist-
            nämnda område har rått och råder alltjämt ovanligt många fördomar
            om umbärandets oumbärlighet. Den pågående upprustningen av kulturstödet
            saknar dock ännu fasthet vad gäller de mer långsiktiga målsättningarna
            och kännetecknas i vissa avseen- den även av vissa mindre väl
            överlagda åtgärder. Så är t. ex. fallet med kon- struktionen av
            de i årets statsverksproposition föreslagna konstnärsbelö- ningarna.
            Våra förslag i detta avseende behandlas dock i separat motion.
            Våra synpunkter beträffande den mera långsiktiga målsättningen
            för kul- turpolitiken — kravet på ett kulturpolitiskt handlingsprogram
            — vilka re- dovisats i motioner vid 1962 och 1963 års riksdagar
            äger enligt vår uppfatt- ning alltjämt sin giltighet och kvarstår
            som vårt oavvisliga krav. Vi vill i detta sammanhang emellertid
            ta upp den samhälleliga kulturpolitikens ut- formning utifrån
            delvis andra utgångspunkter, nämligen vad gäller dess administration
            och geografiska spridning. Utgångspunkten för våra krav i dessa
            avseenden är behovet av en starkt medveten decentralisering av
            såväl kulturstödets centrala administration som dess geografiska
            fördelning. Decentraliseringens betydelse är enligt vår uppfattning
            en mycket försummad fråga på åtskilliga områden i dagens svenska
            samhällsdebatt, men en diskussion om dessa problem är särskilt
            viktig just på kulturpolitikens område. Kultur och kulturskapande
            är, i den mening man i detta sammanhang avgränsar begreppet kultur,
            i hög grad en fråga om nyskapande. Den kulturella utvecklingen
            i stort är och måste få bli summan av en spridd mångfald av insatser,
            vilkas yttringar inte lika lätt som t. ex. vid teknisk och ekonomisk
            planering kan överblickas i för- väg. Kulturpolitikens mål skall
            således vara att stödja utan att styra eller
          </p>
          <pb facs="riksdagen-motions-pdf/data/1964/mot_1964__ak__578/mot_1964__ak__578-002.pdf"/>
          <fw xml:id="i-WsmJA1smD3tqHLWR55ss8K">
            8 Motioner i Andra kammaren, nr 578 år 1964
          </fw>
          <p xml:id="i-Ei53Ek1KjCUbsVEebdw4kM">
            dirigera. Icke desto mindre föreligger givetvis risker för att
            man genom kulturstödets utformning omedvetet kan komma att gynna
            vissa t. ex. väl etablerade kultur- eller konstyttringar på bekostnad
            av de nya eller mindre accepterade strömningarna inom kulturlivet.
            Detsamma kan givetvis ske även vad gäller konstnärer i vissa delar
            av landet, vilka av olika omständig- heter har de förhållandevis
            bästa möjligheterna att bli uppmärksammade. Kulturpolitikens främsta
            uppgift måste därför bli att så långt möjligt ge alla kulturyttringar,
            oavsett inriktning och/eller geografisk härkomst, sam- ma grundförutsättningar
            att hävda sig. Detta problem bör enligt vår uppfattning angripas
            främst utifrån två synpunkter. För det första måste man inom kulturstödets
            centrala admini- stration skapa garantier för en viss förnyelse
            inom de exekutiva organen i syfte att förhindra medveten eller
            omedveten favorisering. Mot bakgrund av de betingelser kulturlivet
            i vårt land arbetar under måste man, för det andra, söka skapa
            en viss geografisk balans vad gäller de olika kulturstöd- jande
            åtgärdernas fördelning. I grund och botten är dessa två problem
            varandra rätt lika, eftersom främjandet av den allmänna kulturmiljön,
            t. ex. inom bara någon eller några delar av landet, är ägnat att
            likrikta kultur- yttringarna på i princip samma sätt som gynnandet
            bara av vissa inriktning- ar av kulturyttringarna. Självfallet
            är en god kulturmiljö lika nödvändig el- ler önskvärd var man
            än bor. Det är inte minst i denna belysning man får se den aktiva
            kulturpolitikens funktionella betydelse. Att ge de aktiva kultur-
            arbetarna en i och för sig väl motiverad social och ekonomisk
            trygghet är självfallet inte kulturpolitikens mål utan givetvis
            blott ett medel för att sti- mulera kulturmiljön i stort.
          </p>
          <p xml:id="i-7zu88yvFzpLBbPv1S1bp5R">
            Kulturstödets centrala administration Fördelningen av det samhälleliga
            kulturstödet beredes av en lång rad organ, vilkas förslag samordnas
            inom ecklesiastikdepartementet. Vad gäl- ler de olika stipendierna
            eller andra former av direktstöd till konstnärerna finns sålunda
            ett antal särskilda kommittéer, i vilka ingår även represen- tanter
            från de olika konstnärsgruppernas fackliga eller andra organ.
            Des- sa olika kommittéer konstitueras efter delvis skilda principer.
            Särskilt vad gäller konstnärsorganisationerna synes man, i enlighet
            med vad vi ovan anfört, eftersträva en viss förnyelse vid val
            av representanter, men såvitt bekant finns inga regler enligt
            vilka man för hela kommittéerna garanterar den successiva förnyelse
            man på ovan redovisade grunder bör eftersträva. Med den omfattning
            kulturstödet av denna form nu börjar få finns enligt vår mening
            anledning att i större sammanhang pröva dessa frågor genom förslagsvis
            en parlamentariskt sammansatt utredning. Automatiskt kom- mer
            därvid givetvis även frågan om formerna för den administrativa
            sam- ordningen mellan de olika stipendiefördelande organen in
            i bilden.
          </p>
          <pb facs="riksdagen-motions-pdf/data/1964/mot_1964__ak__578/mot_1964__ak__578-003.pdf"/>
          <fw xml:id="i-2cysFFdpY3yAKjHi8mEAdE">
            Motioner i Andra kammaren, nr 578 år 1964 9
          </fw>
          <p xml:id="i-MsJZjsVB5PfY4U1DahpmDJ">
            En annan fråga av väsentlig betydelse i detta sammanhang är det
            nyligen inrättade statliga kulturrådets funktion i det kulturpolitiska
            arbetet. På flera ställen i årets statsverksproposition anmäles
            frågor vilka skall ytter- ligare beredas av detta kulturråd. Likaså
            synes rådet i vissa frågor under det senaste året ha medverkat
            i den beredning som enligt sedvanlig praxis borde ha skett i parlamentariskt
            sammansatta beredningar. Vi kan givetvis inte ha något att invända
            mot att vederbörande statsråd till sig kallar ex- perter för prövning
            av olika frågor inom sitt eget departement, men vi kan å den andra
            sidan inte heller acceptera att beredningen inom detta råd skall
            ersätta den mer öppna prövning och debatt som blir fallet när
            frågorna i sedvanlig ordning prövas i offentliga utredningar med
            öppen redovisning av olika åsikter. Enligt vår uppfattning synes
            rådets uppgifter i detta av- seende vara något oklara och således
            väl ägnade att bli föremål för en prövning i samband med översynen
            av kulturstödets centrala administra- tion.
          </p>
          <p xml:id="i-63QwYdJfA3Uy2Qi92pa3X1">
            Kulturstödets geografiska fördelning Som ovan anförts kan kulturstödjande
            insatser vara förhållandevis mest angelägna i de delar av landet
            där de yttre kulturfrämjande faktorerna av olika skäl är mindre
            gynnsamma än i andra. Det kulturstöd som i dag ut- går, såväl
            i form av anslag till olika kulturella institutioner som i form
            av stipendier, är i påfallande hög grad koncentrerat till huvudstaden
            och vis- sa andra större befolkningscentra. Som förklaring till
            detta kan givetvis anföras att den övervägande delen av »kulturproduktionen&gt;
            sker i dessa centra, men vi är inte övertygade om att så borde
            behöva vara fallet. I stäl- let för fasta kulturinstitutioner
            — kultur på rot — får landsorten i många fall nöja sig med en
            kultur på hjul. Inte minst ur allmän kulturmiljösyn- punkt anser
            vi det således angeläget att man stimulerar kulturyttringarna
            även utanför de största av våra befolkningscentra eller gör det
            möjligt för aktiva kulturskapare att slå sig ner även där. Detta
            bör kunna ske genom att man i större utsträckning än vad hittills
            varit fallet medvetet eftersträ- var en i geografiskt avseende
            vidare fördelning av stödet och aktivt söker motverka de nuvarande
            orsakerna till att exempelvis en konstnär i landsor- ten har svårare
            att få stipendiekommittéernas uppmärksamhet riktad på sig än motsvarande
            kollega i våra befolkningscentra. Vi är inte beredda att i detalj
            anvisa några förslag på vilket sätt denna målsättning skall uppnås,
            utan föreslår att även denna fråga får ingå i den ovan nämnda
            utredningens arbetsuppgifter. Av speciellt intresse synes det
            oss vara att man ingående prövar frågan om en viss :kvotering
            av kultur- stödet till olika landsändar. Vidare bör man pröva
            möjligheterna till sam- arbete mellan staten och regionala eller
            kommunala organ. Våra kommu- nala instanser anser sig ofta med
            fog sakna ekonomiska resurser till mer än de mest nödvändiga angelägenheterna
            och dit brukar tyvärr inte kul-
          </p>
          <pb facs="riksdagen-motions-pdf/data/1964/mot_1964__ak__578/mot_1964__ak__578-004.pdf"/>
          <fw xml:id="i-GdGDeUQAekXj4sFskkLAcx">
            10 Motioner i Andra kammaren, nr 578 år 1964
          </fw>
          <p xml:id="i-8MyR38aHKn24KwdgdLo2cP">
            turen räknas. Någon form av statligt stöd åt sådana åtgärder
            skulle möj- ligen vara en av utvägarna, och på samma sätt som
            stödet till de stora na- tionalscenerna kan sägas vara ett riksintresse
            måste det också vara ett riks- intresse att främja kulturlivet
            över hela landet. Med stöd av vad ovan anförts hemställes, att
            riksdagen i skrivelse till Kungl. Maj:t måtte anhålla om en skyndsam
            utredning beträffande formerna för en ökad decentralisering såväl
            vad gäller kulturstödets cen- trala administration som dess geografiska
            fördelning i en- lighet med vad i motionen anförts.
          </p>
          <p xml:id="i-DTnt36mh1VC13rMDipqVU5">
            Stockholm den 26 januari 1964
          </p>
          <p xml:id="i-3mx7d2fJPeo3XaxbNmQuN8">
            Thorbjörn Fälldin Rune Gustavsson i Alvesta
          </p>
        </div>
      </div>
    </body>
  </text>
</TEI>
