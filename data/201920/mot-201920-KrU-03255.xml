<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201920-KrU-03255">
  <teiHeader>
    <fileDesc>
      <titleStmt>
        <title>Kultur, idrott och civilsamhälle</title>
        <author corresp="i-9nQnnjEYdDqQdpqWHaTczL">av Per Lodenius m.fl. (C)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2019/20:3255 av Per Lodenius m.fl. (C)</title>
          <idno type="rdwebb">H7023255</idno>
          <rs type="number">3255</rs>
          <orgName type="comitteeAbbreviation">KrU</orgName>
          <ref type="dokument_url_text">http://data.riksdagen.se/dokument/H7023255/text</ref>
          <ref type="dokument_url_html">http://data.riksdagen.se/dokument/H7023255</ref>
          <ref type="dokumentstatus_url_xml">http://data.riksdagen.se/dokumentstatus/H7023255</ref>
          <ref type="docx">http://data.riksdagen.se/fil/84C95DC5-B4AF-40AF-8B87-9BBFE94AA48F</ref>
          <ref type="pdf">http://data.riksdagen.se/fil/A09E6985-81B4-4202-BFED-B695B3706845</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-9nQnnjEYdDqQdpqWHaTczL</idno>
            <name>Per Lodenius</name>
            <state type="partyAffiliation" ref="Q110832">
              <desc>C</desc>
            </state>
          </person>
          <person gender="man">
            <idno>i-CdKPr5PV7B8cJEHJFtQGGn</idno>
            <name>Peter Helander</name>
            <state type="partyAffiliation" ref="Q110832">
              <desc>C</desc>
            </state>
          </person>
          <person gender="man">
            <idno>i-A4xHkoj5hLnWEChHnCCjS5</idno>
            <name>Jonny Cato</name>
            <state type="partyAffiliation" ref="Q110832">
              <desc>C</desc>
            </state>
          </person>
          <person gender="woman">
            <idno>i-UT1ponddSVxoVpn779syr7</idno>
            <name>Solveig Zander</name>
            <state type="partyAffiliation" ref="Q110832">
              <desc>C</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-AzeayMxinfmQtGuQ8yTK8G" type="signed"/>
        <correspContext corresp="i-AzeayMxinfmQtGuQ8yTK8G">
          <note type="signatory" corresp="i-9nQnnjEYdDqQdpqWHaTczL"/>
          <note type="signatory" corresp="i-CdKPr5PV7B8cJEHJFtQGGn"/>
          <note type="signatory" corresp="i-A4xHkoj5hLnWEChHnCCjS5"/>
          <note type="signatory" corresp="i-UT1ponddSVxoVpn779syr7"/>
        </correspContext>
        <correspAction type="submitted" xml:id="i-FhfDBf4F8pFCv8bx9rjjDy">
          <date when="2019-10-03"/>
          <time when="16:08:45"/>
        </correspAction>
        <correspAction type="reviewed" xml:id="i-MLgTssp6sLn8ikGb8UJKbE">
          <date when="2019-10-03"/>
          <time when="19:22:55"/>
        </correspAction>
        <correspAction type="referred" xml:id="i-Brfa1JZ11DcBnWSWZER35b">
          <date when="2019-10-11"/>
        </correspAction>
        <correspAction type="assigned" xml:id="i-BYenRUQ46EKZ5U8Aauua52">
          <date when="2020-08-18"/>
          <time when="13:42:26"/>
        </correspAction>
        <correspContext corresp="i-BYenRUQ46EKZ5U8Aauua52">
          <ref type="assignedTo">Kulturutskottet</ref>
        </correspContext>
        <correspAction type="behandlas_i" xml:id="i-W8akd5Xxr4ztVMWTUvkT4w"/>
        <correspContext corresp="i-W8akd5Xxr4ztVMWTUvkT4w">
          <ref type="uppgift">2019/20:KrU3</ref>
          <ref type="ref_dok_id">H701KrU3</ref>
          <ref type="ref_dok_typ">bet</ref>
          <ref type="ref_dok_rm">2019/20</ref>
          <ref type="ref_dok_bet">KrU3</ref>
          <ref type="ref_dok_titel">Det kyrkliga kulturarvet</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-KRCQdaH1vRjiihmTG2pdBe"/>
        <correspContext corresp="i-KRCQdaH1vRjiihmTG2pdBe">
          <ref type="uppgift">2019/20:TU5</ref>
          <ref type="ref_dok_id">H701TU5</ref>
          <ref type="ref_dok_typ">bet</ref>
          <ref type="ref_dok_rm">2019/20</ref>
          <ref type="ref_dok_bet">TU5</ref>
          <ref type="ref_dok_titel">It- och postfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-WzKmwvK9rfahyExahajqRx"/>
        <correspContext corresp="i-WzKmwvK9rfahyExahajqRx">
          <ref type="uppgift">2019/20:KrU6</ref>
          <ref type="ref_dok_id">H701KrU6</ref>
          <ref type="ref_dok_typ">bet</ref>
          <ref type="ref_dok_rm">2019/20</ref>
          <ref type="ref_dok_bet">KrU6</ref>
          <ref type="ref_dok_titel">Spelfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-86zGPJSFsf8wxEXFD34Dxt"/>
        <correspContext corresp="i-86zGPJSFsf8wxEXFD34Dxt">
          <ref type="uppgift">2019/20:UbU11</ref>
          <ref type="ref_dok_id">H701UbU11</ref>
          <ref type="ref_dok_typ">bet</ref>
          <ref type="ref_dok_rm">2019/20</ref>
          <ref type="ref_dok_bet">UbU11</ref>
          <ref type="ref_dok_titel">Grundläggande frågor om utbildning</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-J3zZcHi3DpwPLhg6wYuyUp"/>
        <correspContext corresp="i-J3zZcHi3DpwPLhg6wYuyUp">
          <ref type="uppgift">2019/20:SkU21</ref>
          <ref type="ref_dok_id">H701SkU21</ref>
          <ref type="ref_dok_typ">bet</ref>
          <ref type="ref_dok_rm">2019/20</ref>
          <ref type="ref_dok_bet">SkU21</ref>
          <ref type="ref_dok_titel">Företag, kapital och fastighet</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-J5yd1kWCDnKdJUNHbEDRC6"/>
        <correspContext corresp="i-J5yd1kWCDnKdJUNHbEDRC6">
          <ref type="uppgift">2019/20:MJU12</ref>
          <ref type="ref_dok_id">H701MJU12</ref>
          <ref type="ref_dok_typ">bet</ref>
          <ref type="ref_dok_rm">2019/20</ref>
          <ref type="ref_dok_bet">MJU12</ref>
          <ref type="ref_dok_titel">Övergripande miljöfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-JqbyJ3x2nYMvWNVXvvNSCS"/>
        <correspContext corresp="i-JqbyJ3x2nYMvWNVXvvNSCS">
          <ref type="uppgift">2019/20:KrU11</ref>
          <ref type="ref_dok_id">H701KrU11</ref>
          <ref type="ref_dok_typ">bet</ref>
          <ref type="ref_dok_rm">2019/20</ref>
          <ref type="ref_dok_bet">KrU11</ref>
          <ref type="ref_dok_titel">Frågor om film och public service</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-MtZVfWG9HoE9fsNHHHyWe7"/>
        <correspContext corresp="i-MtZVfWG9HoE9fsNHHHyWe7">
          <ref type="uppgift">2019/20:KrU10</ref>
          <ref type="ref_dok_id">H701KrU10</ref>
          <ref type="ref_dok_typ">bet</ref>
          <ref type="ref_dok_rm">2019/20</ref>
          <ref type="ref_dok_bet">KrU10</ref>
          <ref type="ref_dok_titel">Kultur för alla</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-TRcPcjToYao2ofgfPPsrns"/>
        <correspContext corresp="i-TRcPcjToYao2ofgfPPsrns">
          <ref type="uppgift">2019/20:SkU20</ref>
          <ref type="ref_dok_id">H701SkU20</ref>
          <ref type="ref_dok_typ">bet</ref>
          <ref type="ref_dok_rm">2019/20</ref>
          <ref type="ref_dok_bet">SkU20</ref>
          <ref type="ref_dok_titel">Inkomstskatt</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-XanRMNjggUfDxWxswhBgUo"/>
        <correspContext corresp="i-XanRMNjggUfDxWxswhBgUo">
          <ref type="uppgift">2019/20:CU16</ref>
          <ref type="ref_dok_id">H701CU16</ref>
          <ref type="ref_dok_typ">bet</ref>
          <ref type="ref_dok_rm">2019/20</ref>
          <ref type="ref_dok_bet">CU16</ref>
          <ref type="ref_dok_titel">Planering och byggande</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-HePRkh8urD9jG2Vn8KUyS7"/>
        <correspContext corresp="i-HePRkh8urD9jG2Vn8KUyS7">
          <ref type="uppgift">2019/20:KrU8</ref>
          <ref type="ref_dok_id">H701KrU8</ref>
          <ref type="ref_dok_typ">bet</ref>
          <ref type="ref_dok_rm">2019/20</ref>
          <ref type="ref_dok_bet">KrU8</ref>
          <ref type="ref_dok_titel">Civila samhället inklusive idrott och folkbildning</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">Motion till riksdagen 2019/20:3255 av Per Lodenius m.fl. (C) Kultur, idrott och civilsamhälle</div>
      </div>
      <div type="motBody">
        <div type="motProposal" subtype="förslag">
          <head xml:id="i-JXyupKDyWiRjidBiE8cwMx">
            Förslag till riksdagsbeslut
          </head>
          <list style="ol">
            <item xml:id="i-Dfg1u68naxHvHAt6FV56QS">
              Riksdagen ställer sig bakom det som anförs i motionen om vikten
              av att främja ett brett kulturliv där nya digitala kulturella
              uttryck och mångkultur frodas sida vid sida med traditionella
              kulturformer och där kulturella och kreativa näringar blomstrar,
              och detta tillkännager riksdagen för regeringen.
            </item>
            <item xml:id="i-8MvdK9GJaVosMZeJg7UjN1">
              Riksdagen ställer sig bakom det som anförs i motionen om att
              utveckla kultursamverkansmodellen och inrätta ett nationellt kulturhuvudstadsår
              och tillkännager detta för regeringen.
            </item>
            <item xml:id="i-2MgdKD5Y13jWMdYitRthG4">
              Riksdagen ställer sig bakom det som anförs i motionen om förutsättningar
              för ett kulturliv i världsklass och tillkännager detta för regeringen.
            </item>
            <item xml:id="i-KqaDKUqqaAQD8J9ypS8qiJ">
              Riksdagen ställer sig bakom det som anförs i motionen om att
              öka det kulturella utbytet med övriga världen och tillkännager
              detta för regeringen.
            </item>
            <item xml:id="i-TQtnU6Jw5akizBYArETQnV">
              Riksdagen ställer sig bakom det som anförs i motionen om konstnärlig
              frihet och tillkännager detta för regeringen.
            </item>
            <item xml:id="i-WfJ8vpnnzSSRUZJT31GxEX">
              Riksdagen ställer sig bakom det som anförs i motionen om att
              utreda möjligheten att införa avdragsrätt för förstahandsinköp
              av konst för företag och tillkännager detta för regeringen.
            </item>
            <item xml:id="i-SL6aMioybwCwEonBnaS6hu">
              Riksdagen ställer sig bakom det som anförs i motionen om kulturarbetares
              villkor och tillkännager detta för regeringen.
            </item>
            <item xml:id="i-RzRx5JLJoCy88Bg7WfLtw5">
              Riksdagen ställer sig bakom det som anförs i motionen om en översyn
              av reglerna kring sponsring med bl.a. syfte att göra det enklare
              för mindre kulturyttringar och föreningar och tillkännager detta
              för regeringen.
            </item>
            <item xml:id="i-Lwd9Ciwk3Ns1y4i2URogGt">
              Riksdagen ställer sig bakom det som anförs i motionen om att
              se över möjligheterna för de nationella kulturinstitutionerna
              att sprida sin verksamhet i hela landet och tillkännager detta
              för regeringen.
            </item>
            <item xml:id="i-Rc8d4AkJHDhyYqbpAp6ne1">
              Riksdagen ställer sig bakom det som anförs i motionen om filmpolitiken
              och tillkännager detta för regeringen.
            </item>
            <item xml:id="i-MCC4rGbpHvwmSHMLa9fy74">
              Riksdagen ställer sig bakom det som anförs i motionen om att
              göra tillgängligheten större till det kyrkliga kulturarvet och
              tillkännager detta för regeringen.
            </item>
            <item xml:id="i-GLKJfjSq89MEEGynm2BNwK">
              Riksdagen ställer sig bakom det som anförs i motionen om att
              utreda en breddning av avdragsrätten för gåvor till ideella organisationer
              och tillkännager detta för regeringen.
            </item>
            <item xml:id="i-6FJLKJB3acKEFDtt2Lwkai">
              Riksdagen ställer sig bakom det som anförs i motionen om behovet
              av att utveckla modeller för partnerskap mellan ideella organisationer,
              offentliga organ och näringslivet för att skapa möjligheter till
              fler samarbeten och tillkännager detta för regeringen.
            </item>
            <item xml:id="i-Kc4rmbg6oj9TZuF8WgCREK">
              Riksdagen ställer sig bakom det som anförs i motionen om att
              tillsätta en föreningsrättsutredning med syfte att tydliggöra
              och stärka civilsamhällets särart och tillkännager detta för regeringen.
            </item>
            <item xml:id="i-VANMQDsHvf7w5yhc5FhBMM">
              Riksdagen ställer sig bakom det som anförs i motionen om att
              förbättra möjligheterna för civilsamhället att bidra till integration
              och ökad delaktighet i samhället och tillkännager detta för regeringen.
            </item>
            <item xml:id="i-GjctF7eMPq1X2hBKdAdjg6">
              Riksdagen ställer sig bakom det som anförs i motionen om goda
              förutsättningar för dem som bidrar till samhället genom sitt ideella
              engagemang och tillkännager detta för regeringen.
            </item>
            <item xml:id="i-FHPQbHBiun4TBaiGKEszVr">
              Riksdagen ställer sig bakom det som anförs i motionen om vikten
              av att främja ett brett idrottsliv i hela landet där både etablerade
              och nya sporter, även digitala, blir tillgängliga för fler och
              tillkännager detta för regeringen.
            </item>
            <item xml:id="i-UHTnujWLb6jpJZNu1DNTBS">
              Riksdagen ställer sig bakom det som anförs i motionen om att
              underlätta idrottande för personer med funktionsnedsättning och
              tillkännager detta för regeringen.
            </item>
            <item xml:id="i-TVciuPCx7W2qn714Fdas4v">
              Riksdagen ställer sig bakom det som anförs i motionen om behovet
              av att utreda förutsättningarna för att skapa ett nationellt föreningsdrivet
              parasportutrustningsbibliotek och tillkännager detta för regeringen.
            </item>
            <item xml:id="i-DnWW8tRPjWavZqmA1UQjkC">
              Riksdagen ställer sig bakom det som anförs i motionen om att
              skapa möjligheter för föreningslivet att komma till skolor och
              fritidshem för att låta barn testa nya aktiviteter och tillkännager
              detta för regeringen.
            </item>
            <item xml:id="i-Uc2PmvB8cNzsbKJLKB9hdB">
              Riksdagen ställer sig bakom det som anförs i motionen om att
              medverka till att kommunerna lever upp till skollagen och barnkonventionen
              och erbjuder meningsfulla aktiviteter också när skolan är stängd
              på sommarloven och under andra lov, och detta tillkännager riksdagen
              för regeringen.
            </item>
            <item xml:id="i-CAGQkYZnVSwu5rpUbJG234">
              Riksdagen ställer sig bakom det som anförs i motionen om att
              ge Naturvårdsverket i uppdrag att se över de allmänna råden om
              buller kopplade till motorbanor och de idrottsanläggningar som
              lyder under definitionen industribuller, med syfte att underlätta
              för de verksamheter som bedrivs där, och detta tillkännager riksdagen
              för regeringen.
            </item>
            <item xml:id="i-NmgYTvGKz1bi6c9oTYeFCc">
              Riksdagen ställer sig bakom det som anförs i motionen om att
              tillsätta en utredning av villkor för jämställd idrott och tillkännager
              detta för regeringen.
            </item>
            <item xml:id="i-AiqQU4hS1ZmvDd6b19SaTX">
              Riksdagen ställer sig bakom det som anförs i motionen om behovet
              av närhet till idrott och friluftsliv och tillkännager detta för
              regeringen.
            </item>
            <item xml:id="i-5SfunX82zpNvMWhSib5DJR">
              Riksdagen ställer sig bakom det som anförs i motionen om vikten
              av möjlighet till folkbildning och tillkännager detta för regeringen.
            </item>
            <item xml:id="i-NzPA6knb2EyLfvYXFvwhkB">
              Riksdagen ställer sig bakom det som anförs i motionen om behovet
              av att noga följa utvecklingen inom mediaområdet för att säkra
              tillgången till allsidig och oberoende nyhetsbevakning och opinionsbildning
              i hela landet och tillkännager detta för regeringen.
            </item>
            <item xml:id="i-NLkKkmFRMdu2rXhiiZQWvj">
              Riksdagen ställer sig bakom det som anförs i motionen om att
              öka postverksamhetens effektivitet och minska miljöpåverkan genom
              att möjliggöra samdistribution av post och tidningar och tillkännager
              detta för regeringen.
            </item>
            <item xml:id="i-FBkTRMdzRsGzqzaAZq2ody">
              Riksdagen ställer sig bakom det som anförs i motionen om att
              se över förutsättningarna för att Sveriges Radio, Sveriges Television
              och Utbildningsradion så långt det är möjligt ska tillgängliggöra
              sitt journalistiska public service-material för fri användning
              och tillkännager detta för regeringen.
            </item>
            <item xml:id="i-HGedhxtd976faCYZMHMzFu">
              Riksdagen ställer sig bakom det som anförs i motionen om att
              regeringen bör påskynda arbetet med att ta fram lösningar för
              kvarstående frågor med anledning av den nya spelregleringen, däribland
              en ny modell för finansiering av hästnäringen, och tillkännager
              detta för regeringen.
            </item>
          </list>
        </div>
        <div type="motContent">
          <head type="h1" xml:id="i-Wb8iw1WfuFMAxdXRq8ZAn3">
            Kulturen som en del i det fria samhällslivet
          </head>
          <p xml:id="i-6eFUZkWKra7S3mbYHtsAQR">
            I kulturen och det fria samhällslivet får vi möjlighet att förstå
            oss själva och andra bättre. Vi kan utveckla vår kreativitet genom
            möten med det oväntade.
          </p>
          <p xml:id="i-U9o7xfKStDv4iTpgLpoLUJ">
            Med den digitala tekniken har mycket kultur och kunskap blivit
            tillgänglig för så många fler. Det har blivit enklare att sprida
            kultur och möjligheten till delaktighet är nu större än någonsin.
            Det digitala samhället har blivit en del av vår vardag. Detta
            syns inte minst med nya breda kulturformer som dataspel, möjligheter
            att se föreställningar som görs på en annan kontinent hemmavid
            eller på den svenska musiken som sprids och uppskattas i stora
            delar av världen. Med de möjligheter som digitalisering ger får
            fler möjlighet att finna ett uttryck som passar just dem. Det
            skapar också företag, jobb och exportinkomster. Med kreativitet
            växer vi som individer men också som samhälle.
          </p>
          <p xml:id="i-5yYsFjyrBnpL4CaQ4QuzpF">
            Kulturen har sitt egenvärde men bidrar också till mycket mer.
            Inte minst till kreativi­tet. Sverige har framgångsrika kreativa
            och kulturella näringar och det finns stor tillväxt­potential.
            Ökat samspel i kulturfrågor mellan politik, näringsliv och engagerade
            eldsjälar kan skapa ökade förutsättningar för jobb liksom för
            lokal och regional utveckling, attrak­tivitet och turism, kunskapsutveckling
            och nya exportframgångar.
          </p>
          <p xml:id="i-9dBBXA1L11PJWEr6XDzbYq">
            Engagemang som frodas i kulturliv, civilsamhälle och debatt är
            kitt som fogar sam­man samhället. I vår vision har alla – oavsett
            bostadsort, bakgrund, funktionsnedsätt­ning eller livssituation
            – möjligheter att delta i kulturliv som rymmer både professionellt
            buren kultur och amatörers skapande. Sverige blir ett alltmer
            mångkulturellt land, och detta skapar nya möjligheter. Kultur
            stärker självförtroende och gör att fler tar tillvara yttrandefriheten.
            Det i sin tur stärker delaktigheten och demokratin i vårt samhälle.
          </p>
          <head type="h1" xml:id="i-YTYuYzeeDzwBpKAxzTsjp1">
            Kulturpolitiska utvecklingsområden
          </head>
          <p xml:id="i-EjcjQweeD8fXk4WMrVEFWv">
            Människor vill bo och verka på en plats som är intressant och
            kreativ. Attraktionskraften för Sverige som nation är en viktig
            framtidsfråga. Kultur med både spets och bredd är betydelsefull
            som lokaliseringsfaktor. Där måste Sverige ligga i framkant för
            att klara internationell konkurrens. Detta är gynnsamt för att
            attrahera företagsetableringar, rekry­tering av arbetskraft liksom
            främjande av besöksnäringen.
          </p>
          <p xml:id="i-YFKzimGnKh2NVTH2cuoPYH">
            Det är viktigt att alla får tillgång till ett brett kulturutbud
            i hela landet. Då skapas också förutsättningar för ett nytänkande
            och spetsigt kulturliv som också låter tala om sig internationellt.
            Inte minst är det centralt att alla barn får möta många olika
            kultur­yttringar så att de kan finna sina egna uttryck. Det skapar
            också en grogrund för bild­ning att bära med sig genom livet.
            Därför bör satsningen på Skapande skola, som finns i grundskolan
            och förskolan, på sikt breddas till att gälla även gymnasieskolan.
            Dessutom ger det professionella kulturskapare arbetstillfällen
            på skolor när de arbetar med barn och kultur. Skapande skola stimulerar
            de ungas kreativitet och skapar möten med pro­fessionella kulturskapare.
          </p>
          <p xml:id="i-Nh7TALwUdsmDSfm2vZ5Y6j">
            Möjligheten att både ta del av kultur och själv skapa genom digital
            teknik måste tas tillvara. Vi har nu till exempel en framgångsrik
            svensk bransch för dataspel och app­utveckling, ett kreativt entreprenörskap
            som engagerar många. Vi vet inte i dag vilka nya kulturella yttringar
            som kommer att uppstå när tekniken utvecklas. Med detta krävs
            ett öppet förhållningssätt från offentligt håll så att även ungas
            aktiviteter på internet kan få stöd. Även inom traditionell kultur
            som opera har föreställningar utvecklats för att platsa i det
            nya digitala visningsfönstret.
          </p>
          <p xml:id="i-7vAEYPMoxgKNKKpoc2MuTW">
            För att lyfta kulturlivet i hela landet vill vi stärka och utveckla
            kultursamverkans­modellen. Vi vill också att regionerna i samverkan
            med den nationella nivån tar fram en nationell kulturplan. Ytterligare
            ett sätt att skapa såväl nationellt som internationellt intresse
            för vårt kulturliv är att inrätta ett system för ett nationellt
            kulturhuvudstadsår. Idén är att en svensk stad vart annat år får
            statusen nationell kulturhuvudstad. Då kan också mindre städer
            få uppmärksamhet och chans att visa upp och särskilt utveckla
            sitt kulturliv.
          </p>
          <p xml:id="i-KFMiFTWr2p6cJKRtjHb2CW">
            För att fler människor ska kunna få nya och vidgande kulturella
            intryck vill vi både sprida och utveckla vårt kulturliv genom
            internationella kontakter. Det kan exempelvis ske genom samarbete
            med vänorter, ökad aktivitet inom området via våra ambassader
            och konsulat och genom direkt utbyte mellan aktiva kulturutövare.
          </p>
          <p xml:id="i-96YVefMUULFQE1wnrXMEzK">
            För ett kulturliv i världsklass krävs även goda förutsättningar
            att sprida och ta del av kultur som skapats i andra länder. För
            att lyckas med detta och för att främja digitala företag är det
            viktigt att en gemensam digital marknad skapas i EU.
          </p>
          <p xml:id="i-D8Pgi28k6WKa868cTKRJkr">
            För att säkra den konstnärliga friheten behöver konsten skyddas
            från direkt påverkan när den betalas av det offentliga, det som
            brukar kallas principen om armlängds avstånd. Det behövs också
            modeller för offentlig och privat samverkan i dessa sammanhang
            så att armlängds avstånd gäller även där. Vi ser gärna sponsring
            där den konstnärliga friheten samtidigt värnas.
          </p>
          <p xml:id="i-SF8m2ireYQKype2XCjjpVn">
            Vi vill utreda möjligheten att införa avdragsrätt för förstahandsinköp
            av konst för företag. Det kan vara ett sätt att skapa en större
            marknad för ny konst utan statlig styr­ning.
          </p>
          <p xml:id="i-GuzUWxUKrTejHxgsLFrRhn">
            Det finns många olika sätt att förbättra villkoren för kulturarbetare.
            Tillgången på samlingslokaler i hela landet ger möjlighet för
            kulturskapare inom bland annat teater, musik och litteratur att
            få uppdrag och nå nya grupper. Skapande skola ger också upp­drag
            till kulturarbetare över hela landet. Många kulturarbetare är
            företagare och frilans­are och vi vill förbättra möjligheterna
            för dessa att kunna ta del av socialförsäkringarna. Det kan också
            finnas behov av särskilda informationsinsatser till företagare
            eftersom det är en grupp som ofta kan vara utan detta skydd. Vi
            anser också att allianserna är en form som bör utvecklas.
          </p>
          <p xml:id="i-XaBS1HAGgZ5p6jY5EcVHKM">
            En bredare finansiering av kulturen gör den friare. Sponsring
            av kultur kan vara svårare att få godkänd av skatteverket än sponsring
            av idrott eftersom det exempelvis kan vara enklare att se vad
            en reklamskylt ger i marknadsföring än exempelvis spons­ring av
            en mindre teateruppsättning. Därför bör en översyn av reglerna
            kring sponsring göras med bland annat syftet att göra det enklare
            med sponsring för mindre kulturytt­ringar och föreningar.
          </p>
          <p xml:id="i-U39Fxr1Ar5KFe3bMiZeocs">
            De nationella kulturinstitutionerna måste sprida sin verksamhet
            och göra den mer tillgänglig i hela landet. Detta kan göras på
            många sätt. Ett sätt är genom att låta ett antal framträdande
            regionala scener, som exempelvis Dalhalla, även få status som
            natio­nella scener. Då kan till exempel Kungliga Operan ha Dalhalla
            som sin scen under en tid varje år. Det skulle kunna lyfta både
            den speciella scenen och bidra till att locka nya besökare både
            inom landet och internationellt.
          </p>
          <p xml:id="i-9yom4TfrAcy4nqfB12B1fo">
            Film tillhör de mest tillgängliga kulturformerna i Sverige. Så
            vill vi att det ska förbli. Momsen på biobesök höjdes i januari
            2017. Den gör det dyrare för besökare att gå på bio och ökar risken
            att biografer på mindre orter slås ut. Regeringen lade under våren
            2016 en filmproposition. När den behandlades av riksdagen beslutades
            om sju stycken tillkännagivanden, däribland att regeringen skyndsamt
            ska utreda en alternativ finansi­ering av filmpolitiken med utgångspunkt
            i att behålla den nuvarande mervärdesskatte­satsen. Biografer
            på mindre orter betyder mer för kulturlivet på dessa orter än
            bara en plats att se film på. De är en viktig del i en kulturell
            infrastruktur som sammantaget ger tillgång till ett brett kulturliv
            i hela landet. Det är också viktigt att det finns goda förut­sättningar
            att göra svensk film. För att få fler filmer att spelas in i Sverige
            och förbättra möjligheterna för en väl fungerade inhemsk filmbransch
            behövs någon form av produk­tionsincitament.
          </p>
          <p xml:id="i-L7yYprNGAJspJ23iN6bbce">
            Det kyrkliga kulturarvet är allas. Alla som lever och vistas
            i Sverige har rätt till del­aktighet i det. Där finns spår från
            bygdens och landets historia. Detta kulturarv behöver göras mer
            tillgängligt för alla. Det kan bland annat ske genom att även
            omfatta informa­tion om kulturarvet på ett tillgängligt sätt,
            exempelvis genom text på lättläst svenska och på teckenspråk.
            Här kan också den digitala utvecklingen ge nya möjligheter att
            ytterligare tillgängliggöra kulturarvet.
          </p>
          <head type="h1" xml:id="i-7Y61QriavLQR6WA21Dygfd">
            Stärkt civilsamhälle
          </head>
          <p xml:id="i-NTh1jhXpocG1pb677poner">
            Varje människa måste kunna bidra efter förmåga och få förutsättningar
            att vara delaktig i samhällslivet. Civilsamhället är ofta snabbt
            på plats när det uppstår behov av organise­rat samarbete mellan
            människor. För att ge civilsamhället bättre förutsättningar bör
            det utredas hur avdragsrätten för gåvor till ideella organisationer
            kan breddas.
          </p>
          <p xml:id="i-Rv1CXvPr9iqo4CjxxLotBB">
            När en idéburen organisation vill samarbeta med det offentliga
            för att göra samhälls­insatser uppstår ibland svårigheter som
            beror på att det inte finns tydliga modeller, likt modeller vid
            upphandling, att använda. Det kan finnas oklarheter om det juridiska
            upp­lägget som gör att ett samarbete riskerar att inte bli av.
            Därför vill vi utveckla modeller för ett sådant partnerskap mellan
            idéburna organisationer och det offentliga. Då ges möjligheter
            för att fler samarbeten ska kunna komma till stånd.
          </p>
          <p xml:id="i-GkwVxpGB1VBJEGNxBrGcqh">
            Det finns också områden där det av tradition varit föreningsdrivna
            verksamheter som fått nya aktörer i form av entreprenörer. Det
            kan exempelvis handla om återanvänd­ning av produkter eller sportarrangemang.
            Det har gjort att en marknad har uppstått där det tidigare inte
            varit någon. Detta har skapat svårigheter för de som arbetar ideellt
            när exempelvis myndigheter kräver marknadshyra för att låta en
            förening nyttja dess mark. Detta riskerar att urholka föreningsrätten.
            För oss leder det till att det är dags för en föreningsrättsutredning,
            med syfte att tydliggöra och stärka civilsamhällets särart och
            skapa rimliga regelverk för verksamheterna. I den bör exempelvis
            frågan om att utvidga halva prisbasbeloppsregeln som idag gäller
            för idrottsföreningar till att också omfatta övriga allmännyttiga
            föreningar ingå.
          </p>
          <p xml:id="i-EqHGKUNiC2C46CiD1nFqtj">
            Vi kan också se att det finns hinder i systemen för ökad integration.
            Vi vill alltid se till individen, oavsett om den personen troligen
            kommer att få stanna i Sverige eller inte. Vi vill att den enskilda
            människan ska få utvecklas genom bland annat samröre med det civila
            samhället. Det handlar om bildning, inte bara utbildning. Då kommer
            fler männi­skor att få tillgång till det civilsamhället och däribland
            folkbildningen kan erbjuda.
          </p>
          <p xml:id="i-XViEZhCNERXJXyHgVW3QK4">
            Vi vill förbättra möjligheterna för det civila samhället att
            göra samhällsinsatser. Ett sätt är bättre kunskap om de utmaningar
            som finns i samhället. Här kan det offentliga bli bättre på att
            bjuda in det civila samhället för samtal och samverkan. Det måste
            också finnas tillgång till samlingslokaler till rimlig kostnad
            även i städer för att möjliggöra denna typ av aktiviteter. Därför
            behöver det offentliga på alla nivåer bli bättre på att tillgängliggöra
            sina lokaler för föreningslivet på tider som annars är outnyttjade.
          </p>
          <p xml:id="i-UUwhBV2G2KFb3EbpY7nFzp">
            De som ideellt bidrar till samhället med sitt engagemang måste
            ha goda förutsätt­ningar för detta. Det finns ett problem med
            projektbidrag på bekostnad av grundstöd till ideella organisationer.
            Det gör verksamheten svårstyrd eftersom det behövs grundstöd för
            att kunna söka projekt, och inte minst för att utveckla sin verksamhet.
            För att stärka civilsamhällets möjlighet att vara än mer snabb
            och flexibel för att ta sig an samhällets utmaningar så vill vi
            se en ökad andel grundstöd i bidragen från det offentliga.
          </p>
          <p xml:id="i-RnC3kCpXnsWZMUKvMx3kzY">
            Idrott har mycket att ge i form av hälsa, glädje och samvaro.
            Därför bör ett brett idrottsliv främjas i hela landet där både
            etablerade och nya sporter, även digitala, blir tillgängliga för
            fler.
          </p>
          <p xml:id="i-6nbmnNGgnfMyDbF8S6YikY">
            För personer med funktionsnedsättning kan det ibland vara svårt
            att hitta en lämplig idrottsaktivitet. Parasport kan då vara en
            väg till fysisk aktivitet. Men det är långt ifrån alla ungdomar
            som har möjlighet att delta i den idrott som finns på orten eller
            i den idrott de brinner för. Har man en funktionsnedsättning behöver
            man t ex färdtjänst för att kom­ma till träning, eller ledsagare
            för att kunna delta, eller speciella hjälpmedel, eller ledare
            som är kunniga i parasport. Det är kommunerna som beviljar färdtjänst
            och många god­känner inte det och inte heller ledsagare eller
            inköp av hjälpmedel. Utbildning av ledare för parasport är självklart
            också viktigt och något för kommunernas nämnder/styrelser för
            idrott att ta på allvar. Det finns, med andra ord, flera åtgärder
            som måste förändras. Alla barn och ungdomar behöver aktiveras
            och personer med olika funktionsnedsättning­ar mer än andra. Men
            för dessa ungdomar finns oöverstigliga hinder, som samhället bär
            ansvar för att undanröja.
          </p>
          <p xml:id="i-ShvtNu1UkxagH22sNQNVJJ">
            I vissa parasporter krävs det speciell utrustning som är kostsam.
            Därför bör förutsätt­ningarna utredas för skapande av ett nationellt
            föreningsdrivet bibliotek där sådan utrust­ning kan lånas så att
            man får chansen att testa om en idrottsaktivitet passar. Ett sådant
            bibliotek kan också bidra till att möjliggöra ett aktivt friluftsliv
            som också kan kräva an­passad utrustning.
          </p>
          <p xml:id="i-AanqD4Cv99oBTry83u9stE">
            För att fler barn ska få chans att hitta en idrott eller annan
            föreningsaktivitet som de tycker är rolig så bör föreningslivet
            ges möjlighet få komma in i skolan och på fritids­hem. Det öppnar
            möjligheter för barn som annars kanske inte fått chansen att testa
            nya aktiviteter och att gå med i föreningslivet. Att barn får
            samlas runt intressen ger också möjlighet till ökad integration.
            Detta kan också stärka föreningslivet då nya medlemmar kan tillkomma.
            Det förekommer också fritidshemsverksamhet där föreningslivet,
            som exempelvis idrottsföreningar, utgör basen för verksamheten.
            Sådana verksamheter, som idrotts- eller friluftsfritids, bör ha
            goda möjligheter att bedrivas och göras tillgängliga för fler.
          </p>
          <p xml:id="i-JZEcsxme7A9c3ULuNYA4pF">
            Det händer att barn måste tillbringa delar av sommarlovet eller
            andra lov ensamma, utan tillsyn av någon vuxen och utan sällskap
            av andra barn. Särskilt sommarlovet är krångligt att planera utan
            resurser och nätverk, speciellt för ensamstående föräldrar. Det
            är för alla dessa barn som behovet av fritidshemsverksamhet och
            gratisaktiviteter som kan anordnas exempelvis i samverkan med
            föreningslivet på sommarlovet och andra lov är särskilt betydelsefulla.
            Skollagen och barnkonventionen behöver följas och kommu­nerna
            behöver arbeta fram en långsiktig plan för att inget barn ska
            behöva vara ensamt på loven.
          </p>
          <p xml:id="i-TGtF9awRJVaahdZoTCWKoP">
            På senare tid har det varit flera domstolsprövningar kring buller
            som lett till försäm­rade möjligheter för idrotten. De grundar
            sig i Naturvårdsverkets allmänna råd kring buller där buller från
            idrottsförläggningar i dag jämställs med industribuller. För idrott
            gäller en gräns på 45 dBA och för vägbuller en gräns på 55 dBA.
            Detta har medfört att vissa idrottsanläggningar redan har fått
            inskränkningar i verksamheten och att fler an­läggningar kan hotas
            av samma sak. Det är också högre krav för motorbanor än för exempelvis
            väg- och flygtrafiken. Idrottens betydelse för såväl enskilda
            människor som för samhället är ovärderlig. Därför behöver Naturvårdsverket
            få i uppdrag att se över de allmänna råden om buller kopplade
            till motorbanor och de idrottsanläggningar som lyder under definitionen
            industribuller, med syfte att underlätta för de verksamheter som
            bedrivs där.
          </p>
          <p xml:id="i-H4KKGAr7uwWvJMyM5xwQNF">
            Idrott är bra för både det fysiska och psykiska välbefinnandet
            och det är därför bland annat viktigt att ta reda på varför flickor
            slutar idrotta tidigare så att effektiva åtgärder kan sättas in.
            Vi vill att en utredning görs som tar fram förslag på lösningar
            för dessa utmaningar så att Riksidrottsförbundet kan få ett tydligare
            uppdrag för att uppnå jäm­ställdhet inom svensk idrott. Även den
            befintliga skattelagstiftningen som idag gör det dyrare och svårare
            att sponsra damidrott än herridrott bör ses över i detta sammanhang.
          </p>
          <p xml:id="i-HieShh6XaPgYcFoQDk1djT">
            Närhet till idrott och friluftsliv är viktigt för att fler ska
            ha möjlighet att vara aktiva. Det kan handla om närhet till idrottsplatser
            eller om tillgång till skidspår i ett närliggan­de naturområde.
            Det behövs på många håll tas ökad hänsyn till behovet av idrottsytor
            i stadsplaneringen. För att åstadkomma det behöver kommunerna
            ha stor frihet att hitta kreativa lösningar utifrån lokala förutsättningar.
            Det är då viktigt att ha en dialog med idrottsrörelsen så att
            det man bygger också är det som efterfrågas och behövs.
          </p>
          <p xml:id="i-XmomKtGwmY3hVFDcbhznWM">
            Kontakter med andra och bildning är centrala för att kunna orientera
            sig, forma självständiga uppfattningar och aktivt delta i samhället.
            Här spelar civilsamhällets alla delar en mycket viktig roll. Ett
            exempel är folkbildningen där vi skapar rum för reflek­tion och
            gemensamt får djupare kunskap om vår värld. Bildning vidgar våra
            vyer och gör oss friare. Samhället berikas när goda möjligheter
            finns för människor att gå sam­man och lära sig mer om något ämne
            gemensamt. Här bidrar folkbildningen med en struktur som understödjer
            en bredd av bildningsverksamhet. Denna verksamhet fyller en viktig
            funktion i samhället och kan inte ersättas av utbildningar som
            arrangeras av det offentliga eller utbildningsföretag.
          </p>
          <head type="h1" xml:id="i-XydgGk6Q1kGjcJPnxYDFRm">
            Mångfald av medieperspektiv
          </head>
          <p xml:id="i-JCjtjW6RsgEdmVcjCiZzvS">
            Det sker stora och snabba förändringar inom medieområdet. Med
            den digitala utveck­lingen har många fördelar tillkommit. Medievärlden
            har breddats. Till exempel finns mycket mer information tillgänglig
            och det är lättare för en enskild person att komma till tals,
            till exempel genom tidningars kommentarsfält samt de sociala medierna.
            Samtidigt har många lokalredaktioner lagts ner på senare år och
            den utvecklingen ser fortsatt dyster ut. Bakgrunden är främst
            att annonspengar har flyttats till andra ställen på internet.
          </p>
          <p xml:id="i-RN1mpeLQjiRwQ5zBKjuuip">
            Tillgången till en allsidig och oberoende nyhetsbevakning och
            opinionsbildning i hela landet måste säkras. Utvecklingen inom
            mediaområdet behöver följas noga. Det är då extra viktigt att
            bevaka områden som är särskilt utsatta där nyhetsbevakning saknas
            eller har lägre frekvens och se vad mer som kan göras för att
            förbättra situationen.
          </p>
          <p xml:id="i-Tx5L1RNEuGwJPtX9eHH64S">
            Det finns fortfarande många som är villiga att betala för att
            få sina nyheter. Det finns dock svårigheter att få tillgång till
            media i hela landet. Dels är det på vissa håll svårt att få ut
            fysiska tidningar eftersom det är problem med distributionen,
            dels är det svårt i stora delar av landet att få tillgång till
            media eftersom det saknas stabil och snabb inter­netuppkoppling.
          </p>
          <p xml:id="i-76QaKcFW7JksY2uhxp4Kaz">
            I den statliga utredaren Kristina Jonängs delbetänkande ”Som
            ett brev på posten” (SOU 2016:27) återges postbranschens perspektiv
            på samdistribution av brev och tid­ningar. Det är tydligt att
            de marknadsinriktade aktörerna, exempelvis distributörerna, ser
            ett behov av att på andra sätt öka sin beläggning då både tidnings-
            och brevförsändelser minskar. Att samdistribuera brev och tidningar
            skulle öka både tids- och kostnadseffek­tiviteten samt påverka
            positivt ur miljösynpunkt då färre transporter behövs. Tidningar
            och brev har idag olika tidpunkt för leverans till kund. Vårt
            förslag innefattar att den gemensamma distributionen sker enligt
            nuvarande tidningsdistributörers tidsordning. Förslaget bidrar
            även till att vidmakthålla en bättre tillgänglighet/service både
            på lands­bygd och i tätort, vilket är av största vikt också för
            tillgång till lokaljournalistik och där­med en fungerande demokrati.
          </p>
          <p xml:id="i-EqDgdWvBdPyYCQvgEdGhpC">
            Public service spelar en stor roll för spegling av hela landet.
            Den behövs sida vid sida med de privata aktörerna för att ha en
            mångfald av perspektiv. Ett fortsatt brett uppdrag för public
            service är centralt för att utbudet ska vara fortsatt relevant
            för många i Sverige. Vi lever i en tid med ett allt mer differentierat
            medieutbud och tidningar under ekonom­isk press. Samtidigt finansierar
            vi public service-medierna SVT, SR och Utbildnings­radion. Med
            nya digitala verktyg finns goda möjligheter att få mer public
            service utan extra kostnader.
          </p>
          <p xml:id="i-DR6EbZx9Xmci79siQEsh2b">
            Enligt sändningstillståndet ska public service-medierna ”präglas
            av folkbildnings­ambitioner”. Men genom att begränsa användandet
            av det producerade materialet till egna kanaler begränsas dessa
            ambitioner och möjligheter.
          </p>
          <p xml:id="i-2E6AL6aG41B6px4xcfcmt3">
            För att få ett ökat utnyttjande av allmänheten och av andra medier
            av det public service-material som Sveriges Radio, Sveriges Television
            och Utbildningsradion produ­cerat behövs en förändring av deras
            öppenhet och tillgänglighet.
          </p>
          <head type="h1" xml:id="i-RHkdS6v3Zimtt6MUTfXrPC">
            Spel
          </head>
          <p xml:id="i-ShEGPMJN4V2btkZeBSNsP9">
            En ny reglering av spelmarknaden trädde ikraft den 1 januari
            2019. För att lösa kvar­varande frågor som exempelvis finna en
            modell för finansiering av hästnäringen i den nya situation som
            kommer av den omreglerade spelmarknaden har utredningen Centrala
            marknadsfrågor vid omregleringen av spelmarknaden, tillsats. Den
            ska redovisas senast den 31 oktober 2020. Våren 2019 kom ett tilläggsdirektiv
            kring att föreslå åtgärder som ytterligare kan begränsa marknadsföringen
            kring spel. Detta kom efter att marknads­föringen av spel vid
            införandet av den omreglerade spelmarknaden kraftigt ökade och
            var fortsatt aggressiv trots kravet på måttfullhet. Delar av marknadsföringen
            har varit oacceptabel och det är av största vikt att komma tillrätta
            med detta. Omregleringen av spelmarknaden skapar också en ny situation
            och för främst hästnäringen är en snabbare lösning av frågan av
            stor betydelse. Därför bör en delredovisning komma tidigare avse­ende
            hästnäringen. Detsamma gäller för spelreklamen.
          </p>
        </div>
        <div type="motSignatures">
          <list>
            <item xml:id="i-FXNuDQGp4Yc2kQCc2NfNGZ" who="i-9nQnnjEYdDqQdpqWHaTczL">
              Per Lodenius (C)
            </item>
            <item xml:id="i-Xro6cJxE4Yt1zjNyJa5oSf" who="i-CdKPr5PV7B8cJEHJFtQGGn">
              Peter Helander (C)
            </item>
            <item xml:id="i-8LL6ypZtoujaB8xAHaExds" who="i-A4xHkoj5hLnWEChHnCCjS5">
              Jonny Cato (C)
            </item>
            <item xml:id="i-52YEcQww59GZJtvDJQqRsC" who="i-UT1ponddSVxoVpn779syr7">
              Solveig Zander (C)
            </item>
          </list>
        </div>
      </div>
    </body>
  </text>
</TEI>
