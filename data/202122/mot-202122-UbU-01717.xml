<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202122-UbU-01717">
  <teiHeader>
    <fileDesc>
      <titleStmt>
        <title>Modernisering av sex- och samlevnadsundervisningen</title>
        <author corresp="i-X9jqcGenibr5tWEbnZgddm">av Annika Hirvonen (MP)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2021/22:1717 av Annika Hirvonen (MP)</title>
          <idno type="rdwebb">H9021717</idno>
          <rs type="number">1717</rs>
          <orgName type="comitteeAbbreviation">UbU</orgName>
          <ref type="dokument_url_text">http://data.riksdagen.se/dokument/H9021717/text</ref>
          <ref type="dokument_url_html">http://data.riksdagen.se/dokument/H9021717</ref>
          <ref type="dokumentstatus_url_xml">http://data.riksdagen.se/dokumentstatus/H9021717</ref>
          <ref type="docx">http://data.riksdagen.se/fil/B134435F-D653-4828-B801-343D665BB613</ref>
          <ref type="pdf">http://data.riksdagen.se/fil/B330FB60-2A79-4518-8D7D-E389A763EAC5</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-X9jqcGenibr5tWEbnZgddm</idno>
            <name>Annika Hirvonen</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-PezHeFMR9RZ2tXEHKhP3G" type="signed"/>
        <correspContext corresp="i-PezHeFMR9RZ2tXEHKhP3G">
          <note type="signatory" corresp="i-X9jqcGenibr5tWEbnZgddm"/>
        </correspContext>
        <correspAction xml:id="i-Sujcwftw9Y4bzixAdMh7cM" type="submitted">
          <date when="2021-09-30"/>
          <time when="17:30:47"/>
        </correspAction>
        <correspAction xml:id="i-Mpt4ivSgQ9hoUW3JFBftU2" type="reviewed">
          <date when="2021-09-30"/>
          <time when="20:07:02"/>
        </correspAction>
        <correspAction xml:id="i-Q1e8mj9WTdph9WeusZPEQm" type="referred">
          <date when="2021-10-14"/>
        </correspAction>
        <correspAction xml:id="i-ByWAJCukk5aybsMCmNZN3P" type="assigned">
          <date when="2022-10-05"/>
          <time when="11:29:03"/>
        </correspAction>
        <correspContext corresp="i-ByWAJCukk5aybsMCmNZN3P">
          <ref type="assignedTo">Utbildningsutskottet</ref>
        </correspContext>
        <correspAction xml:id="i-YZSjXPv8Z8gsuZfT3y4hs" type="behandlas_i"/>
        <correspContext corresp="i-YZSjXPv8Z8gsuZfT3y4hs">
          <ref type="uppgift">2021/22:UbU16</ref>
          <ref type="ref_dok_id">H901UbU16</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">UbU16</ref>
          <ref type="ref_dok_titel">Lärare och elever</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-HcsHB2ruKK8QcWF2LKj5Xj" type="motHeader">
        <div xml:id="i-VgS2C2QCdGBzG2qiqQW3xZ" type="motTitle">
          Motion till riksdagen 2021/22:1717 av Annika Hirvonen (MP) Modernisering
          av sex- och samlevnadsundervisningen
        </div>
      </div>
      <div xml:id="i-QTWaTotvUSehqL4NcuJp25" type="motBody">
        <div xml:id="i-66jpbLZNKWQbHUxgqPqYbn" type="motProposal" subtype="förslag">
          <head xml:id="i-DFgQnPQjfjShp3kbZqUDvX">
            Förslag till riksdagsbeslut
          </head>
          <list xml:id="i-6qesDDrKf7Up1iWgpfFdTw">
            <item xml:id="i-8fsXLQyr9sfwXS3AQFKVzd" sortKey="Yrkande 1">
              Riksdagen ställer sig bakom det som anförs i motionen om undervisning
              i sexualitet och samtycke för yrkesverksamma lärare och tillkännager
              detta för regeringen.
            </item>
          </list>
        </div>
        <div xml:id="i-i3pj71voY2HtEiGGLSsR3" type="motContent">
          <head xml:id="i-FkHZtB8t41cAcx3R5KaJER" type="h1">
            Viktiga reformer mot en samtyckeskultur är gjorda
          </head>
          <p xml:id="i-YLyQGjgmMPV4RVZbW8pjKk">
            Samtyckeslagen trädde i kraft 2018 och innebär att det nu även
            i lagen anses vara våldtäkt att ha sex med den som inte deltar
            frivilligt. Ömsesidigheten vid sexuella relationer och varje människas
            sexuella integritet sätts i centrum i lagstiftningen om våldtäkt.
            Miljöpartiet har arbetat för detta i över tio års tid sida vid
            sida med aktivister och jurister som sett det orimliga i gångna
            tiders logik. Nu läggs också ansvaret för att försäkra sig om
            att den person som man har sex med verkligen vill vara med hos
            var och en som inleder en sexuell samvaro med en annan människa,
            där det hör hemma. Även de 70 procent kvinnor som vid en våldtäkt
            drabbas av så kallad frozen fright ska skyddas enligt lagen, liksom
            de som överraskas efter att till exempel ha somnat på en fest.
            Är signalerna tvetydiga behöver man visa större aktsamhet.
          </p>
          <p xml:id="i-TGTUnwtWRQp9x72fdtx3rZ">
            Brottsoffermyndighetens undersökning visar att förståelsen för
            vad samtycke är idag brister bland unga. Så många som 17 % av
            de unga killarna i deras studie ansåg att samtycke till sex per
            automatik förelåg när två personer har en relation. Detta trots
            att våldtäkt inom äktenskapet varit brottsligt sedan 1965, och
            att en relation mellan offer och gärningsman inte längre ansetts
            vara en förmildrande omständighet sedan 1984.
          </p>
          <p xml:id="i-UFkH8tFUrfZTaVUN7LZ8W7">
            Skolan har en central roll i att rusta eleverna med de kunskaper
            som de behöver för att bli väl fungerande samhällsmedborgare.
            Särskilda satsningar har gjorts mot sexuella trakasserier och
            i januari 2017 förtydligades bl.a. att skolorna måste ha riktlinjer
            och rutiner för verksamheten i syfte att förhindra trakasserier
            och sexuella trakasserier. Arbetet för att öka elevernas trygghet
            förstärks också i och med nationell plan för trygghet och studiero.
          </p>
          <p xml:id="i-BsmMxvrLGprY8haC2DreCd">
            Vi i Miljöpartiet har också i regering reviderat skolans läroplan
            så att ämnesområdet nu inkluderar centrala frågor som samtycke,
            pornografi m.m. under det nya namnet sexualitet, samtycke och
            relationer. För att undervisningen i sexualitet och samtycke ska
            förbättras och vara likvärdig behöver lärarnas kompetens utvecklas.
          </p>
          <head xml:id="i-Lcgowt8oTA34JzdbzdCWvX" type="h1">
            Sexualitets- och samtyckesundervisning för alla lärare
          </head>
          <p xml:id="i-7r1yuewqe8dmuj35o3o4km">
            Skolinspektionens granskning av sex- och samlevnadsundervisningen
            visade att lärarna behöver bättre stöd och verktyg när det gäller
            arbetet med sex- och samlevnadsfrågor. Rapporten visar brister
            i undervisningen bland annat vad gäller normer och hbtq-frågor.
            Det systematiska utvecklingsarbetet kring ämnesområdet som numera
            kallas sexualitet, samtycke och relationer, behöver förbättras
            och elevernas delaktighet i undervisningen behöver öka.
          </p>
          <p xml:id="i-GXnW6ZeB8pDVNK3UA34Xzm">
            Skolverket har tagit fram en serie stödmaterial om ämnesområdet
            för bl.a. grund- och gymnasieskolan. Dessa stödmaterial riktar
            sig till lärare och övrig personal i skolan och ger vägledning
            för hur innehållet i kurs- och ämnesplaner tillsammans med frågor
            om jämställdhet, normer, sexualitet och relationer kan integreras
            i ämnesundervis­ningen. Stödmaterialen synliggör också ansvaret
            och möjligheterna att koppla undervis­ningen om sex och samlevnad
            till skolans arbete mot kränkningar och trakasserier.
          </p>
          <p xml:id="i-4fZ9qbv1MJ2rcoAM6MuwD4">
            För att säkerställa en likvärdig undervisning i sexualitet, samtycke
            och relationer drev Miljöpartiet igenom att alla lärarstudenter
            ska få undervisning i sex och samlevnad på lärarutbildningen.
            Eftersom kvaliteten i undervisningen blir som bäst när den är
            integrerad i alla olika ämnen, behöver också alla lärare få verktygen
            att undervisa i ämnet utifrån sitt ämne.
          </p>
          <p xml:id="i-63e81aWgbe2PNeqo9K1tXC">
            Det är en viktig seger att de lärare som i framtiden utbildas
            kommer att få med sig dessa kunskaper. Det blir samtidigt uppenbart
            att de lärare som redan idag arbetar ute på skolorna också behöver
            ett kunskapslyft om vi inte vill vänta i 40 år på att detta ska
            ge den effekt vi efterfrågar. Regeringen bör därför säkerställa
            att alla lärare som redan är verksamma och som undervisar eller
            borde undervisa i ämnesområdet också får de kunskaper som de behöver
            för att alla elever ska få de kunskaper de behöver med sig, t.ex.
            inom ramen för det kommande professionsprogrammet för lärare.
          </p>
        </div>
        <div xml:id="i-QxC61EiLgd2BQ21XujUSzs" type="signatureBlock">
          <list xml:id="i-MW4bYXMvLeJNMXiPQhikCb">
            <item xml:id="i-93hUFrPsc3dt4zR9QcZ256" type="signature">
              Annika Hirvonen (MP)
            </item>
          </list>
        </div>
      </div>
    </body>
  </text>
</TEI>
