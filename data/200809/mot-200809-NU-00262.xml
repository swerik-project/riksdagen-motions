<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200809-NU-00262">
  <teiHeader>
    <fileDesc>
      <titleStmt>
        <title>Kooperativ företagsutveckling</title>
        <author corresp="i-TZHBPDEfPriGgMd5y7LfJG i-JfXS8EFEqMfBiyryszrVvW">av Lars U Granberg och Ann-Kristine Johansson (s)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Kooperativ företagsutveckling</title>
          <idno type="rdwebb">GW02N262</idno>
          <rs type="number">N262</rs>
          <orgName type="comitteeAbbreviation">NU</orgName>
          <ref type="dokument_url_text">http://data.riksdagen.se/dokument/GW02N262/text</ref>
          <ref type="dokument_url_html">http://data.riksdagen.se/dokument/GW02N262</ref>
          <ref type="dokumentstatus_url_xml">http://data.riksdagen.se/dokumentstatus/GW02N262</ref>
          <ref type="doc">http://data.riksdagen.se/fil/7522A1E2-0A64-43A4-A380-882C0F9580AE</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-TZHBPDEfPriGgMd5y7LfJG</idno>
            <name>Lars U Granberg</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-JfXS8EFEqMfBiyryszrVvW</idno>
            <name>Ann-Kristine Johansson</name>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-NvYzujanj3wjaKhS3nSjiV" type="signed"/>
        <correspContext corresp="i-NvYzujanj3wjaKhS3nSjiV">
          <note type="signatory" corresp="i-TZHBPDEfPriGgMd5y7LfJG"/>
          <note type="signatory" corresp="i-JfXS8EFEqMfBiyryszrVvW"/>
        </correspContext>
        <correspAction type="numbering" xml:id="i-C6U773JmRtFJFVPLawvF3T">
          <date when="2008-10-06"/>
        </correspAction>
        <correspAction type="submission" xml:id="i-Sn8FFpU5tE6VvTQ51Dxd5y">
          <date when="2008-10-02"/>
        </correspAction>
        <correspAction type="transfer" xml:id="i-VshXh32mngBWv2faTF1qhm">
          <date when="2008-10-01"/>
        </correspAction>
        <correspAction type="assigned" xml:id="i-CVHmpu5uTUHAQVkxNknuzK"/>
        <correspContext corresp="i-CVHmpu5uTUHAQVkxNknuzK">
          <ref type="assignedTo">Näringsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="motProposal" subtype="förslag">
          <head xml:id="i-8kS9mcKy79Xkr1kgUdc7gC">
            Förslag till riksdagsbeslut
          </head>
          <p xml:id="i-87NjMCeSSe7aL6QXS4gDmk">
            Riksdagen tillkännager för regeringen som sin mening vad som
            anförs i motionen om kooperativt företagande och social ekonomi.
          </p>
        </div>
        <div type="motContent">
          <head type="h1" xml:id="i-Da3QZiDj2xw8fNzQZtR9Xo">
            Motivering
          </head>
          <p xml:id="i-5ye8cX2kpC6pbC92iE7U9o">
            Vi noterar med tillfredsställelse ILO:s rekommendation nr 193
            och rekommendationens budskap att kooperativ i alla former tillför
            samhället, oavsett utvecklingsnivå och nation, särskilda möjligheter
            för olika grupper av medborgare att utveckla verksamheter, sysselsättning,
            välfärd och hållbar utveckling samt att detta bör främjas av regeringar,
            arbetsgivar- och arbetstagarorganisationer. Vi instämmer helhjärtat
            i detta och i betydelsen av att främja människors delaktighet
            i samhällsutvecklingen och den ekonomiska utvecklingen samt av
            en rättvisare fördelning av resurser.
          </p>
          <p xml:id="i-7nVmKQmaPb2xHt2UXMyWZx">
            Det är intressant att notera den ökade betydelse som den kooperativa
            företagsformen på senare år har fått. Nuteks stora entreprenörskapsbarometer
            visar att en majoritet närmare två tredjedelar eller två miljoner
            människor av dem som kan tänka sig att bli företagare helst vill
            driva företag tillsammans med andra. Tillväxten har varit kraftig
            i 10 av SCB:s 15 branschgrupper.
          </p>
          <p xml:id="i-QVNiisnRjVCeu91UoyXR6h">
            Siffror i Nuteks entreprenörskapsbarometer för 2006 visar liksom
            tidigare att ungdomar har en positiv inställning till företagande.
            Nära tre av fyra i åldern 1830 år (73 %) kan tänka sig att bli
            företagare. Dessutom visar Nuteks siffror att en majoritet (72
            %) av dessa framtidens entreprenörer vill driva företag tillsammans.
          </p>
          <p xml:id="i-KiXCsr9mzpaHd6mfvi7HHN">
            Antalet ekonomiska föreningar har ökat med 35 % sedan slutet
            av 1990-talet. Tillväxttakten är tre till fyra gånger så hög jämfört
            med aktiebolag (12 %) och enskilda firmor (9 %) enligt en rapport
            från Coompanion Sverige. Sammantaget bekräftar detta att kooperativt
            företagande ligger i tiden och att man bör öka ansträngningarna
            att ta vara på det intresset.
          </p>
          <p xml:id="i-4HBF7kyzw4hMZZ9Y7oFdDd">
            Detta är positiva siffror för den nya kooperationen och företagandet
            inom den sociala ekonomin. Men erfarenheter från de kooperativa
            företagen och företagen inom den sociala ekonomin säger något
            annat. Dessa stämmer väl med många av remissyttrandena om ILO:s
            rekommendation nr 193 som påvisar behovet av det kooperativa entreprenörskapets
            möjligheter att kunna konkurrera på lika villkor med övrigt privat
            företagande. Därför delar vi inte regeringens uppfattning att
            rekommendationen inte föranleder några åtgärder.
          </p>
          <p xml:id="i-91TAUDy5k3wWVB88krY6or">
            Vi menar tvärtom att kooperativa företag och företag inom den
            sociala ekonomin idag missgynnas eftersom inte tillräcklig hänsyn
            tas till deras karaktär och funktion.
          </p>
          <p xml:id="i-YSDpskW4zsNtqAzZhwE8NQ">
            Vi välkomnar en översyn av lagen om ekonomiska föreningar.
          </p>
          <p xml:id="i-QTfLffDQXmW3fBKywp4Kjg">
            Det är viktigt att de olika associationsformerna är neutrala
            i förhållande till varandra, d.v.s. att ingen associationsform
            särskilt ska gynnas. Däremot svarar olika associationsformer på
            olika behov och har olika funktion som är utgångspunkter för lagstiftningen.
            Moderniseringen av aktiebolagslagen följs nu av en motsvarande
            översyn, genomgång och modernisering av föreningslagen.
          </p>
          <p xml:id="i-AvW5YLm91k3LTkoTNMvrUD">
            Den rapport som Coompanion presenterade i oktober i fjol visade
            att den ekonomiska föreningen, som är avsedd för tillsammansföretagande
            i kooperativ form, är den företagsform som ökat snabbast av alla
            under senare år. En omodern lagstiftning kan motverka en fortsatt
            positiv utveckling. Därför är det angeläget att lagen om ekonomiska
            föreningar nu ses över.
          </p>
          <p xml:id="i-FPXcAjpHrgRH17WfBM1nHU">
            Det finns ett behov av en ny kooperationsutredning som även inkluderar
            företagandet inom den sociala ekonomin.
          </p>
          <p xml:id="i-FG2n7B9fLoigYDp1hQJ8UW">
            Det andra avsnittet av ILO:s rekommendation (nr 193) behandlar
            politiska ramar och statens roll. Där betonas att ett samhälle
            i balans behöver en stark tredje sektor med kooperationen och
            den sociala ekonomin som grund. I det avsnittet uppmanas regeringarna
            att utforma politiska och juridiska ramverk som är förenliga med
            kooperativens karaktär och funktion.
          </p>
          <p xml:id="i-NM3HxR2j9imMR9psgGpoGY">
            Vi menar att det under de senaste tio åren sedan den förra Kooperationsutredningen,
            den s.k. Företagskooperativa utredningen som 1996 kom med sitt
            slutbetänkande Attityder och lagstiftning i samverkan (SOU 1996:31),
            har skett så mycket att det krävs en ny liknande utredning. För
            att tillvarata den kooperativa och den sociala ekonomins möjligheter
            till stärkt konkurrenskraft och ökad sysselsättning bör en utredning
            tillsättas. Utredningen bör ta fasta på den utveckling som skett
            inom den s.k. nykooperationen och när det gäller företagandet
            inom den sociala ekonomin, inte minst det som kallas sociala företag.
            Utgångspunkten där är det som ILO-rekommendationen skriver om
            att ett samhälle i balans behöver en stark tredje sektor.
          </p>
          <p xml:id="i-87fLkCtbYbTt3X53hBwVH2">
            Vår uppfattning är också att den sociala ekonomin inte ska jämföras
            med vare sig den privata eller offentliga sektorn utan vara sin
            egen norm, d.v.s. ska jämföras med sig själv. Regler ska utformas
            utifrån den sociala ekonomins egna förutsättningar. Det finns
            t.ex. inga juridiska hinder för att ange sociala kriterier vid
            offentlig upphandling. Kännedom om och tillämpning av detta menar
            vi är bristfällig. Det finns därför anledning att särskilt se
            över detta. Vi menar också att staten bör föregå med gott exempel
            och att regeringen bör tydliggöra vikten av att statliga företag,
            departement, verk och andra statliga aktörer anger sociala kriterier
            vid upphandling. Utredningen bör ta upp följande.
          </p>
          <p xml:id="i-Ad6JFRMtqyfT9VqEgFTi1S">
            En översyn för att skapa en målmedveten politik som gynnar utvecklingen
            av lokala initiativ och människors självorganisering genom kooperativt
            företagande och företagande inom den sociala ekonomin för att
            utveckla en stark tredje sektor. Fokus bör vara en förstärkt forskning,
            kooperativens och den sociala ekonomins entreprenörskap och möjligheterna
            till ökad konkurrenskraft, ökad sysselsättning och utsatta gruppers
            möjligheter till arbete.
          </p>
          <p xml:id="i-UcbH14RzG4XfDAQS9fbF5A">
            Behovet av lagändringar och regeländringar för att den nya kooperationen
            och den sociala ekonomins företagande inte ska vara missgynnade
            p.g.a. att man inte tar tillräcklig hänsyn till kooperativen och
            den sociala ekonomins företags särskilda karaktär och funktion.
          </p>
          <p xml:id="i-MRmjkv5z57w2ZYsfjhDMnV">
            Särskild uppmärksamhet behöver göras när det gäller upphandlingsbestämmelser
            och deras tillämpning för kooperativ som arbetar i enlighet med
            offentliga och sociala mål. Det är viktigt att försäkra sig om
            att lagen om offentlig upphandling inte tolkas eller tillämpas
            på ett för de sociala kooperativen ogynnsamt sätt.
          </p>
          <p xml:id="i-PnBL1MZ4METYew7gvq3F8w">
            Ökade kunskaper och förbättrade attityder hos myndigheter och
            offentliga företagsfrämjare.
          </p>
          <p xml:id="i-Mr7YZGZ9UArgpq5Crfd5fz">
            Attityderna till kooperativt företagande och ekonomisk förening
            som företagsform är inte särskilt positiva. Detta leder till dåliga
            kunskaper hos alla aktörer inom näringspolitik och stödsystem
            som ska se kooperativt företagande och företagande inom den sociala
            ekonomin som en reell möjlighet, jämställd med andra sätt att
            driva företag. Ska företagsformerna vara likställda så förutsätter
            det självklart att rådgivare och företagsfrämjare har grundläggande
            kunskaper om kooperativt företagande och företagande inom den
            sociala ekonomin, samt känna till var fördjupade kunskaper finns
            att hämta. Det är också lika självklart att rådgivare och företagsutvecklare
            med inriktning på kooperativt företagande och företagande inom
            den sociala ekonomin ska ha en legitim plats i stödsystemen för
            nyföretagande och företagsutveckling.
          </p>
          <p xml:id="i-FJPpjaTU4sZTxLW25SmTdW">
            Det är viktigt att initiativ tas för att kunskaperna ska öka
            och attityderna bli bättre när det gäller kooperativt företagande
            och företagande inom den sociala ekonomin hos myndigheter och
            offentliga företagsfrämjare. Befintliga stödsystem ska ge lika
            villkor mellan företagsformerna.
          </p>
          <head type="h1" xml:id="i-Wg42RYjWyEYTVYDxkCXaTF">
            Utbildning och kunskapsutveckling
          </head>
          <p xml:id="i-N6HjFTSkWrtb5ys3HtURMG">
            Trots att det enligt Nuteks entreprenörskapsbarometer för 2006
            visas en positiv vilja att driva företag tillsammans så motsvaras
            inte detta i utbildningsväsendet vad gäller att ge kunskap och
            kännedom om kooperativt företagande och associationsformen ekonomisk
            förening. Erfarenheterna från Kooperativa institutet och de lokala
            coompanionkontoren (lokala kooperativa utvecklingscentrum) runtom
            i Sverige visar att det är få ungdomar som ges möjlighet att prova
            företagsformen ekonomisk förening eftersom information om den
            associationsformen ofta saknas i undervisningen.
          </p>
          <p xml:id="i-5nftJAJeS1KXQJzz79cpDS">
            Vi anser att unga människor ska få bättre möjligheter än i dag
            att lära sig om de möjligheter som det demokratiska entreprenörskapet,
            kooperativet, kan ge. Skolmyndigheterna, Nutek, länsstyrelserna
            med flera nationella aktörer har ett viktigt ansvar att i sitt
            arbete med skolundervisning och företagande främja alla typer
            av entreprenörskap. Ändå saknas ofta den ekonomiska föreningen
            som företagsform, både i rådgivningen till dem som vill starta
            eget och i skolundervisningen på gymnasiet. Att ge unga människor
            kunskap om företagande i alla dess former är viktigt.
          </p>
          <p xml:id="i-6uGCqoYZXjTJwphAWdj9r3">
            Vi anser att regeringen särskilt bör stötta utvecklingen av det
            demokratiska entreprenörskapet i all skolundervisning och utbildning
            så att ekonomisk förening blir en associationsform lika väl känd
            som aktiebolag och handelsbolag.
          </p>
          <head type="h1" xml:id="i-Kn5EzSKhXLc995Y4UiJCAT">
            Kunskapsutveckling och forskning
          </head>
          <p xml:id="i-9aD5MBt1q4yXm77LEPCH7b">
            Det behövs en utveckling av forskning och kunskapsutveckling
            om social ekonomi i allmänhet och kooperativt företagande i synnerhet.
            I och med den genomförda avvecklingen av Arbetslivsinstitutet
            försvann en viktig del av befintlig forskning som berör social
            ekonomi, kooperativt företagande och även landsbygdsutveckling.
            Detta menar vi har en direkt negativ inverkan på det långsiktiga
            främjandet av kooperativt företagande och företagande inom den
            sociala ekonomin. Behovet av denna forskning och att kooperationsforskningen
            är bristfällig påtalades även i remissvar angående ILO:s rekommendation
            nr 193.
          </p>
          <p xml:id="i-EQ9aqij6zwUv8G2jBdGG5N">
            Forskningen kan bidra till att en bred kunskapsutveckling kring
            de kooperativa företagen och den sociala ekonomins villkor och
            särart kommer till stånd. Området bör avgränsas tydligt mot forskningen
            om den offentliga sektorn respektive forskningen om det privata
            näringslivet.
          </p>
          <p xml:id="i-LMqcsRt82YwjBw9fMN9pLA">
            Svenska institutet för social ekonomi vid Mittuniversitetet i
            Östersund knyter samman ett antal myndigheter och organisationer
            med ett gemensamt intresse för forskning och utveckling kring
            kooperativt företagande och social ekonomi. Det bör övervägas
            om detta institut kan ges en tydligare och starkare roll beträffande
            statistisk belysning, forskning och kunskapsöverföring vad gäller
            området social ekonomi.
          </p>
          <head type="h1" xml:id="i-G8gqQHhGbD7xHiN19QL2JN">
            Finansiering och kapitalförsörjning
          </head>
          <p xml:id="i-9GFmh92AJL48mPw7nJzicv">
            Finansiering och kapitalförsörjning är ett stort behov för kooperativa
            företag och företag inom den sociala ekonomin. En väl fungerande
            kapitalförsörjning är en avgörande faktor för framgång för alla
            typer av företag. Tillgången på kapital är väsentlig för att företag
            ska kunna starta och för de företag som vill expandera sin verksamhet.
            Detta gäller även kooperativa företag och företag inom den sociala
            ekonomin. Är företaget dessutom verksamt i ett landsbygdsområde
            så ökar de negativa effekterna ytterligare.
          </p>
          <p xml:id="i-4n1zk2W8yUpp3tjBTQx95j">
            I Glesbygdsverkets remissvar angående ILO:s rekommendation nr
            193 påpekas att tillgången till kapital för kooperativa företag
            är en viktig faktor som är hindrande för en konkurrens på lika
            villkor. Glesbygdsverket framför att det i gles- och landsbygd
            ofta finns en grogrund för kooperativa företag som ett alternativ
            till annat företagande, men att kooperativ ofta har svårare än
            andra företag att finna riskkapital.
          </p>
          <p xml:id="i-Mk25XYMHYNnG2BW3GvBWeV">
            Även Landsbygdskommittén pekar på att finansieringsfrågorna upplevs
            som alltmer problematiska för småföretag i gles- och landsbygdsområden.
            Därför tas många nya initiativ och idéer kring kreditgarantiföreningar,
            riskkapitalfonder, lokala medlemsbanker, JAK-banker etc. Detta
            menar Landsbygds­kommittén är tecken på att marknaden inte fullt
            täcker de behov som finns. Landsbygdskommittén menar också att
            drivkrafterna bakom företagande inom social ekonomi är delvis
            andra eller bredare än enbart vinst och tillväxt. Därför fungerar
            inte heller de traditionella formerna för kapitalförsörjning och
            finansiering tillräckligt bra, utan kapitalförsörjningen för kooperativt
            företagande och företagande inom den sociala ekonomin behöver
            förbättras.
          </p>
          <head type="h1" xml:id="i-6QJdC4toYaWBcwwnrYbspc">
            Utveckling av det sociala företagandet
          </head>
          <p xml:id="i-5L63hCzU5j9GwgUBphv426">
            Kooperativ används ofta som form för socialt företagande som
            är ett alternativ för att integrera de mest utsatta grupperna
            både i samhälle och i arbetsliv. Det sociala företagandet har
            visat sig mycket framgångsrikt både här och i övriga Europa. De
            sociala företagens affärsverksamhet är ett medel för att uppnå
            de sociala målen. Eventuella vinster återinvesteras i verksamheten.
            Samhällsvinsterna av det sociala företagandet är uppenbara. När
            de mest utsatta grupperna kommer tillbaka i samhälle och arbetsliv
            minskar det offentligas kostnader.
          </p>
          <p xml:id="i-H5JxBA3Uqn7TaaUu21mNVj">
            Detta har även Arbetslivsinstitutet i sitt remissvar angående
            ILO:s rekommendation nr 193 pekat på. Man menar att med rätt stöd
            kan kooperativ bidra till att människor som ställts utanför arbetsmarknaden
            får tillträde till den och på så sätt bidra till en långsiktig
            och hållbar tillväxt.
          </p>
          <p xml:id="i-WHQjAYja6jePPLmnTqBLDE">
            Idag finns det ca 150 sociala företag i Sverige som vuxit fram
            oberoende av varandra och som är förankrade i de grupper vars
            behov de avser att lösa. Det sker ofta med stöd av intresseorganisationer,
            kommuner och med starka inslag av eldsjälars engagemang. Trots
            detta är det sociala företagandet och dess förutsättningar okänt
            i Sverige. Insatser för information och kunskapsutveckling behövs,
            insatser som kan integreras i Nuteks uppdrag att främja företagandet
            inom den sociala ekonomin.
          </p>
          <head type="h1" xml:id="i-7P7RFLbQJLdXX9cNXjgayK">
            Sociala kooperativ som arbetsplats för trygghetsanställningar
          </head>
          <p xml:id="i-XtoBvqadQdRHNcpL85THPa">
            De sociala företagen kan också vara en plats för människor i
            behov av utvecklings- eller trygghetsanställningar, ett alternativ
            till Samhalls verksamhet t.ex. Här erbjuds delaktighet i högre
            grad än på andra arbetsplatser, vilket främjar personlig utveckling
            och rehabilitering genom att man i sin egen takt får ta sig an
            sina arbetsuppgifter.
          </p>
          <head type="h1" xml:id="i-GoPzndL8qiFSwCXCScgtQe">
            Sociala företag och LOU
          </head>
          <p xml:id="i-8279mCT2ag2rgzMp5aymLd">
            I den pågående översynen av LOU, lagen om offentlig upphandling,
            är det av stor vikt att möjligheterna att ta sociala hänsyn vid
            upphandling tydliggörs ytterligare. Det är viktigt att försäkra
            sig om att lagen om offentlig upphandling inte tolkas på ett för
            små kooperativa företag ogynnsamt sätt och att okunskap om socialt
            företagande inte utgör ett hinder för deras möjligheter. Små företag
            måste alltså ges samma möjlighet att delta i upphandlingar som
            stora företag.
          </p>
          <p xml:id="i-MZyHDYUzqyUxW7EpgemFma">
            Sverige har mycket att lära av andra stater inom EU, inte minst
            Storbritannien som inrättat ett särskilt organ, Social Enterprise
            Unit, och liksom Italien har en särskild lagstiftning för de sociala
            företagen.
          </p>
          <p xml:id="i-J2ULLEyQDyaMVcKBc865V6">
            De sociala företagen och deras verksamheter berör flera politikområden
            (närings-, arbetsmarknads- och socialpolitik). För att sektorn
            ska kunna utvecklas och bidra till ytterligare arbetsplatser och
            tillväxt krävs samsyn och samordning mellan politikområden och
            myndigheter.
          </p>
          <p xml:id="i-Uv7gU79Qr82hb8YScyTiiF">
            Under lång tid har Socialdemokraterna drivit på om vikten av
            att inkludera en handlingsplan för tillväxt genom fler och starka
            sociala företag i arbetet med att förverkliga Lissabonstrategin.
            Nu finns en handlingsplan som regeringen inte ännu tagit ställning
            till om man ska lägga fram. Det tycker vi är synd.
          </p>
          <head type="h1" xml:id="i-QkspnK5RwyZktUjwaeKn7e">
            De kooperativa företagens betydelse för landsbygdsutveckling
          </head>
          <p xml:id="i-AoEc6o8cytjJRcjCe2p9H3">
            De kooperativa företagens betydelse för landsbygden och dess
            utveckling framgår och är tydlig i Landsbygdskommitténs betänkanden
            Se landsbygden! Myter, sanningar och framtidsstrategier (SOU 2006:101)
            och Verkligheten som kraftkälla Lokala exempel från utvecklingsarbetet
            på landsbygden samt exempel från våra grannländers landsbygd (SOU
            2006:105). Landsbygdskommittén pekar på några viktiga förutsättningar
            för att nå det övergripande målet som t.ex. lokalt inflytande
            och underifrånperspektiv, helhetssyn och sektorssamverkan.
          </p>
          <p xml:id="i-MDLQxtJZGEKKgSqJqFA5a9">
            I de olika betänkandena ges många exempel på hur kooperativa
            företag och företag inom den sociala ekonomin har en stor och
            viktig betydelse för att praktiskt och konkret klara detta och
            bidra till utveckling av den egna bygden. Det är exempel som beskriver
            företagande inom den sociala ekonomin i allmänhet och kooperativa
            företag i synnerhet. Det handlar om kooperativa företag som driver
            kommunal verksamhet i kooperativ form som t.ex. äldreomsorg, hemtjänst
            och skötsel av kommunala fastigheter och lokaler.
          </p>
          <p xml:id="i-QFFLw7LFhuvHwfwin8nEu7">
            Det är kooperativa företag som används för att rädda kvar offentlig
            och privat service som vårdcentraler, skolor och butiker. Kooperativa
            företag används som företagskuvöser och rent kommersiella verksamheter
            som spa, turism, konferensanläggningar, rehabilitering. Det är
            några exempel från Landsbygdskommittén, verkligheten har många
            fler exempel där de kooperativa företagen spelar en viktig roll
            som utvecklingskraft på landsbygden.
          </p>
          <p xml:id="i-S4zm56aqQFnNRqRhCDALUf">
            I Landsbygdskommitténs Fakta omvärld inspiration ( SOU 2006:106)
            pekar man på att framgångsfaktorerna för landsbygden ofta är svårfångade
            som t.ex. socialt kapital och ledarskap. Men det understryks också
            att det måste finnas en ekonomisk utvecklingsanda som verkar vara
            mindre betydelsefull i regioner med en stark social ekonomi.
          </p>
          <p xml:id="i-9Jv9aDBZWWbMjF6zK2v4e7">
            Vi menar därför att ett målmedvetet och utvecklat arbete för
            att främja det kooperativa företagandet och företagandet inom
            den sociala ekonomin har en direkt positiv betydelse för landsbygdens
            utveckling.
          </p>
          <head type="h1" xml:id="i-W8gAZmSzCy37JZtCAwequf">
            Ett sammanhållet ansvar för främjande av kooperativt företagande
            och företagande inom den sociala ekonomin
          </head>
          <p xml:id="i-66FbwSHLfFSuPDMrQWJPhA">
            Flera av remissinstanserna angående ILO:s rekommendation nr 193
            pekar på vikten av att fortsätta och ytterligare förbättra möjligheterna
            för det kooperativa företagandet. Det behöver dessutom ske inom
            alla politikområden.
          </p>
          <p xml:id="i-2zaFwaEa6iDKvurLd2ko2Q">
            Det är också remissinstanser som menar att det behövs någon form
            av koordinerande ansvar för att hantera det kooperativa företagandet
            och ett fungerande samrådsforum i enlighet med vad rekommendationen
            säger. Glesbygdsverket anser att det är viktigt att fortsätta
            att förstärka möjligheterna till kooperativa företag och att legitimera
            den kooperativa tanken genom att i politiken lyfta fram kooperationen
            som ett alternativ inom alla politikområden. Nutek anser att Sverige
            politiskt hanterar det kooperativa företagandet väl, men att det
            råder en disharmoni mellan den politiskt uttalade viljan och den
            offentliga och privata sektorns agerande i frågan.
          </p>
          <p xml:id="i-PsxhaGqJ34Bmx7LYAq8TZ6">
            Därför menar vi att det behövs ett sammanhållet ansvar för främjande
            av kooperativt företagande och företagande inom den sociala ekonomin
            på flera nivåer.
          </p>
          <p xml:id="i-4p64Tcr8dQjvVSHbYJ27cT">
            Det behövs ett övergripande och koordinerande ansvar på myndighetsnivå
            för att olika myndigheter inom sitt område sakligt och korrekt
            hanterar det kooperativa företagandet.
          </p>
          <p xml:id="i-MqgULytDrvY2WHqGYixZda">
            Det behövs ett samrådsforum med bred representation från den
            kooperativa sektorn samt företrädare för relevanta departement
            och politikområden för att fortlöpande kunna föra en dialog om
            hur bästa möjliga förutsättningar och villkor för kooperativt
            företagande kan skapas.
          </p>
          <p xml:id="i-G8RuAX8HYwRdo7CCKqBWrg">
            Det behövs kopplat till detta samrådsforum en bred politiskt
            sammansatt konstellation för att frågor om hur kooperativt företagande
            och företagande inom den sociala ekonomin får växa och utvecklas
            utifrån sin egen norm och sina egna villkor inom hela det politiska
            området.
          </p>
          <head type="h1" xml:id="i-SgoScmnJsEUW4eY8djeFnH">
            Nationell handlingsplan för socialt företagande
          </head>
          <p xml:id="i-7QGBcy9qMU9oNGLjuoKZKm">
            Inom ramen för Equalprojektet Socialt företagande vidgar arbetsmarknaden
            har ett förslag till nationellt handlingsprogram utarbetats i
            syfte att förbättra förutsättningarna för socialt företagande.
            Detta program, Fler och växande sociala företag, är ett regeringsuppdrag
            som tagits fram i samarbete med bl.a. Nutek, Arbetsförmedlingen,
            Socialstyrelsen och Försäkringskassan. Regeringen har dock ännu
            inte tagit något beslut om huruvida handlingsprogrammet ska verkställas
            eller ej. Vi vill understryka vikten av att regeringen snarast
            gör verkstad av det nationella handlingsprogrammet för socialt
            före­tagande.
          </p>
          <head type="h1" xml:id="i-QFHRXUxhAa8vFXFEdpqF6J">
            Stöd till kooperativa utvecklingscentrum
          </head>
          <p xml:id="i-BtonmY5eft9uRKQHrbcP7K">
            I ILO:s rekommendation nr 193 står det om vikten av att underlätta
            för koo perativen via utbildning och informationsspridning. Staten
            främjar kooperativt företagande genom statsbidrag via Nutek till
            lokala kooperativa utvecklingscentrum (LKU), som bedriver rådgivning
            till entreprenörer som vill starta näringsverksamhet i kooperativ
            form. Under 2006 uppgick stödet till 35 miljoner kronor.
          </p>
          <p xml:id="i-D69xeXYVartYmcqEHgwHu2">
            De kooperativa utvecklingscentrumen (Coompanion) är de aktörer
            som har särskild kompetens för denna typ av företagande. Det finns
            i dag 25 kooperativa utvecklingscentrum i landet, fördelade på
            alla län, med tillsammans ca 100 anställda, varav de flesta är
            företagsrådgivare. De nya företagarna ger dem genomgående högt
            betyg. Stöd till människor som vill driva företag tillsammans
            är en nyckel till att flera ska bli företagare. De kooperativa
            utvecklingscentrumen behöver därför ett fortlöpande och långsiktigt
            statligt bidrag.
          </p>
          <p xml:id="i-MHBZWs5exsk4gRbMSGHcDq">
            Åren 2005 och 2006 angav regeringen att 35 miljoner kronor skulle
            användas för att främja kooperativt företagande och fördelas enligt
            förordningen om statsbidrag till kooperativa utvecklingscentrum.
            Regeringen satsar nu 100 mil­joner kronor på kvinnors företagande,
            en satsning som tyvärr inte har den tydlighet som skulle vara
            önskvärd. Almi får höjt bidrag med 80 miljoner kronor, bland annat
            för att stärka företagsrådgivningen till invandrare. Men regeringen
            är inte lika tydlig med vilka långsiktiga planer man har för stödet
            till kooperativt företagande. Vi menar att det är av stor betydelse
            att stödet är långsiktigt för att rådgivning och utvecklingsarbete
            ska kunna ske på bästa möjliga sätt.
          </p>
        </div>
        <div type="motSignatures">
          <list>
            <item xml:id="i-8ScfGQxeo4zKzF9nzR1vnV" who="i-TZHBPDEfPriGgMd5y7LfJG">
              Lars U Granberg (s)
            </item>
            <item xml:id="i-FYmZPgkMvSJqtwkxdNHx8k" who="i-JfXS8EFEqMfBiyryszrVvW">
              Ann-Kristine Johansson (s)
            </item>
          </list>
        </div>
      </div>
    </body>
  </text>
</TEI>
