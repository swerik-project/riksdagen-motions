<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-198485--03136">
  <teiHeader>
    <fileDesc>
      <titleStmt>
        <title>Förslag till lag om särskilda omsorger om psykiskt utvecklingsstörda</title>
        <author>Ingemar Eliasson m. fl.</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Förslag till lag om särskilda omsorger om psykiskt utvecklingsstörda</title>
          <idno type="rdwebb">G8023136</idno>
          <rs type="number">3136</rs>
          <ref type="dokument_url_text">http://data.riksdagen.se/dokument/G8023136/text</ref>
          <ref type="dokument_url_html">http://data.riksdagen.se/dokument/G8023136</ref>
          <ref type="dokumentstatus_url_xml">http://data.riksdagen.se/dokumentstatus/G8023136</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-788GHtzSVWps3NNq8zFMiq</idno>
            <name>INGEMAR ELIASSON</name>
            <state type="partyAffiliation" ref="Q110857">
              <desc>fp</desc>
            </state>
          </person>
          <person gender="man">
            <idno>i-DMheKZZCYDtLzdvzFzc5vP</idno>
            <name>KENTH SKÅRVIK</name>
            <state type="partyAffiliation" ref="Q110857">
              <desc>fp</desc>
            </state>
          </person>
          <person gender="man">
            <idno>i-Gcjbk3nJyjWXPaa2dm3MFR</idno>
            <name>ELVER JONSSON</name>
            <state type="partyAffiliation" ref="Q110857">
              <desc>fp</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-8UHper4HCgJZNxTW35Guw5" type="signed"/>
        <correspContext corresp="i-8UHper4HCgJZNxTW35Guw5">
          <note type="signatory" corresp="i-788GHtzSVWps3NNq8zFMiq"/>
          <note type="signatory" corresp="i-DMheKZZCYDtLzdvzFzc5vP"/>
          <note type="signatory" corresp="i-Gcjbk3nJyjWXPaa2dm3MFR"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/198485/mot_198485__3136/mot_198485__3136-001.pdf"/>
      <fw xml:id="i-QG7zrXhfGEfcj363gBY5Cw">
        Motion 1984/85: 3136
      </fw>
      <div xml:id="i-P1gF8ard6xbggmnj4T92yS" type="motHeader">
        <div xml:id="i-SY1ikPH4XoHrTNfE1nUpzk" type="motTitle"/>
        <div xml:id="i-SeeLqE27cncBFwrKtthJHe" type="motSubmissionInfo"/>
      </div>
      <div xml:id="i-9mYWzBXEjptu96Z9jVsdwL" type="motBody">
        <div xml:id="i-2a2s8P3x4EAwEZVaUVYV7k">
          <p xml:id="i-AwpdLALbXkq9zB4c21itWE">
            Ingemar Eliasson m. fl. Förslag till lag om särskilda omsorger
            om psykiskt utvecklingsstörda m. fl. (prop. 1984/85:176)
          </p>
          <p xml:id="i-JPQJoAYoBRDxNjBPDUcDL4">
            Det är av stor betydelse att det finns en lagstiftning som tillgodoser
            de handikappades rättigheter. Vi beklagar därför att det har tagit
            så lång tid innan regeringen lagt denna proposition med förslag
            till omsorgslag. Redan 1981 presenterade omsorgskommittén resultatet
            av sitt arbete Omsorgen om vissa handikappade (SOU 1981:26). Kommittén
            hade då arbetat i fyra år och lade fram ett i stora delar enigt
            betänkande. Remissbehandlingen var klar före valet 1982. Efter
            regeringsskiftet 1982 hände dock ingenting förrän den s. k. omsorgsberedningen
            tillsattes hösten 1983. Regeringens saktfärdighet i denna fråga
            har således väsentligt försenat införandet av en ny och bättre
            omsorgslag.
          </p>
          <p xml:id="i-4Zi6GJ8n79Vjk5AAzFymjH">
            Personkretsen
          </p>
          <p xml:id="i-8DwC1QmHxbqp9WduBqEv4G">
            Ett av de viktigaste förslagen från omsorgskommittén var att
            fler handikappade skulle omfattas av den särskilda lagstiftningen
            om omsorger för handikappade. Den omsorgslag som fortfarande gäller
            omfattar endast psykiskt utvecklingsstörda. Omsorgskommittén föreslog
            enhälligt att lag- stiftningen bl. a. skulle utvidgas till att
            omfatta alla handikappade barn och ungdomar under 20 års ålder.
            I förslaget till omsorgslag regleras bl. a. rätten till särskilda
            omsorger. Som särskilda omsorger räknas bl. a. rätt till rådgivning,
            rätt till daglig verksam- het i dagcenter eller annan sysselsättning
            och rätt till gruppbostad för dem som inte kan bo självständigt.
            Handikappade har självfallet rätt till service och stöd som alla
            andra medborgare när det gäller socialvård, undervisning, bostäder,
            sjukvård etc. Omsorgslagen är avsedd att garantera extra stödinsatser,
            dvs. plusinsatser eller särskilda omsorger. Omsorgskommittén ansåg
            att alla handikappade barn och ungdomar borde garanteras rätten
            till särskilda omsorger. I propositionen föreslås dock att den
            nya omsorgslagen i huvudsak skall gälla samma personkrets som
            den gällande lagstiftningen. De invändningar som redovisas i propositionen
            mot att utvidga personkretsen har dock inte övertygat oss. I propositionen
            säger föredragande statsrådet, Sten Anders- son, att han instämmer
            i de invändningar som framförts från många håll mot en utvidgad
            personkrets. Här bör dock påpekas att det råder tämligen bred
            enighet om att personkretsen bör utvidgas. Av remissvaren framgår
            t. ex. att 19 av landstingen är positiva till en utvidgad personkrets
            medan endast 3 har
          </p>
          <pb facs="riksdagen-motions-pdf/data/198485/mot_198485__3136/mot_198485__3136-002.pdf"/>
          <fw xml:id="i-7YVnnVi91DrE8JvcHVXAib">
            Mot. 1984/85:3136 9
          </fw>
          <p xml:id="i-H9vnW7CSS9nyd8G24MTUGk">
            uttalat sig klart emot. De resterande fyra landstingen tillstyrker
            den samordnade habiliteringen men uttalar sig inte om vilken personkrets
            som bör omfattas av omsorgslagen. Den utvidgade personkretsen
            tillstyrks också av HCK, FUB och RBU i deras remissvar. Sakligheten
            i propositionen hade varit större om statsrådet sagt att han delade
            de invändningar som framförts av ett fåtal. Det finns ingen allmän
            uppfattning, vilket antyds i propositionen, att personkretsen
            inte bör utvidgas. Den kritik som statsrådet instämmer i kommer
            enligt propositionen från två håll. Kritiken går för det första
            ut på att det är godtyckligt att endast föra dit handikappade
            som är under 20 år, då lagen ger psykiskt utvecklingsstörda stöd
            under hela livet. Slutsatsen av detta resonemang blir att lagen
            bör gälla för alla handikappade även efter 20 års ålder. Kritiken
            från det andra hållet, som statsrådet också instämmer i, går ut
            på att det är negativt med en handikapplag med särbestämmelser
            för handikappade. Slutsatsen av detta resonemang borde bli att
            man inte skall ha någon särskild lagstiftning alls för handikappade.
            Det skulle ha varit lättare att förstå statsrådets resonemang
            om han hade sagt sig instämma i kritiken från någon av sidorna.
            Nu säger Sten Andersson att han instämmer i kritiken från båda
            sidorna. För vår del anser vi att omsorgskommitténs förslag är
            väl avvägt. Det kan , dock finnas anledning att överväga införandet
            av en allmän handikapplag. Det är uppenbart att det finns stora
            brister när det t. ex. gäller handikap- pades möjligheter att
            få sysselsättning. Många av de handikappade barnen är flerhandikappade.
            Det är bl. a. detta som motiverat att de flesta landsting har
            infört en samordnad habilitering för bl. a. rörelsehindrade barn
            och psykiskt utvecklingsstörda barn. I 16 landsting finns eller
            har beslut fattats om en samordnad habilitering och i flera landsting
            utreds frågan. I landsting med samordnad habilitering kommer således
            endast en del av de barn och ungdomar som deltar att göra detta
            med stöd av en lag. Även om landstingen organiserar verksamheten,
            så att alla som omfattas av habilite- ringen skall ha samma rättigheter,
            är det ändock bara en grupp som har denna rätt med stöd av lag
            och rätt att överklaga beslut. Det är helt naturligt att de föräldrar,
            som har barn vars handikapp inte ger dem rätt till habilitering
            enligt lagen, känner otrygghet och undrar varför deras barn inte
            skall ha lagstadgad rätt till habilitering. Även enligt förslaget
            till ny omsorgslag är det diagnosen av handikappet som styr rätten
            till omsorg och inte det verkliga behovet. Kritiken mot att personkretsen
            inte har utvidgats har uppenbarligen inte lämnat regeringen oberörd.
            I den del av propositionen som utgörs av lagrådsremissen konstateras
            att det inte är möjligt att utvidga personkretsen till att även
            omfatta rörelsehindrade barn och ungdomar, därför att detta kräver
            översyn av andra lagar och överväganden av situationen för andra
            grupper av handikappade.
          </p>
          <pb facs="riksdagen-motions-pdf/data/198485/mot_198485__3136/mot_198485__3136-003.pdf"/>
          <fw xml:id="i-3K4DYnrmFK46Hf64RTtCfg">
            Mot. 1984/85:3136 10
          </fw>
          <p xml:id="i-GBGZgJq3UbYZJPLGnpWVYY">
            Resonemanget är märkligt. Först hävdas att personkretsen inte
            bör utvidgas. De skäl som anförs är visserligen motstridande men
            ståndpunkten intas ändock. Därefter redovisar statsrådet de synpunkter
            som framförts från RBU (Riksförbundet för rörelsehindrade barn
            och ungdomar) och konsta- terar sedan att det inte går att inkludera
            dessa i lagen därför att frågan inte är utredd. Vi vill för det
            första påpeka att omsorgskommitténs förslag innebar en utvidgning
            till alla handikappade barn och ungdomar. Om regeringen anser
            att denna fråga behöver ses över ytterligare och inte har vidtagit
            några åtgärder för att göra denna översyn under mer än två år
            så bör detta ändå inte användas som ett argument för att inte
            utvidga personkretsen. I propositionen sägs vidare i den del som
            tillkommit efter att lagrådet kommit med sina synpunkter, dvs.
            en månad efter att lagrådsremissen skickats i väg, att föredragande
            statsråd redan i samband med lagrådsremis- sen tog upp frågan
            om att utreda behovet av åtgärder för andra grupper av barn och
            ungdomar än dem som regeringen föreslår skall ingå i omsorgsla-
            gens personkrets. Om detta nämns dock inget i lagrådsremissen.
            Folkpartiet föreslår att den nya omsorgslagen även skall gälla
            för rörelsehindrade barn och ungdomar. På grund av regeringens
            beredning av frågan finns det oklarheter som gör att vi avstår
            från att kräva en utvidgning till alla handikappade barn och ungdomar.
            Situationen kompliceras också av att Synskadades riksförbund bytt
            ståndpunkt och nu inte vill omfattas av lagen. Regeringen bör
            därför skyndsamt utreda vilka ytterligare grupper av barn och
            ungdomar med handikapp som bör omfattas av lagen. På sikt bör
            även frågan om en handikapplag som reglerar också rättigheterna
            för vuxna handikappade övervägas. Landstingsförbundet har, till
            skillnad från den övervägande majoriteten av landstingen, motsatt
            sig en utökad personkrets. Motivet som framförts är framför allt
            ekonomiskt. De flesta landsting har redan byggt upp en samordnad
            habilitering. Såvitt vi kan förstå kan en utvidgad personkrets
            på sin höjd medföra mycket marginella kostnadsökningar. Även om
            en utvidgad omsorgslag skulle medföra marginellt ökade kostnader
            så är vi beredda att förorda att dessa kostnader tas. Det handlar
            här om några tusen handikappade barn och ungdomar som kan sägas
            tillhöra ”Det glömda Sverige”.
          </p>
          <p xml:id="i-DNWWXXMGZryJpkP4oUjKa">
            Gruppbostäder och rätten till självständigt boende
          </p>
          <p xml:id="i-WCaHDJzLUdHgKWUiU1gtF7">
            Bland de särskilda omsorgerna föreslås således ingå rätten till
            bostad i grupphem. Många utvecklingsstörda reagerar mot denna
            benämning som lätt för tanken till institutioner. Vi vill betona
            att boendet för psykiskt utvecklingsstörda skall vara ett självständigt
            boende så långt det är möjligt. Vi anser därför att beteckningen
            gruppbostad bör användas. I propositionen om boende för bl. a.
            handikappade (prop. 1984/85:142) har beteckningen gruppbostad
            använts.
          </p>
          <pb facs="riksdagen-motions-pdf/data/198485/mot_198485__3136/mot_198485__3136-004.pdf"/>
          <fw xml:id="i-HFXshqJsKbbWFnvZp6K5CK">
            Mot. 1984/85:3136 11
          </fw>
          <p xml:id="i-Xjsq9AbWAxJavLfqAB99Mk">
            I propositionen föreslås att avgifter inte skall utgå för särskilda
            omsorger enligt omsorgslagen. Dock skall den som inte är berättigad
            till folkpension i form av hel folkpension eller förtidspension
            och som har inkomst av eget arbete betala skälig avgift för kost
            och logi. Det har under senare år blivit allt vanligare att huvudmännen
            i stället för att utnyttja sin rätt att uppbära pensionen låter
            den handikappade själv disponera över pensionen och till landstinget
            betala för kost och logi. Erfarenheterna av detta system är goda.
            Den utvecklingsstörde får härigenom en bostad som han eller hon
            själv ansvarar för och betalar hyra för. Den nya omsorgslagen
            bör ge uttrycklig möjlighet för den handikappade att få sin pension
            och betala för mat och logi. Det bör ankomma på utskottet att
            utarbeta erforderlig lagtext.
          </p>
          <p xml:id="i-EWFNwxGoekt4RmfQ1wnkiu">
            Hemställan
          </p>
          <p xml:id="i-C8reMWS3hPby6koGfhdXn8">
            Med stöd av vad i motionen anförts hemställs 1. att riksdagen
            beslutar att lagen om särskilda omsorger om psykiskt utvecklingsstörda
            m. fl. även skall innefatta rörelse- hindrade barn och ungdomar
            under 20 år och kallas lag om vissa handikappomsorger, 2. att
            riksdagen hos regeringen begär en skyndsam översyn av vilka grupper
            av barn och ungdomar som denna lag härutöver bör omfatta, 3. att
            riksdagen beslutar att beteckningen gruppbostad skall användas
            i stället för grupphem i omsorgslagen, 4. attriksdagen beslutar
            att den handikappade skall ha möjlighet att själv uppbära sin
            pension och betala hyra och ersättning för mat m. m. till landstinget.
          </p>
          <p xml:id="i-4YV2J1FcKfukNkXZUUAjRX" type="date">
            Stockholm den 16 april 1985
          </p>
          <p xml:id="i-YEz8PENgNbGGTUZB38kFm3">
            INGEMAR ELIASSON (fp) KENTH SKÅRVIK (fp) ELVER JONSSON (fp)
          </p>
        </div>
      </div>
    </body>
  </text>
</TEI>
