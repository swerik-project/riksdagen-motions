<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200708-MJU-00450">
  <teiHeader>
    <fileDesc>
      <titleStmt>
        <title>EU:s fiskeriavtal</title>
        <author corresp="i-34FRvyXQKUigF3Qr9AwKJe">av Bodil Ceballos m.fl. (mp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>EU:s fiskeriavtal</title>
          <idno type="rdwebb">GV02MJ450</idno>
          <rs type="number">MJ450</rs>
          <orgName type="comitteeAbbreviation">MJU</orgName>
          <ref type="dokument_url_text">http://data.riksdagen.se/dokument/GV02MJ450/text</ref>
          <ref type="dokument_url_html">http://data.riksdagen.se/dokument/GV02MJ450</ref>
          <ref type="dokumentstatus_url_xml">http://data.riksdagen.se/dokumentstatus/GV02MJ450</ref>
          <ref type="doc">http://data.riksdagen.se/fil/02EAC955-C69E-4644-8CA0-0E2865AC8DC2</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-34FRvyXQKUigF3Qr9AwKJe</idno>
            <name>Bodil Ceballos</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-Q6UywURdDfH4kXfTm7hwEb</idno>
            <name>Max Andersson</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-9x2nw6aosA3pyEJfJTc1eD</idno>
            <name>Ulf Holm</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-Q974xwNqCV6JDt6sAiBeTj" type="signed"/>
        <correspContext corresp="i-Q974xwNqCV6JDt6sAiBeTj">
          <note type="signatory" corresp="i-34FRvyXQKUigF3Qr9AwKJe"/>
          <note type="signatory" corresp="i-Q6UywURdDfH4kXfTm7hwEb"/>
          <note type="signatory" corresp="i-9x2nw6aosA3pyEJfJTc1eD"/>
        </correspContext>
        <correspAction xml:id="i-8xua6Utk4Nyxrxz43Zkcwq" type="referral">
          <date when="2007-10-16"/>
        </correspAction>
        <correspAction xml:id="i-QeACL7uTmy9NbdhtfdZQvV" type="dismissal">
          <date when="2007-10-16"/>
        </correspAction>
        <correspAction xml:id="i-GtKqjUCG63hjm17Pk7Gpuq" type="numbering">
          <date when="2007-10-09"/>
        </correspAction>
        <correspAction xml:id="i-PUhSuEL5jxpqVBUGzEiX9R" type="submission">
          <date when="2007-10-05"/>
        </correspAction>
        <correspAction xml:id="i-BYxuL4KVPA5hAPjUhgXUt2" type="transfer">
          <date when="2007-10-04"/>
        </correspAction>
        <correspAction xml:id="i-LEmfhZX952i6Fr1R91v7Pp" type="assigned"/>
        <correspContext corresp="i-LEmfhZX952i6Fr1R91v7Pp">
          <ref type="assignedTo">Miljö- och jordbruksutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-35vhW4xQhuub6kyTdrRsY6" type="motBody">
        <div xml:id="i-EEv5UyaohRQXHGJUxGPeX1" type="motProposal" subtype="förslag">
          <head xml:id="i-VaCEpxSiB3bTKgf3Q7WmPF">
            Förslag till riksdagsbeslut
          </head>
          <p xml:id="i-DWc6woY4RC1o5tF1JBg8kW">
            Riksdagen tillkännager för regeringen som sin mening vad som
            anförs i motionen om att arbeta för att EU antar kriterier för
            ingående av fiskeriavtal med tredjeland.
          </p>
        </div>
        <div xml:id="i-YVXoFaMQ6EaZKPqmS15RWW" type="motContent">
          <head xml:id="i-WsiXjJEE3nLDgEZ8h31dBR" type="h1">
            EU:s fiskeriavtal
          </head>
          <p xml:id="i-7JcxHrG7GmYk69LLeBGafg">
            Europeiska unionen har fiskeriavtal med omkring 20 länder runt
            om i världen. Det exakta antalet varierar eftersom gamla avtal
            går ut och nya framförhandlas. Miljöpartiet de gröna har under
            alla de år vi funnits med i EU-parlamentet röstat emot dessa avtal
            och i fallet med fisket utanför Västsahara också haft stöd av
            den svenska regeringen, vilken som enda land röstade mot nämnda
            avtal. Senare har den svenska regeringen fått stöd också från
            några andra länder. Att fiskeriavtalet med Marocko strider mot
            folkrätten torde det inte vara någon tvekan om, och därför är
            det desto märkvärdigare att avtalet trots detta röstades igenom.
          </p>
          <p xml:id="i-XQHVp77CWEYjKv4YGCyFhG">
            Det finns två sorters fiskeriavtal. De avtal som rör fisket i
            norr och som inte ger upphov till större kontroverser. De mer
            kontroversiella är fiskeriavtalen med länder i syd vilka vi i
            det här avsnittet kommer att fokusera på.
          </p>
          <p xml:id="i-B2GeQFH2eKDmJBi5fJ7yHB">
            Flera av EU:s länder har inte gjort sig kända för att driva en
            ansvarsfull fiskeripolitik. Det har handlat mer om att tillfredsställa
            de egna behoven än att se till de konsekvenser detta leder till
            för fiskbestånden och i tredjeland. Det positiva med avtalen är
            därför att de är offentliga och att det därmed också är möjligt
            att föra en politisk diskussion i ämnet och att göra uppföljningar,
            kontrollera och förändra. Utan avtalen skulle fiskare från EU-länderna
            fortsätta att förhandla om egna avtal med främmande regeringar,
            precis som varit fallet vid ett antal uppmärksammade tillfällen.
          </p>
          <p xml:id="i-MhWuTfPtz6ZJ8uBHGBnL1U">
            Huvudsyftet med EU:s fiskeriavtal är som sagt att förse medborgarna
            i EU med den fisk vi själva förtär. I förlängningen har det i
            flera fall inneburit att fiskbestånden slagits ut och att vi slagit
            sönder fattigare länders småskaliga fiske och lokala näringar.
            Vi har skapat en situation där vi minskar människors möjligheter
            till egen försörjning vilket också leder till den ökade migration
            vi med alla medel försöker hålla utanför våra gränser. EU:s jordbruks-
            och fiskeriavtal har stor skuld till de draman vi ser utspela
            sig längs den afrikanska Atlant- och Medelhavskusten.
          </p>
          <p xml:id="i-CmQ5bnCTsMx2YpNcM8enM7">
            Miljöpartiet anser att det både för fiskens och människornas
            skull är av största vikt att sätta upp ett antal kriterier för
            framtida fiskeriavtal; och för de redan antagna i den mån de går
            att ändra.
          </p>
          <head xml:id="i-FV3wLDiqMfmVjBQFbHjuks" type="h1">
            Kriterier för hållbara fiskeriavtal
          </head>
          <head xml:id="i-3UhQ4miBVVjikqorMiSt5c" type="h3">
            1) Det får inte pågå några konflikter i landet i fråga
          </head>
          <p xml:id="i-QEte3mdZtNCCWyVmAcW5ZC">
            Även om de flesta avtal förhandlas och genomförs med relativt
            stabila regeringar finns det exempel på motsatsen. Då inbördeskrig
            utbröt i Guinea-Bissau bröts avtalet på grund av de risker de
            europeiska fiskarna (människorna inte djuren) utsattes för. Under
            inbördeskriget i Elfenbenskusten omförhandlade man trots protester
            i stället avtalet. Det påstås även att det finns privata avtal
            med krigsherrar i Somalia och EU-fiskare, samtidigt som Somalia
            är ett av de länder som brukar finnas på EU:s lista över länder
            man vill förhandla med. EU bör inte bidra ekonomiskt till regeringar
            i konfliktländer.
          </p>
          <head xml:id="i-5T2cmbgyDwPvvEzbGqTriH" type="h3">
            2) Trovärdiga bedömningar av tillgången på alla fisksorter som
            skall fiskas av EU-fiskare måste göras innan fisket inleds och
            därefter med regelbunda intervaller under avtalstiden. Tillträde
            till fiskbestånd för EU-fartyg måste begränsas till den del av
            beståndet som överskrider landets egna behov
          </head>
          <p xml:id="i-8bA77M6R15g8rb542tsEEr">
            Behovet av tillförlitliga beståndsbedömningar är självklart men
            följs inte alltid. I EU-vatten görs en bedömning över de viktigaste
            fisksorterna varje år. Detsamma är inte fallet i många andra länder.
            Ibland har bedömningar aldrig gjorts och de som görs är inte särskilt
            ordentliga.
          </p>
          <p xml:id="i-VeKxUPVBwNoUghunDC4Fsj">
            Med grund i bedömningarna bör inte avtalen ge tillträde för EU
            till fiskbestånd som kuststaten själv har behov av, vare sig för
            sin egen livsmedelsförsörjning eller för export. EU bör endast
            få tillstånd att fiska den del som överstiger landets egna behov.
          </p>
          <head xml:id="i-NVw211JEUaqT8ERp2XDow1" type="h3">
            3) Korrekta, trovärdiga och regelbundna rapporter om fångster
            och andra aktiviteter måste upprättas av EU-fartyg som lyder under
            avtalet
          </head>
          <p xml:id="i-5Wrm3t2yQsug75WzPnn2Sx">
            Uppgifter om fångster är den mest grundläggande informationen
            om det fiske som sker. De ligger till grund för analyser av fiskbestånd
            och fiskets konsekvenser. Alla uppgifter bör vara offentliga och
            tillgängliga för alla som vill veta vad EU-fartyg gör med skattebetalarnas
            medel.
          </p>
          <head xml:id="i-B1PgHWL4JvyCPYiAgZrCPA" type="h3">
            4) Förhandlingar och genomförande av avtalet måste utgå från
            ett regionalt perspektiv
          </head>
          <p xml:id="i-Shprbr8RwzKMxRjm3UkeE2">
            Båda fiskar och fiskare rör sig. I många fall rör sig bestånden
            mellan olika länders vatten så fiskarna fiskar ofta under flera
            avtal även om fisken är densamma. Även andra långväga fiskare
            befinner sig i samma vatten, t.ex. Kina, Ryssland och Japan. Det
            är därför viktigt att avtalsförhandlingarna utgår från ett regionalt
            perspektiv. Varje avtal måste ta i beaktande vad andra fiskeflottors
            aktiviteter innebär för bestånden i samma område. En kuststat
            kan knappast sälja rätten till ett fiskbestånd till hur många
            långväga fiskare som helst och detsamma gäller för köparna. Det
            går inte att köpa samma fisk från två länder.
          </p>
          <p xml:id="i-YGT5HCLLAsthEZRhTbWr4U">
            Kontroll och tillsyn måste garanteras regionalt i syfte att förhindra
            att fartyg flyttar sig till den plats där kontrollen är svagast.
          </p>
          <head xml:id="i-LmUu6MbxLUFXWF6QG5gRS8" type="h3">
            5) Kuststaten måste kunna genomföra effektiva kontroller och
            tillsynsprogram
          </head>
          <p xml:id="i-WD1qtqv1XmPW5Mma5ukB9r">
            Utan en godtagbar tillsyn och ett effektivt rättssystem för att
            lagföra illegala verksamheter kommer fiskarna att tro att de kan
            göra som de vill. Kontrollen är svår redan på EU-nivå vilket är
            en anledning till att fiskbestånden är så dåliga. I utvecklingsländer
            som EU förhandlar med om avtal är situationen ofta ännu värre.
            EU:s avtal måste innefatta villkor för att förbättra tredjelands
            kapacitet att kontrollera fisket. Om ingen sådan kontroll finns
            borde inte EU ingå avtal.
          </p>
          <head xml:id="i-91nH4wsrwQq2ChFdJBeCvX" type="h3">
            6) EU-fisket får inte hamna i konflikt med det kustnära fisket
          </head>
          <p xml:id="i-BNdktJCZ6AfUNZ2KeKegpd">
            I vissa fall, som t.ex. tonfiskavtalen, råder ingen direkt konflikt
            mellan EU:s fartyg och det kustnära fisket. Tonfisken är däremot
            en hotad art och bör därför lämnas i fred. Tonfiskflottan är långt
            ut på havet och konkurrerar inte om samma arter. Vid andra tillfällen
            däremot är EU:s fångster, ofta stora sådana, samma arter och fiskas
            på samma områden som de lokala fiskarnas. Det bör därför upprättas
            så vida områden som möjligt där EU:s fiskare ej får fiska i syfte
            att skydda den lokala flottan och förebygga krockar. Avtalen bör
            alltid garantera att EU-flottan aldrig får ta de fiskbestånd som
            är viktiga för det lokala fisket.
          </p>
          <head xml:id="i-9Rem4fWoMDW9znk2bdiVvH" type="h3">
            7) Rådslag med lokalsamhällen om villkoren i avtalet
          </head>
          <p xml:id="i-DimMQtjegvyrELUcukCDJi">
            Eftersom fisket är av oerhörd betydelse för bl.a. livsmedelsförsörjningen
            i många kustsamhällen måste lokalsamhället rådfrågas om villkoren
            i eventuella avtal innan de undertecknas.
          </p>
          <head xml:id="i-GA8chDn7CGD7qYRxDyhhQz" type="h3">
            8) Avtalet måste innehålla en bedömning av både lokalsamhällets
            och det nationella fiskets behov och innehålla program för utveckling
            inom ramen för ett hållbart fiske
          </head>
          <p xml:id="i-5S5Vf8JZcDwNS6NbgSGvbf">
            Många av de länder EU förhandlat med om fiskeriavtal är fattiga,
            hungriga utvecklingsländer. De tillhör gruppen av länder med de
            största behoven och har ofta problem att ta sitt ansvar för att
            hantera fisket på ett ansvarsfullt sätt. Så länge det bara handlar
            om kustnära fiske är problemen inte stora, men så fort de stora
            industriella fiskebåtarna kommer uppstår ett stort behov av forskning,
            kontroll och genomförande­program, uppgiftsinsamling, rådslag,
            utbildning etc. EU:s avtal måste innehålla bestämmelser om hjälp
            att utveckla de kompetenser landet i fråga inte själv har.
          </p>
          <head xml:id="i-HkCCzmvYQNBWR2LPwqTTZd" type="h3">
            9) Minskningar av EU:s tillgång till bestånden får inte leda
            till minskningar av utbetalningar till landet i fråga
          </head>
          <p xml:id="i-KDuJnCFeADDPc9jva2fTQj">
            För närvarande beräknas betalningen på mängd tillgång till fiskbestånden,
            och avtalen innehåller en klausul som innebär att om tillträde
            till fiskbestånden minskar kommer också betalningen att minska.
            Det skapar en situation helt utan incitament att minska fisket
            för att bevara fiskbestånden.
          </p>
          <head xml:id="i-4fVpgsd4W7a2sQUGvRFH98" type="h3">
            10) Alla EU-fartyg som fiskar i andra länders vatten måste rätta
            sig efter avtalet
          </head>
          <p xml:id="i-5jnaAeAuVgTL8xbph2txUn">
            Miljöpartiet motsätter sig inte överstatlighet i de fall det
            handlar om gränsöverskridande frågor i bl.a. miljöfrågor. I det
            här fallet är det bra att bara EU-kommissionen förhandlar om avtal
            med tredjeland för att hindra Spanien, Frankrike och Italien från
            att få igenom alltför vidlyftiga avtal. Det ger oss i Sverige
            också en möjlighet att påverka avtalen i en mer ansvarsfull riktning.
          </p>
          <p xml:id="i-ij25apQaH6HQWj6ofkqqh">
            Det var dock inte längesedan skeppsredarna inte kunde hindras
            från att förhandla om bättre egna villkor än under de bilaterala
            avtalen. I de senare avtalen finns en klausul som stadgar att
            EU-fartyg måste rätta sig efter avtalet.
          </p>
          <head xml:id="i-CGRMKPVE1ZEW1T2sYeah7R" type="h1">
            Vad kan Sveriges regering göra?
          </head>
          <p xml:id="i-M7pTduQviqBFDMCZv6g6NA">
            De punkter som utvecklats ovan kan sammanfattas i följande kriterier.
            De kan utgöra grunden för EU:s fiskeriavtal. Vi gör inte anspråk
            på att ha funnit hela lösningen och uppräkningen ska inte ses
            som uttömmande. Vi menar att regeringen har både ett ansvar och
            skyldighet att arbeta för att EU:s fiskeriavtal tar ansvar för
            både fisk och människa och uppmanar därför regeringen att arbeta
            för att dessa kriterier ska gälla för EU:s fiskeriavtal med tredjeland.
          </p>
          <list xml:id="i-RmEGdKYcp8HyPtYP8GX62T" style="ol">
            <item xml:id="i-UxfayKwb8nqEdfqKxQh5Yd">
              Det får inte pågå några konflikter i landet i fråga.
            </item>
            <item xml:id="i-3UpfmiDgMm4TiFpEp8z9kw">
              Trovärdiga bedömningar av tillgången på alla fisksorter som skall
              fiskas av EU-fiskare måste göras innan fisket inleds och därefter
              med regelbundna intervaller under avtalstiden. Tillträde till
              fiskbestånd för EU-fartyg måste begränsas till den del av beståndet
              som överskrider landets egna behov.
            </item>
            <item xml:id="i-AbcJzqVdkDe7Z7FkSfxsX7">
              Korrekta, trovärdiga och regelbundna rapporter om fångster och
              andra aktiviteter måste upprättas av EU-fartyg som lyder under
              avtalet.
            </item>
            <item xml:id="i-WVyW7ozLuahD2GSMoDVoXQ">
              Förhandlingar och genomförande av avtalet måste utgå från ett
              regionalt perspektiv.
            </item>
            <item xml:id="i-3Btaw6D3nbN8fjtYa63kfY">
              Kuststaten måste kunna genomföra effektiva kontroller och tillsynsprogram.
            </item>
            <item xml:id="i-61tW3Mz5WEeSwAgcuVBoCK">
              EU-fisket får inte hamna i konflikt med det kustnära fisket.
            </item>
            <item xml:id="i-Dk4PSmeEh6K7AGL4bfyAg2">
              Rådslag med lokalsamhällen om villkoren i avtalet.
            </item>
            <item xml:id="i-NySJfk1DrUJ7pi43KoXbdh">
              Avtalet måste innehålla en bedömning av både lokalsamhällets
              och det nationella fiskets behov och innehålla program för utveckling
              inom ramen för ett hållbart fiske.
            </item>
            <item xml:id="i-HRAisTL18SjyeiUr7A7QNu">
              Minskningar av EU:s tillgång till bestånden får inte leda till
              minskningar av utbetalningar till landet i fråga.
            </item>
            <item xml:id="i-Rpae4AxYRCFru2AfLbNufp">
              Alla EU-fartyg som fiskar i andra länders vatten måste rätta
              sig efter avtalet.
            </item>
          </list>
        </div>
        <div xml:id="i-DwHvdycfniR1nz6CG8UrRb" type="motSignatures">
          <list xml:id="i-HDjtitiGjcZXHfH33mbk8o">
            <item xml:id="i-STZx1Qv4TzcrVSYdkJjxu2" who="i-34FRvyXQKUigF3Qr9AwKJe">
              Bodil Ceballos (mp)
            </item>
            <item xml:id="i-T4RS1hhnteokYyCKegGgiz" who="i-Q6UywURdDfH4kXfTm7hwEb">
              Max Andersson (mp)
            </item>
            <item xml:id="i-BmW9oMYdC87tpCoU5t454G" who="i-9x2nw6aosA3pyEJfJTc1eD">
              Ulf Holm (mp)
            </item>
          </list>
        </div>
      </div>
    </body>
  </text>
</TEI>
