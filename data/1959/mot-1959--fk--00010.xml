<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1959/mot_1959__fk__10/mot_1959__fk__10-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Motioner i Första kammaren, nr 10 år 1959 9
          </p>
          <p>
            Nr 10
          </p>
          <p>
            Av herr Öhman och herr Persson, Helmer, angående vissa åtgär-
            der för säkrande av full sysselsättning i Skåne.
          </p>
          <p>
            Vid 1956 års riksdag motionerade Hilding Hagberg (k) och Gustav
            Johansson (k) om att riksdagen i skrivelse till regeringen skulle
            anhålla om tillsättandet av en utredning med uppdrag att framlägga
            förslag till er- forderliga åtgärder för säkrandet av full sysselsättning
            i Skånes städer och landsbygdskommuner. Motionen vann inte riksdagens
            bifall. Men hur väl- motiverat förslaget i verkligheten var därom
            vittnar läget i dag i Skåne. I de båda skånelänen finns nu omkring
            5 000 registrerade arbetslösa var- av över 1 500 i Kristianstads
            län och över 3 300 i Malmöhus län enligt upp- gifterna den 15
            december 1958. Det är en ökning med 300 sedan december 1957. Flertalet
            tillhör erkända arbetslöshetskassor, men många av dem är redan
            utförsäkrade. Under jul- och nyårshelgen var omkring 8 500 arbetare
            permitterade, vilket är nära 2 000 fler än föregående år. Därtill
            kommer mänga som arbetar 4—5 dagar i veckan, tusentals småjordbrukare
            vilkas jordbruk är så små att de för sin försörjning är hänvisade
            till arbete på annat håll, diversearbetare, husmödrar och andra.
            Detta visar att situa- tionen är mycket allvarlig. Sysselsättningen
            är mycket ojämn bland lant-, skogs-, textil-, bekläd- nads-, sko-,
            metall-, byggnadsämnes- och fabriksarbetarna. Därför är det nödvändigt
            att nya arbetstillfällen skapas och att staten och kommunerna
            vidtager omedelbara åtgärder för att ordna igångsättande av arbeten
            av skilda slag. I Malmö stad finns det t. ex. 350 arbetslösa som
            redan är ut- försäkrade. Av dessa hade endast 16 anvisats kommunalt
            reservarbete i början av detta år. Liknande förhållanden råder
            på andra orter. Att på kort sikt kunna bygga upp nya industrier
            och på den vägen lösa sysselsättningen för de arbetslösa är inte
            möjligt. Detta är åtgärder på längre sikt och där- för nödvändiga
            att vidtaga. Vi har tidigare aktualiserat sådana åtgärder bl.
            a. i motion nr 581 år 1956. För dagen gäller det att inrikta verksamheten
            på tre speciella områden vilka var för sig och tillsammans kan
            lösa sysselsättningen för ett stort an- tal arbetslösa. Det gäller
            bostadsbyggandet, förbättring av vägnätet och uppförande av anläggningar
            för höggradig rening av avloppsvattnet. Enligt en på ort och ställe
            företagen undersökning finns det mer än 40 000 familjer som söker
            ny, annan eller bättre bostad enbart i Malmö, Hälsing- borg, Lund,
            Landskrona, Kristianstad, Trelleborg och Hässleholm. Av dessa
            saknar i runt tal 14 000 egen familjebostad i de städer där vederbörande
          </p>
          <pb facs="riksdagen-motions-pdf/data/1959/mot_1959__fk__10/mot_1959__fk__10-002.pdf"/>
          <p>
            10 Motioner i Första kammaren, nr 10 år 1959
          </p>
          <p>
            har sin försörjning. En kraftig ökning av bostadsproduktionen,
            under former som sätter stopp för vidare spekulation i folks bostadsnöd,
            är nödvändig dels för att eliminera bostadsbristen inom överskådlig
            tid, dels för att för- hindra sådana tragedier som bostadsbrist,
            trångboddhet och ekonomiska bekymmer för med sig och dels för
            att säkra full sysselsättning åt bygg- nadsarbetarna och arbetarna
            inom de näringsgrenar som har goda kon- Junkturer när bostadsproduktionen
            står på toppen. Likaväl som det är nödvändigt att det byggs fler
            bostäder är det att bo- städerna blir billigare. Härvid spelar
            kredit- och räntepolitiken en avgöran- de roll liksom också monopolprissättningen
            på byggnadsmaterial. Det är hög tid att återgå till lågräntepolitiken,
            då en procent lägre ränta betyder 10—12 procent lägre hyra. Enbart
            de summor som hyresgäster och egna- hemsägare, jordbrukare, småföretagare
            och andra i dag betalar i form av räntor som överstiger ränteläget
            1955 skulle göra det möjligt att öka kon- sumtionen och därmed
            väsentligt stimulera produktionen och sysselsätt- ningen inom
            en rad näringsgrenar. Det finns sammanlagt 281 tätorter i Skåne,
            från samhällen med 200 in- vånare till städer av Hälsingborgs
            och Malmös storlek. Knappt tredjedelen av dessa har reningsanläggningar
            i någon form, och endast ett 30-tal orter har anläggningar för
            höggradig rening av avloppsvattnet. Städer som Malmö, Hälsingborg,
            Landskrona, Trelleborg, Ängelholm och andra har ännu inte löst
            frågan om höggradig rening av avloppsvattnet som alltjämt finner
            vägen direkt ut i Skälderviken, Öresund och Östersjön, i en del
            fall i farligt grannskap till livligt frekventerade badplatser.
            Malmö har visser- ligen beslutat bygga ett reningsverk för en
            del av staden, men när det kom- mer till utförande är ovisst.
            Köpingar som Tomelilla, Bjuv, Furulund, Käv- linge och Lomma har
            heller inte denna viktiga angelägenhet ordnad. Nära 200 städer,
            köpingar och samhällen har inga som helst reningsanordningar för
            avloppsvattnet. Vattenföroreningen är utbredd, och det är en viktig
            samhällsangelägenhet att snarast åstadkomma en ändring av detta
            förhål- lande. Även vattenförsörjningen är eftersatt. Här finns
            arbetsobjekt i be- tydande omfattning. Finansieringen är ett stort
            problem i sammanhanget. Många kommuner har svårigheter att låna
            pengar till nödvändiga investeringar, och utbe- talande av statsbidrag
            dröjer som regel i flera år och påverkar direkt den kommunala
            utdebiteringen som måste höjas för att betala anläggningar vilka
            avses fylla sin funktion under många decennier och sålunda borde
            finansieras genom långfristiga lån. Å ena sidan är det därför
            nödvändigt att kommunerna inte bara får tillstånd att upptaga
            lån för sådan investe- ring utan också att de beviljade lånen
            erhålles, å andra sidan är det nöd- vändigt att statsbidragen
            höjes och utbetalas i form av byggnadskreditiv samt regleras så
            snart anläggningen är klar.
          </p>
          <pb facs="riksdagen-motions-pdf/data/1959/mot_1959__fk__10/mot_1959__fk__10-003.pdf"/>
          <p>
            Motioner i Första kammaren, nr 10 år 1959 11
          </p>
          <p>
            Skåne är ett tätbefolkat landskap vars vägnät utsättes för stora
            påfrest- ningar genom trafiken till och från utlandet. Motorismens
            utveckling gör det samtidigt lättare att planera för näringslivets
            utbyggnad regionalt. Men vägnätet är inte alls i det skick som
            man har rätt att fordra i vårt moderna samhälle. Motorismens betydelse
            kommer att öka ytterligare inte minst genom nedläggning av ytterligare
            bandelar, som SJ planerar i olika delar av Skåne. Enligt officiell
            statistik finns det i runt tal 7 500 km landsvägar i Skåne. Av
            dessa är endast omkring 2000 km permanentade. Tusentals km utgöres
            av smala, krokiga och backiga grusvägar i mycket dåligt skick.
            En del vägarbeten är i gång men ingalunda i den omfattning som
            behovet av vägförbättringar påkallar. Av vårt lands omkring 1
            200 000 inregistrerade motorfordon finns om- kring 105 000 i Malmöhus
            och omkring 50 000 i Kristianstads län. Motoris- men tillför statskassan
            väldiga belopp årligen. Enligt senast tillgängliga uppgifter inbringar
            fordonsskatten 360 milj. kronor, bensinskatten 670 milj. kronor
            och omsättningsskatten på motorfordon 150 milj. kronor eller till-
            sammans 1 180 milj. kronor. Det gör i genomsnitt 1 000 kronor
            per fordon. Enligt denna genomsnittssiffra får fordonsägarna i
            de båda skånelänen be- tala sammanlagt 155 milj. kronor per år.
            Dessa medel bör i ökad omfatt- ning komma motorismen till godo
            i form av anslag till ytterligare utbyggnad och förbättring av
            vägnätet. Därmed skapas också nya arbetstillfällen för de arbetslösa.
            Arbetsobjekt inom de tre områden vi här nämnt kan ge sysselsättning
            åt tusentals arbetslösa och därtill förbättra sysselsättningsmöjligheterna
            in- om andra näringsgrenar, öka konsumtionen och produktionen.
            Med stöd av ovanstående hemställes, att riksdagen i skrivelse
            till Kungl. Maj:t anhåller om skyndsam utredning och förslag i
            syfte att åstadkomma en genomgripande förbättring av vägnätet
            och för uppförande av anläggningar för höggradig rening av avloppsvattnet
            i Malmöhus och Kristianstads län.
          </p>
          <p>
            Stockholm i januari 1959
          </p>
          <p>
            Gunnar Öhman Helmer Persson
          </p>
        </div>
      </div>
    </body>
  </text>
</TEI>
