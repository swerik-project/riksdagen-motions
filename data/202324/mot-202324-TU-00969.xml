<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202324-TU-00969">
  <teiHeader>
    <fileDesc>
      <titleStmt>
        <title>Satsningar på infrastrukturen i Blekinge ger nytta för näringslivet i hela Sverige</title>
        <author corresp="i-GZsGBZCKzYGAu8WDXso96v">av Camilla Brunsberg (M)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2023/24:969 av Camilla Brunsberg (M)</title>
          <idno type="rdwebb">HB02969</idno>
          <rs type="number">969</rs>
          <orgName type="comitteeAbbreviation">TU</orgName>
          <ref type="dokument_url_text">https://data.riksdagen.se/dokument/HB02969/text</ref>
          <ref type="dokument_url_html">https://data.riksdagen.se/dokument/HB02969</ref>
          <ref type="dokumentstatus_url_xml">https://data.riksdagen.se/dokumentstatus/HB02969</ref>
          <ref type="pdf">https://data.riksdagen.se/fil/3BFF1657-7295-4F23-9979-B0ED0E09EE91</ref>
          <ref type="docx">https://data.riksdagen.se/fil/536632EA-18E0-4F5F-AFFD-FA4085C491EE</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-GZsGBZCKzYGAu8WDXso96v</idno>
            <name>Camilla Brunsberg</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="committeeProcessing"/>
        <correspAction xml:id="i-5ahtf9GBY58KADdjASLSrk" type="signed"/>
        <correspContext corresp="i-5ahtf9GBY58KADdjASLSrk">
          <note type="signatory" corresp="i-GZsGBZCKzYGAu8WDXso96v"/>
        </correspContext>
        <correspAction xml:id="i-TYmXtd2WtwhJA36ufSD3wp" type="submitted">
          <date when="2023-10-03"/>
          <time when="15:32:50"/>
        </correspAction>
        <correspAction xml:id="i-TmwHWBdifeATqfa9S2YMHa" type="reviewed">
          <date when="2023-10-03"/>
          <time when="19:42:58"/>
        </correspAction>
        <correspAction xml:id="i-Mkw5x378aUrMpxwXh6PNRh" type="referred">
          <date when="2023-10-17"/>
        </correspAction>
        <correspAction xml:id="i-EWWnSb22CH3JSPZVs7Qx4t" type="assigned">
          <date when="2024-02-02"/>
          <time when="15:26:19"/>
        </correspAction>
        <correspContext corresp="i-EWWnSb22CH3JSPZVs7Qx4t">
          <ref type="assignedTo">Trafikutskottet</ref>
        </correspContext>
        <correspAction xml:id="i-BETTZ4171EHhJhhUuZHQe1" type="behandlas_i"/>
        <correspContext corresp="i-BETTZ4171EHhJhhUuZHQe1">
          <ref type="uppgift">2023/24:TU18</ref>
          <ref type="ref_dok_id">HB01TU18</ref>
          <ref type="ref_dok_typ">bet</ref>
          <ref type="ref_dok_rm">2023/24</ref>
          <ref type="ref_dok_bet">TU18</ref>
          <ref type="ref_dok_titel">Infrastrukturfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-h5gAyyFH8PN1xexPYyLfv" type="motHeader">
        <div xml:id="i-5d6uaUTsAkvP9sRJXbd2nP" type="motTitle">
          Motion till riksdagen 2023/24:969 av Camilla Brunsberg (M) Satsningar
          på infrastrukturen i Blekinge ger nytta för näringslivet i hela
          Sverige
        </div>
      </div>
      <div xml:id="i-SroHJ45rcgbEwu7MFNTdTU" type="motBody">
        <div xml:id="i-7xYnH85HfU4u9QVJ6jFjeD" type="motProposal" subtype="förslag">
          <head xml:id="i-KLoZiFZCnkjhiFbekZeKUH">
            Förslag till riksdagsbeslut
          </head>
          <list xml:id="i-XXXnKouqux7BoqGFsWbmni">
            <item xml:id="i-G4rWNJrzHMAxkhkd3H2GgL" sortKey="Yrkande 1">
              Riksdagen ställer sig bakom det som anförs i motionen om att
              verka för att utreda förutsättningarna för att finansiera Sydostlänken
              fullt ut i den nationella infrastrukturplanen och tillkännager
              detta för regeringen.
            </item>
          </list>
          <list xml:id="i-AtiEMrqgAydtRqVH4tVTKg">
            <item xml:id="i-CicSMkNh5PAUs72YCZsxy7" sortKey="Yrkande 2">
              Riksdagen ställer sig bakom det som anförs i motionen om att
              utreda förutsättningarna för en ny järnväg mellan Karlshamn och
              Sölvesborg och tillkännager detta för regeringen.
            </item>
          </list>
          <list xml:id="i-97z3on2xxMvsU1v8cfq6j9">
            <item xml:id="i-R53V5mZfbtUU5CKMkA9MyD" sortKey="Yrkande 3">
              Riksdagen ställer sig bakom det som anförs i motionen om att
              verka för att utreda förutsättningarna för ett byggstartbesked
              av Ronneby östra–Nättraby samt säkerställa att inga ytterligare
              förseningar sker och tillkännager detta för regeringen.
            </item>
          </list>
          <list xml:id="i-SAmxqzJEmUky4Lm2qfvFy3">
            <item xml:id="i-Y8wWjzFrzuEqLPiqE41QgT" sortKey="Yrkande 4">
              Riksdagen ställer sig bakom det som anförs i motionen om att
              utreda förutsättningarna för en tidigareläggning av kapacitetsåtgärder
              på Blekinge kustbana samt att mötesspåret placeras i Bredåkra
              med anslutning till Ronneby Airport, och detta tillkännager riksdagen
              för regeringen.
            </item>
          </list>
          <list xml:id="i-2XyastzMZn2Q7pTHburLb1">
            <item xml:id="i-3UfBEYVGAjfx9HYCKMkdUn" sortKey="Yrkande 5">
              Riksdagen ställer sig bakom det som anförs i motionen om att
              se över möjligheten att koppla ihop Blekinges hamnar med Scanmed-korridoren
              i Sverige och därmed förlänga Baltic Adriatic-korridoren när Sydostlänken
              är färdigbyggd, och detta tillkännager riksdagen för regeringen.
            </item>
          </list>
          <list xml:id="i-WB3DuTLMGjgyoSaWrWcGns">
            <item xml:id="i-nAeP1Uevq9dPd3xWq7tcX" sortKey="Yrkande 6">
              Riksdagen ställer sig bakom det som anförs i motionen om att
              verka för att se över möjligheten att staten tar ett större ansvar
              för infrastrukturen runt hamnarna för att främja intermodalitet
              mellan sjöfart och järnväg och tillkännager detta för regeringen.
            </item>
          </list>
          <list xml:id="i-8UNJdDBEspL9Gyq1vQSh2H">
            <item xml:id="i-WLNmrua1mr6ReZew5JaZsj" sortKey="Yrkande 7">
              Riksdagen ställer sig bakom det som anförs i motionen om att
              se över möjligheterna att öka ramarna till länstransportplanerna
              och tillkännager detta för regeringen.
            </item>
          </list>
          <list xml:id="i-JpGA2ZvCj8LZD4L4LJC5dd">
            <item xml:id="i-DbPtHBPhHGFQm6xRvk1dZ7" sortKey="Yrkande 8">
              Riksdagen ställer sig bakom det som anförs i motionen om att
              verka för att öka transparensen i hur medlen fördelas mellan de
              olika regionernas länstransportplaner och tillkännager detta för
              regeringen.
            </item>
          </list>
        </div>
        <div xml:id="i-KUsunv2xNLzujhoCdPTUTk" type="motContent">
          <head xml:id="i-MtWxXLGePFx9EB6AwQzECU" type="h1">
            Motivering
          </head>
          <p xml:id="i-J2A3fgK1KvpTXfg4asFHyF">
            Grunden för mobiliteten i Blekinge och Blekinges närhet till
            grannregioner, målpunkter i övriga Sverige och kontinenten är
            infrastrukturen. Möjligheterna att pendla till studier och arbete
            är avgörande vid företagsetableringar och därmed även för valet
            att flytta till Blekinge. Bra väg- och järnvägsförbindelser minskar
            även behovet av att flytta från länet som kan erbjuda svårslagna
            boendemiljöer.
          </p>
          <head xml:id="i-3xgPN2jqR7BseUZe7myHo8" type="h1">
            Större arbetsmarknadsregion med ny järnväg
          </head>
          <p xml:id="i-4HWQRCShqbqdrTbEdsB5Am">
            Blekinges kustbana är en av Sveriges krokigaste järnvägar i ett
            av landets mest tät­befolkade områden utanför storstäderna. Samtidigt
            händer mycket väster om Hässleholm och Skåne vill även förbättra
            sträckan Hässleholm–Kristianstad. För att korta restiden med tåg
            mellan Blekinge och Malmö återstår sträckan inom Blekinge. Trafikverket
            har själva beskrivit restiden i Blekinge som en brist vilket lett
            fram till en överenskommelse om att modernisera Blekinge kustbana
            genom att bygga en ny järnväg genom länet, med Sölvesborg–Karlshamn
            som en första etapp. Den sträckan är också en viktig åtgärd för
            att säkerställa att den utökade godstrafiken på nuvarande Blekinge
            kustbana genom Sydostlänkens anslutning inte riskerar att störas
            av och ytterligare belasta den redan ansträngda persontrafiken.
          </p>
          <p xml:id="i-VcbBbPjjH1BscBqTuHYRvz">
            Dagens tre arbetsmarknadsregioner är för mycket i ett litet län
            som Blekinge. En modern järnväg gör Blekinge till en arbetsmarknadsregion
            vilket är avgörande för länets utveckling. Genom att behålla den
            befintliga sträckningen på Blekinge kustbana när den nya järnvägen
            byggs ges framtida möjligheter till två parallella tågsystem genom
            Blekinge, och på så sätt kan vi få en bana med färre stopp och
            kortare restider och en bana med bättre tillgänglighet genom fler
            stopp utöver befintliga stationer samt ökad kapacitet för gods.
          </p>
          <head xml:id="i-5M47zwdTD1bmHVoiMRt2H8" type="h1">
            Kapacitetsåtgärder på väg och järnväg genom Blekinge
          </head>
          <p xml:id="i-SYr8Tq4c6hZ7y4HiePTKqu">
            E22:an är den största och enskilt viktigaste vägen genom Blekinge
            och binder samman fyra av fem kommunhuvudorter i länet. Det är
            också den väg som binder samman Blekinge med Skåne och Öresundsregionen
            i väst och mot Kalmar och vidare norrut mot Östergötland/Stockholm
            i öst. Sträckan mellan trafikplats Ronneby öst och Nättraby har
            varierande standard med ett trafikflöde nära kapacitetstaket.
          </p>
          <p xml:id="i-NNajdhhsFr8cquBKDBssxA">
            Blekinge kustbana och Öresundstrafiken mellan Köpenhamn och Karlskrona
            är pulsådern i Blekinges kollektivtrafiksystem. Antalet resenärer
            är idag 10 gånger större än för 30 år sedan. Under senare år har
            ökningen avtagit i takt med att trafikstörningarna har ökat. Mötesspåret
            väster om Ronneby är en av flera avgörande åtgärder för att öka
            robustheten och lindra effekterna av trafikstörningar som är mycket
            viktigt för tillför­litligheten i tågtrafiken. Mötesspåret bör
            därtill placeras med ett stationsområde i Bredåkra med nära anslutning
            till strategiskt viktiga Ronneby Airport.
          </p>
          <head xml:id="i-W9UCxzE8j5QSsDeBpT712i" type="h2">
            Hamnarna och ett utvecklat näringsliv
          </head>
          <p xml:id="i-LaYQAfEBsRGBx2nzJtfZGA">
            Blekinge är ett allt viktigare transitlän för övriga Sverige
            där hamnarnas betydelse ökar i takt med handeln med östra Europa
            och Asien. Satsningar på till exempel Fehmarn Bält innebär nya
            möjligheter för omställningen till ett hållbart resande men då
            måste anslut­ningarna från sydöstra Sverige lyftas till samma
            nivå som andra regioner i Sverige.
          </p>
          <p xml:id="i-Nd6PVD3Tboy6TAzTKKYwRT">
            Godsvolymer över kaj via hamnarna i Blekinge har ökat med cirka
            50 procent från 2000 till 2020. Blekinge är alltså ett viktigt
            nationellt transitlän där en ytterst liten del av det totala godset
            som passerar länet har slutdestination i Blekinge. 94 procent
            av godsen genom Karlshamns hamn har start- eller målpunkt utanför
            Blekinge. Mot­svarande siffra för Karlskronas hamn är 97 procent.
          </p>
          <p xml:id="i-GKoL548xdZvUAwdsPtqRBm">
            Karlshamns hamn och Karlskrona hamn/Baltic port är delar i TEN‑T:s
            övergripande nätverk. Via motorvägar till sjöss kopplade till
            hamnarna i Litauen och Polen är sjö­transporterna en del i det
            prioriterade stomnätet. I nätverket utgör hamnarna lösa ändar
            då det saknas koppling till Scanmed-korridoren i Sverige. Att
            förstärka denna och effektivisera transportnätet på svenska sidan
            kan göras genom att bygga ut Sydostlänken i gällande plan och
            förlänga Baltic Adriatic-korridoren från Polen till Karlskrona
            och vidare mot Göteborg. De båda TEN-hamnarna och Sölvesborgs
            hamn är av stor betydelse för svensk export och import.
          </p>
          <p xml:id="i-LT4iuuGQe3TQCcXAmevZN">
            Med utgångspunkt från hamnarnas betydelse för svensk export och
            import bör staten i större utsträckning främja intermodalitet
            mellan sjöfart och järnväg. Flertalet hamnar av betydelse ligger
            i eller nära stadsmiljöer där kommunen är väghållare och ägare
            av järnvägen. Det är rimligt att staten tar ett medansvar för
            att utveckla infrastrukturen i sådana lägen, i synnerhet där stråket
            som helhet är eller kan ses som en del ingående i TEN‑T-nätet.
          </p>
          <head xml:id="i-SVFWJZ4rsQ4LH4xAjvopEy" type="h2">
            Åtgärda brister och behov i de regionala vägnäten
          </head>
          <p xml:id="i-XRbN6pmgidFpppsQygszKZ">
            Det ska idag finnas en samverkan som finns i planeringssammanhang
            mellan regioner och kommunerna. Genom åtgärder i länstransportplanen
            genomförs tillsammans med kommunerna cykelvägar, kollektivtrafikåtgärder
            med mera. Därutöver driver regionen kollektivtrafiken i samråd
            med kommunerna. Vi anser att den regionala nivån bör få större
            inflytande över den statliga planeringen.
          </p>
          <p xml:id="i-J4fBEVmNUFEynz9QYhQ8kY">
            Anslagen till länsplanerna har varit mer eller mindre oförändrade
            under en längre tid parallellt med att anslagen till nationell
            plan kraftigt ökat. Samtidigt finns det om­fattande brister och
            behov i de regionala vägnäten, som finansieras i länsplanerna,
            som behöver åtgärdas för att kunna nå de transportpolitiska målen.
          </p>
        </div>
        <div xml:id="i-JKKbQAsZf4SmdVyCZUWHTD" type="signatureBlock">
          <list xml:id="i-EKytLW3ftVC8Y9bgS1cKVJ">
            <item xml:id="i-U86P7vshDnQFBLqUNJkV9X" who="i-GZsGBZCKzYGAu8WDXso96v" type="signature">
              Camilla Brunsberg (M)
            </item>
          </list>
        </div>
      </div>
    </body>
  </text>
</TEI>
