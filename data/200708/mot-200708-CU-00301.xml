<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200708-CU-00301">
  <teiHeader>
    <fileDesc>
      <titleStmt>
        <title>Svarthandel med hyresrätter</title>
        <author corresp="i-Nj6rnCfHps9ZzFLuPuYaNj">av Egon Frid m.fl. (v)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Svarthandel med hyresrätter</title>
          <idno type="rdwebb">GV02C301</idno>
          <rs type="number">C301</rs>
          <orgName type="comitteeAbbreviation">CU</orgName>
          <ref type="dokument_url_text">http://data.riksdagen.se/dokument/GV02C301/text</ref>
          <ref type="dokument_url_html">http://data.riksdagen.se/dokument/GV02C301</ref>
          <ref type="dokumentstatus_url_xml">http://data.riksdagen.se/dokumentstatus/GV02C301</ref>
          <ref type="doc">http://data.riksdagen.se/fil/68B49451-2694-4687-AC6F-5F142FFDBC85</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-Nj6rnCfHps9ZzFLuPuYaNj</idno>
            <name>Egon Frid</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-7Gy2xwC7Jyimjy9QTKnQEf</idno>
            <name>Rossana Dinamarca</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-5CH7vHLGXLfDB5Tn7xx95V</idno>
            <name>Siv Holma</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-WTCYyz27itjvuvffL1vZLi</idno>
            <name>Elina Linna</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-du5LHNwBWrCH1am94GCk1</idno>
            <name>Eva Olofsson</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-9H3dW3BCyy4e3CzfDGwev1" type="signed"/>
        <correspContext corresp="i-9H3dW3BCyy4e3CzfDGwev1">
          <note type="signatory" corresp="i-Nj6rnCfHps9ZzFLuPuYaNj"/>
          <note type="signatory" corresp="i-7Gy2xwC7Jyimjy9QTKnQEf"/>
          <note type="signatory" corresp="i-5CH7vHLGXLfDB5Tn7xx95V"/>
          <note type="signatory" corresp="i-WTCYyz27itjvuvffL1vZLi"/>
          <note type="signatory" corresp="i-du5LHNwBWrCH1am94GCk1"/>
        </correspContext>
        <correspAction xml:id="i-QXRJUt2qgcZdZf3DYiuSPh" type="referral">
          <date when="2007-10-16"/>
        </correspAction>
        <correspAction xml:id="i-FQKN2ZWjxGAnqrveQa8btc" type="dismissal">
          <date when="2007-10-16"/>
        </correspAction>
        <correspAction xml:id="i-EaiXQuz8QDwvWDmBfQauFV" type="numbering">
          <date when="2007-10-04"/>
        </correspAction>
        <correspAction xml:id="i-VsrYFk6JY4hhkBKwvwEGgJ" type="submission">
          <date when="2007-10-03"/>
        </correspAction>
        <correspAction xml:id="i-6JrP9ThGvHAZYqimyqE647" type="transfer">
          <date when="2007-10-03"/>
        </correspAction>
        <correspAction xml:id="i-W6WiQsN5Zt2GmKCk4LY919" type="assigned"/>
        <correspContext corresp="i-W6WiQsN5Zt2GmKCk4LY919">
          <ref type="assignedTo">Civilutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-DfYjNFkxnvo2XWauP9FzKG" type="motBody">
        <div xml:id="i-5cerL7D3cQBJGM3jKPs2PP" type="TOC">
          <head xml:id="i-BQNg176A6tV1etw6kQZXNd">
            1 Innehållsförteckning
          </head>
          <list xml:id="i-W2Fx3Sj25kSi8CeAafURr5">
            <item xml:id="i-UrihAji7TGpQzJkfws6dk2">
              2 Förslag till riksdagsbeslut 2
            </item>
            <item xml:id="i-Shu1KLUp8TpHKekkQXzyv9">
              3 Motivering 3
            </item>
            <item xml:id="i-UVBLfAXSKFBLixA3diyMmy">
              4 Kommunal förmedling av andrahandslägenheter 3
            </item>
            <item xml:id="i-LdWS9gfAipVDin58HvhFcV">
              5 Stärkt skydd för andrahandsboende 4
            </item>
            <item xml:id="i-N9yxLC89QWd219MYP5UPbS">
              6 Utökad kontroll av hyror vid uthyrning i andra hand 4
            </item>
            <item xml:id="i-KEr6eRQ74Y1mjpDYfAcUSA">
              7 Lägenhetsregistret 5
            </item>
            <item xml:id="i-GthJhVq5qLaCeWMtFr4rdg">
              8 Blockuthyrning 5
            </item>
          </list>
        </div>
        <div xml:id="i-YbTgdBqRa8Hi5H17QRXHWv" type="motProposal" subtype="förslag">
          <head xml:id="i-HkUJebTzgt1ocfWaq5zLbD">
            2 Förslag till riksdagsbeslut
          </head>
          <list xml:id="i-6afYNJCdvEuU13mBDqAELR" style="ol">
            <item xml:id="i-CN9VMxLp5A9CdvBGq3R4td">
              Riksdagen tillkännager för regeringen som sin mening vad som
              anförs i motionen om att utreda förutsättningarna och villkoren
              för förmedling och uthyrning av lägenheter i andra hand.
            </item>
            <item xml:id="i-3BkXchRp6eS8qwtezfsu1b">
              Riksdagen tillkännager för regeringen som sin mening vad som
              anförs i motionen om att andrahandshyresgästen ska kunna träda
              i förstahandshyresgästens ställe om dennes hyresrätt av något
              skäl upphör.
            </item>
            <item xml:id="i-7TE4Z2ANSujPmuU21tVRHv">
              Riksdagen begär att regeringen återkommer med förslag som innebär
              att en granskning av andrahandshyran ingår som en del vid själva
              beslutet om tillstånd för att hyra ut.
            </item>
            <item xml:id="i-7AjQpfebRmyKfQoUetsfYT">
              Riksdagen tillkännager för regeringen som sin mening vad som
              anförs i motionen om att hyreslagen bör utformas så att om en
              förstahandshyresgäst tar ut överhyra rubriceras detta som ocker
              och bör vara skäl till förlust av hyreskontraktet.
            </item>
            <item xml:id="i-4YhW4cMi61k2t5659chWJj">
              Riksdagen tillkännager för regeringen som sin mening vad som
              anförs i motionen om att ändamålet för lägenhetsregistret även
              ska omfatta möjligheten att kontrollera svarthandel med och skenbyten
              av hyresrätter. 1
            </item>
            <item xml:id="i-T6PNnLKgQAJCebc2avphyo">
              R iksdagen tillkännager för regeringen som sin mening vad som
              anförs i motionen om att begreppet blockuthyrare bör ges en tydligare
              innebörd så att lagstiftningen omfattar alla som hyr ut lägenheter
              i andra hand.
            </item>
          </list>
          <p xml:id="i-968Fsy1arpV1JHCmPaN1Zb">
            1 Yrkande 5 hänvisat till FiU.
          </p>
        </div>
        <div xml:id="i-DcZg6VHfMDkUygp5PeVx8q" type="motContent">
          <head xml:id="i-9k2qoTMeW8t2UqFtzrK8s5" type="h1">
            3 Motivering
          </head>
          <p xml:id="i-RfpLULLRxqxD8WwRHCMtf4">
            I storstadsregionerna och andra kommuner med inflyttning råder
            sedan flera år bostadsbrist, med stigande bostadspriser, ökande
            grad av inneboende och andrahandsuthyrning, och framväxten av
            en svart hyresmarknad som följd. Enligt kommunerna själva tillhör
            grupperna unga och äldre de grupper som drabbas värst när bostadsbrist
            uppstår.
          </p>
          <p xml:id="i-PuMKQAJki4gZ7NZ5YvDUUa">
            Enligt Fastighetsägarna Stockholm betalar andrahandshyresgäster
            i snitt 70 % mer i hyra än vad förstahandskontraktsinnehavare
            gör. Det finns t.o.m. exempel där personer har betalat 200 % högre
            hyra än vad som står på hyresavin. Samtidigt rapporterar Hyresgästföreningen
            att den typ av medlemsärenden som ökat mest i hyresnämnderna rör
            just återbetalning av för hög andrahandshyra.
          </p>
          <p xml:id="i-W74T1tkByHmJhgqixKbYEt">
            För ett par år sedan visade exempelvis en undersökning gjord
            i Malmö av Fastighetsägarna syd att över 10 % av hyresgästerna
            har erbjudits att köpa ett hyreskontrakt och ca hälften känner
            till någon som betalat för sitt kontrakt. I Stockholm har det
            gått så långt att det förekommer budgivning mellan bostadslösa
            för att få ett hyreskontrakt i andrahand. Den som betalar högst
            hyra får hyra bostaden.
          </p>
          <p xml:id="i-SU5JJDymHyn5SstX3CoGvE">
            Enligt hyreslagen kan den som betalat för mycket i hyra i andra
            hand vända sig till hyresnämnden och få hyran prövad i efterhand.
            Om hyresnämnden gör bedömningen att hyran varit för hög ska förstahandshyresgästen
            betala tillbaka den överskjutande delen till andrahandshyresgästen.
            Inriktningen på lagen är riktig, men i praktiken uppstår problem.
            Det ligger på andrahands­hyresgästen att bevisa hur mycket hyra
            som betalats in. Det är inte alltid enkelt eftersom en del uthyrare
            kräver kontant betalning. Således uppstår situationer där ord
            står mot ord. Den som bor i andra hand är beroende av goda referenser,
            vilket leder till att det i praktiken är svårt att vända sig till
            hyresnämnden för att få upprättelse, när man vet att den senaste
            referensen då blir omöjlig att hänvisa till.
          </p>
          <p xml:id="i-5qaY7RE4vbRy2VBCpxDDNW">
            De former av spekulation och ekonomisk exploatering som förekommer
            inom boen det skapar stora orättvisor och ska b ekämpas. Ockerhyror
            vid andrahandsuthyrning och svarthandel med förstahandskontrakt
            handlar om hur resurser överförs på orättfärdiga grunder mellan
            parter som befinner sig i ett icke jämlikt maktförhållande.
          </p>
          <head xml:id="i-XAnBqEENm7TGgeBDxHw9jB" type="h1">
            4 Kommunal förmedling av andrahandslägenheter
          </head>
          <p xml:id="i-HfD5pimFBEGvfGGkUBqjvm">
            I en solidarisk bostadspolitik ska det finnas kommunala eller
            regionala bostadsförmedlingar som i huvudsak förmedlar hyreslägenheter
            med förstahandskontrakt. Detta är också ett krav som Vänsterpartiet
            för fram exempelvis i motionen Boendeplanering (2007/08:C263).
          </p>
          <p xml:id="i-U5qzuuJpL7TnZJA1oAaZmf">
            Kommunala bostadsförmedlingar ägnar sig vanligtvis inte åt att
            förmedla andrahandslägenheter. Den förmedlingen sker i stället
            genom privata förmedlingar mot betalning och utan kontroll av,
            eller krav på, rimliga hyror. I många fall kan det handla om kostnader
            på flera tusen kronor för att få ett kontrakt på några månader,
            och till det läggs dessutom ofta minst sagt oskäliga hyror. Ytterst
            är det hyresvärden som ska godkänna en andrahandsuthyrning.
          </p>
          <p xml:id="i-MA58FQHLJygkow4foXnWPd">
            Vänsterpartiet har tidigare föreslagit att regeringen skulle
            utreda förutsättningarna och villkoren för kommunala bostadsförmedlingars
            möjlighet att även handha uthyrning av bostäder i andra hand,
            men ännu har utskottet inte bifallit vårt tidigare förslag, vilket
            är beklagligt.
          </p>
          <p xml:id="i-NZ4NGpSXexfPiCuVxY5hpw">
            Alla är beroende av en bostad, vilket påverkar relationen mellan
            förstahands- och andrahandshyresgäst. Ockerhyror är en tydlig
            form av exploatering och utnyttjande av människor som befinner
            sig i en beroendeställning. För att skapa rättvisa villkor för
            dem som söker bostad i regioner med bostadsbrist anser vi att
            en översyn av förmedlingen av bostäder ska göras, på så sätt att
            den även omfattar frågan om obligatorisk förmedling av andrahandslägenheter
            inom ramen för kommunala bostadsförmedlingars verksamhet. Denna
            typ av förmedling är önskvärd för att minska riskerna för att
            redan utsatta människor drabbas av ocker i form av oskäliga hyror
            och orimliga förmedlingsavgifter. Dessutom skulle en sådan lösning
            även innebära ökad säkerhet för den som vill hyra ut sin bostad
            med gott uppsåt.
          </p>
          <p xml:id="i-K71rppYMaeEQaGUwmrnP8n">
            Kommunala förmedlingar kan ges uppdraget att kontrollera att
            hyror sätts på en nivå som motsvarar bruksvärdet. Mot bakgrund
            av detta bör regeringen utreda förutsättningarna och villkoren
            för kommunal förmedling och uthyrning av lägenheter i andra hand.
            Detta bör riksdagen som sin mening ge regeringen till känna .
          </p>
          <head xml:id="i-GhU5GAkeJyFMh5nZS5fZRW" type="h1">
            5 Stärkt skydd för andrahandsboende
          </head>
          <p xml:id="i-43BpZz3DfbCGqohALZZL3s">
            Vänsterpartiet anser att boende som hyr i andra hand behöver
            starkare rättigheter. I dag kan ingen andrahandshyresgäst göra
            något för att få bo kvar om förstahandshyresgästens rätt förfaller.
            Det spelar ingen roll vad som ligger bakom. Förstahandshyresgästen
            kan t.ex. ha avlidit. Hur länge andrahandshyresgästen har haft
            lägenheten och hur skötsam hon eller han varit har i detta läge
            inte den minsta betydelse.
          </p>
          <p xml:id="i-SHn3havoEtfnBJUipsm3vs">
            Vänsterpartiet anser att andrahandshyresgästen ska kunna träda
            in i förstahandshyresgästens ställe om dennes hyresrätt av något
            skäl upphör. Detta bör riksdagen som sin mening ge regeringen
            till känna.
          </p>
          <head xml:id="i-7dJ5oN6N6inzZ8bRHT6e95" type="h1">
            6 Utökad kontroll av hyror vid uthyrning i andra hand
          </head>
          <p xml:id="i-XZXanhaWnrPLmPYeUifZrm">
            För att komma tillrätta med för höga andrahandshyror, krävs att
            både fastighetsägare och förstahandshyresgäster åläggs ett större
            ansvar. I samband med ett godkännande bör hyresvärden vara vaksam
            och kontrollera att det inte tas ut en överhyra av andrahandshyresgästen.
            Andrahandshyran bör därför granskas och in gå som en naturlig
            d el när tillstånd ska ges för uthyrning. Vid andrahandsuthyrning
            av hyreslägenhet kan fastighetsägare respektive hyresnämnden enkelt
            göra denna kontroll.
          </p>
          <p xml:id="i-KyHEDgNb9wswnyGqZrMFMo">
            Regeringen bör således återkomma med förslag som innebär att
            en granskning av andrahandshyran ingår som en del vid själva beslutet
            om tillstånd för att hyra ut. Detta bör riksdagen som sin mening
            ge regeringen till känna .
          </p>
          <p xml:id="i-8nRzjgdiYEs4fB84g7RRG">
            Den som hyr ut sin lägenhet i andra hand kan oftast vara säker
            på att, vid bostadsbrist, få en extra svart inkomst. För en förstahandshyresgäst
            som inte har behov av lägenheten, kan det också vara en lockelse
            att behålla lägenheten och försöka skaffa sig en extrainkomst
            genom att få andrahandsuthyrning godkänd. Hyreslagen bör därför
            utformas så att om en förstahandshyresgäst tar ut en överhyra,
            rubriceras detta som ocker och bör vara skäl för förlust av hyreskontraktet.
            Detta bör riksdagen som sin mening ge regeringen till känna.
          </p>
          <head xml:id="i-3nqZV2zratdB92vUz8r6p9" type="h1">
            7 Lägenhetsregistret
          </head>
          <p xml:id="i-FZTKuZfaiNjZ92vwdnNX5y">
            Vänsterpartiet har under en rad år motionerat om att regeringen
            bör se över möjligheterna att använda ett lägenhetsregister i
            syfte att bekämpa svarthandeln och skenbyten med hyreslägenheter.
            I propositionen En ny lag om lägenhetsregister (prop. 2004/05:171)
            saknas dock denna möjlighet.
          </p>
          <p xml:id="i-7N6hfy3gL1eRicFFAU3zYV">
            Det vanligaste sättet att köpa en lägenhet svart är att arrangera
            ett sken­byte. Köparen skriver sig då vanligtvis på en fiktiv
            adress med ett falskt kontrakt som sedan används som bytesobjekt.
            Vi menar att en hyresvärd eller hyresnämnd genom att söka historiskt
            i ett register enkelt kan kontrollera hur en byteskedja sett ut
            och om vissa lägenheter frekvent förekommer i byteskedjor. Lägenhetsregistret
            kan på så sätt bli ett kraftfullt verktyg för att komma åt dessa
            kriminella lägenhetsaffärer.
          </p>
          <p xml:id="i-3kFf2BssUUkcyqUPBnjKK2">
            Regeringen bör därför se till att lägenhetsregistrets ändamål
            även är att bekämpa svarthandeln och skenbyten med hyreslägenheter.
            Detta bör riksdagen som sin mening ge regeringen till känna.
          </p>
          <head xml:id="i-7y4kcJP6VCASwQFUiTPDPA" type="h1">
            8 Blockuthyrning
          </head>
          <p xml:id="i-FivzgQM7vyZFUD7enFC74V">
            Den definition av upplåtare vid blockuthyrning som används innebär
            att blockuthyrning förekommer då tre eller flera lägenheter hyrs
            av en upplåtare vid ett och samma tillfälle. Det vill säga att
            den som har flera avtal om att hyra lägenheter, där färre än tre
            lägenheter ingår i varje avtal, kan bedriva andrahandsuthyrning
            utan att omfattas av reglerna som gäller för blockuthyrning. Detta
            kan t.ex. gälla en kommun som tecknar avtal om enstaka lägenheter
            vid olika tillfällen. Det betyder att besittningsskydd vid blockuthyrning
            inte gäller i dessa fall.
          </p>
          <p xml:id="i-7H6eMj9VxHA5CHxVaZ12Mi">
            Vi anser att begreppet blockuthyrare bör ges en tydligare innebörd,
            så att lagstiftningen omfattar alla som hyr ut tre eller fler
            lägenheter i andra hand. Detta bör riksdagen som sin mening ge
            regeringen till känna.
          </p>
        </div>
        <div xml:id="i-CQteTLmzQjEsfh5c2M6xZL" type="motSignatures">
          <list xml:id="i-3nbyeDgH1hEYCGGCD2i1ZK">
            <item xml:id="i-9nsnkcEsZgj6k6YGUzpg6d" who="i-Nj6rnCfHps9ZzFLuPuYaNj">
              Egon Frid (v)
            </item>
            <item xml:id="i-XZwRGDTPyQRWTSYkJgn4m8" who="i-7Gy2xwC7Jyimjy9QTKnQEf">
              Rossana Dinamarca (v)
            </item>
            <item xml:id="i-6eydtSCrPZzCHKgZtbA83q" who="i-5CH7vHLGXLfDB5Tn7xx95V">
              Siv Holma (v)
            </item>
            <item xml:id="i-JhS8sMPLgpWGGCm6H8YhXG" who="i-WTCYyz27itjvuvffL1vZLi">
              Elina Linna (v)
            </item>
            <item xml:id="i-Y9rqMWAoCC3jJeScuZt6Gs" who="i-du5LHNwBWrCH1am94GCk1">
              Eva Olofsson (v)
            </item>
          </list>
        </div>
      </div>
    </body>
  </text>
</TEI>
