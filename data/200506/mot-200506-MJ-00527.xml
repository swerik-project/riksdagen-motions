<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200506/mot_200506_MJ_527/mot_200506_MJ_527-0001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            2005/06 mnr: MJ527 pnr: kd378
          </p>
          <p>
            Motion till riksdagen 2005/06:MJ527
          </p>
          <p>
            av Sven Gunnar Persson m.fl. (kd)
          </p>
          <p>
            Rennäringen
          </p>
          <p>
            Motionen delad mellan flera utskott
          </p>
          <p>
            1 Innehållsförteckning
          </p>
          <p>
            1 Innehållsförteckning 2 Förslag till riksdagsbeslut 3 Utredningar
            kring rennäring och samepolitik...........sssssssssssessssessnn
            4 Konflikter mellan renskötarnas rättigheter och andra intressen.
            4.1 Kostnader för domstolspröVning.........ssssssesssessessressressrssrnssrossrnnr
            5 Samebyn 6 Rennäringen.
          </p>
          <pb facs="riksdagen-motions-pdf/data/200506/mot_200506_MJ_527/mot_200506_MJ_527-0002.pdf"/>
          <p>
            2005/06:MJ527
          </p>
          <p>
            2 Förslag till riksdagsbeslut
          </p>
          <p>
            1. Riksdagen tillkännager för regeringen som sin mening vad i
            motionen anförs om tillsättandet av ett parlamentariskt beredningsorgan
            för rennärings- och samefrågorna. 2. Riksdagen tillkännager för
            regeringen som sin mening vad i motionen anförs om att rättshjälp
            skall beviljas till de parter — fysiska eller juridiska personer
            — som berörs av mål som rör principiellt viktiga frågor om renskötselns
            markanspråk.'
          </p>
          <p>
            "Yrkande 2 hänvisat till JuU.
          </p>
          <pb facs="riksdagen-motions-pdf/data/200506/mot_200506_MJ_527/mot_200506_MJ_527-0003.pdf"/>
          <p>
            2005/06:MJ527
          </p>
          <p>
            3 Utredningar kring rennäring och samepolitik
          </p>
          <p>
            I Sverige lever idag cirka 17 000 samer, varav cirka 2 500 är
            renskötande samer och medlemmar i en sameby. Hur den samiska kulturen
            och rennäringen uppstått är inte helt klarlagt. De senaste åren
            har fyra utredningsbetänkanden som berör samerna och rennäringen
            presenterats:
          </p>
          <p>
            + Samerna — ett ursprungsfolk i Sverige (SOU 1999:25) e En ny
            rennäringspolitik (SOU 2001:101) e Sametingets roll i det svenska
            folkstyret (SOU 2002:77) + Vem får jaga och fiska? (SOU 2005:17)
          </p>
          <p>
            Samtidigt finns två pågående utredningar:
          </p>
          <p>
            + — Gränsdragningskommissionen (dir. Jo2002:0 e Jakt- och fiskerättsutredningen
            (dir. Jo2003:01)
          </p>
          <p>
            Gränsdragningskommissionen skall vara klar den 31 december 2005
            och Jakt- och fiskerättsutredningen skall vara klar med sitt slutbetänkande
            den 1 december 2005. I början av detta år kom Jakt- och fiskerättsutredningen
            med ett delbetänkande, Vem får jaga och fiska? (SOU 2005:17).
            Det är alltså knappast aktuellt med någon samlad proposition om
            rennäringen och samepolitiken förrän efter valet år 2006. I mellantiden
            behövs någon form av politisk kontinuitet i form av ett beredningsorgan
            av parlamentarisk karaktär. Detta beredningsorgan bör göra en
            samlad bedömning av politikområdet, lämna förslag på möjliga delreformer,
            följa pågående utredningsarbete samt bereda underlag för en samlad
            proposition så att denna kan presenteras snarast möjligt efter
            valet år 2006. Detta bör ges regeringen till känna.
          </p>
          <p>
            4 Konflikter mellan renskötarnas rättigheter och andra intressen
          </p>
          <p>
            Regelsystemen för rennäringen, jakten och fisket har växt fram
            successivt och reglerna har ibland blivit oklart utformade. Till
            följd av ökad intensitet i markanvändningen — inom såväl rennäringen
            som annan verksamhet — och ett oklart regelsystem har en rad konflikter
            uppstått mellan renskötare och andra grupper och näringar i renskötselområdet.
          </p>
          <pb facs="riksdagen-motions-pdf/data/200506/mot_200506_MJ_527/mot_200506_MJ_527-0004.pdf"/>
          <p>
            2005/06:MJ527
          </p>
          <p>
            4.1 Kostnader för domstolsprövning
          </p>
          <p>
            Kristdemokraterna anser att renskötare såväl som markägare skall
            ha en reell möjlighet att få sina anspråk rättsligt prövade. Rättegångar
            som rör renbetets anspråk på mark innebär ofta höga rättegångskostnader.
            I det fall en sameby är part kan rättshjälp inte beviljas samebyn
            eftersom den är en juridisk person och dessa kan inte beviljas
            rättshjälp enligt gällande regler. I utredningsbetänkandet Samerna
            — ett ursprungsfolk i Sverige (SOU 1999:25) konstateras det att
            för att samerna skall kunna ha en reell möjlighet att få sina
            anspråk på mark prövade måste en regel införas som innebär att
            staten står för rättegångskostnader i mål som rör principiellt
            viktiga frågor rörande samernas markrättigheter. På grund av det
            oklara rättsläget och tvisternas natur är behovet av rättshjälp
            inte jämförbart med andra näringsidkares. För att ingen skall
            gå miste om möjligheten att hävda sin rätt är det därför nödvändigt
            att parterna, i mål som rör principiellt viktiga frågor om renskötselns
            markanspråk, efter särskild prövning kan få sina rättegångskostnader
            ersatta av staten. Flera rättsprocesser har gått till tredskodom
            till följd av att samebyarna inte haft ekonomiska medel att få
            sina anspråk rättsligt prövade. Riksdagen bör tillkännage för
            regeringen som sin mening att rättshjälp skall beviljas till de
            parter — fysiska eller juridiska personer — som berörs av mål
            som rör principiellt viktiga frågor om renskötselns markanspråk.
          </p>
          <p>
            5 Samebyn
          </p>
          <p>
            Samebyarna bör ges rätt att själva besluta om villkoren för medlemskap
            i samebyn. Därmed får medlemmar som inte bedriver renskötsel inte
            automatiskt tillgång till de rättigheter som följer av renskötselrätten,
            som till exempel att uppföra renvaktarstugor, ta bränsle, slöjdvirke
            eller virke till uppförande eller ombyggnad av familjebostad samt
            jakt och fiske. Kristdemokraterna föreslår att förbudet för samebyar
            att bedriva annan verksamhet än renskötsel tas bort. Detta skulle
            på ett önskvärt sätt bidra till att bredda den ekonomiska basen
            för den samiska kulturen. Historiskt sett har samerna varit organiserade
            i lokala samhällen. Många samer uppfattar samebyarna som en fortsättning
            av den strukturen. Genom att ta bort förbudet för samebyarna att
            bedriva annan verksamhet än renskötsel skapas
          </p>
          <p>
            igheter att inom samebyn starta verksamheter som engagerar kvinnor
            i större utsträckning. Detta skulle bidra till att kvinnor mer
            än idag kan delta i förvaltningen av renskötselrätten. Detta är
            ett exempel på förslag som lämpligen kan bearbetas av det här
            föreslagna beredningsorganet.
          </p>
          <pb facs="riksdagen-motions-pdf/data/200506/mot_200506_MJ_527/mot_200506_MJ_527-0005.pdf"/>
          <p>
            6 Rennäringen
          </p>
          <p>
            Kristdemokraterna vill verka för att Sverige skall ha en livskraftig
            ekologiskt, ekonomiskt och kulturellt bärkraftig rennäring. Rennäringen
            har, förutom sin helt avgörande roll i den samiska kulturen, en
            regional ekonomisk betydelse. Näringen skapar sysselsättning i
            de glesbefolkade delarna av norra Sverige. Den ekonomiska effekten
            är inte begränsad till själva rennäringen. Verksamheten har betydelse
            för annat näringsliv i området, exempelvis handel, transportföretag,
            verkstäder och kommunal service i form av daghem, skolor och vårdcentraler.
            Renbetet har även betydelse för den ekologiska balansen och för
            att bibehålla det storslagna landskapet i fjällen. Samerna skall
            ha huvudansvaret för att, i samråd med andra markanvändare, utveckla
            rennäringen utifrån egna önskemål. Renskötseln
          </p>
          <p>
            måste utövas med hänsyn till naturens långsiktiga produktionsförmåga,
            den biologiska mångfalden, näringslivet, natur- och kulturvärden
            samt friluftslivets intressen.
          </p>
          <p>
            Stockholm den 5 oktober 2005
          </p>
          <p>
            Sven Gunnar Persson (kd)
          </p>
          <p>
            Björn von der Esch (kd) Dan Kihlström (kd) Ragnwi Marcelind (kd)
            Johnny Gylling (kd) Lars Gustafsson (kd) Tuve Skånberg (kd)
          </p>
          <p>
            Annelie Enochson (kd)
          </p>
          <p>
            2005/06:MJ527
          </p>
        </div>
      </div>
    </body>
  </text>
</TEI>
