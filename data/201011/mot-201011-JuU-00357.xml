<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201011-JuU-00357">
  <teiHeader>
    <fileDesc>
      <titleStmt>
        <title>Prestationslöner för domare</title>
        <author corresp="i-4BTx6VbUNJDqLqfkYqjnsE">av Tuve Skånberg (KD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Prestationslöner för domare</title>
          <idno type="rdwebb">GY02Ju357</idno>
          <rs type="number">Ju357</rs>
          <orgName type="comitteeAbbreviation">JuU</orgName>
          <ref type="dokument_url_text">http://data.riksdagen.se/dokument/GY02Ju357/text</ref>
          <ref type="dokument_url_html">http://data.riksdagen.se/dokument/GY02Ju357</ref>
          <ref type="dokumentstatus_url_xml">http://data.riksdagen.se/dokumentstatus/GY02Ju357</ref>
          <ref type="doc">http://data.riksdagen.se/fil/37C0B243-48A8-42EF-8D2C-BD4041B1120B</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-4BTx6VbUNJDqLqfkYqjnsE</idno>
            <name>Tuve Skånberg</name>
            <state type="partyAffiliation" ref="Q213654">
              <desc>KD</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-7WgT8eWamMvn8WjuMk78JU" type="signed"/>
        <correspContext corresp="i-7WgT8eWamMvn8WjuMk78JU">
          <note type="signatory" corresp="i-4BTx6VbUNJDqLqfkYqjnsE"/>
        </correspContext>
        <correspAction type="numbering" xml:id="i-SrqzahwKmKhY3STTcgkKpV">
          <date when="2010-10-29"/>
        </correspAction>
        <correspAction type="submission" xml:id="i-2rKtVbntxabCN1jg7suBTT">
          <date when="2010-10-27"/>
        </correspAction>
        <correspAction type="transfer" xml:id="i-JP2x1kY7DKRkpa3SYY9NGd">
          <date when="2010-10-27"/>
        </correspAction>
        <correspAction type="assigned" xml:id="i-4C8RdRXYXLqouKJRJsgnpf"/>
        <correspContext corresp="i-4C8RdRXYXLqouKJRJsgnpf">
          <ref type="assignedTo">Justitieutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader"/>
      <div type="motBody">
        <div type="motProposal" subtype="förslag">
          <head xml:id="i-Wy2UoXSQsLaxPpxc4pGK28">
            Förslag till riksdagsbeslut
          </head>
          <p xml:id="i-AUUFawyCEi3XztKvknsBfB">
            Riksdagen tillkännager för regeringen som sin mening vad som
            anförs i motionen om att utreda gränsdragningsproblemen avseende
            domares löner i förhållande till kraven på domstolarnas oavhängighet.
          </p>
        </div>
        <div type="motContent">
          <head type="h1" xml:id="i-VQubzzjYzkPYVS8hus7Pp1">
            Motivering
          </head>
          <p xml:id="i-7BnCMiNFn1xTSSFxL3hLF8">
            Domstolarna ses som värnare av rättsstaten och av den enskilde
            medborgarens rättigheter bland annat därför att de skall se till
            att de beslutade lagarna tillämpas på ett korrekt sätt. Domstolarna
            har också rättsskapande uppgifter genom de högsta domstolarnas
            roll som prejudikatinstanser. Sveriges medlemskap i EU och de
            förpliktelser som följer av Europakonventionen har ytterligare
            betonat domstolarnas betydelse som en garanti för medborgarnas
            rättigheter.
          </p>
          <p xml:id="i-UxD6fk8pES5ps9x2VJ2HGu">
            Både från konstitutionella utgångspunkter och sett ur ett medborgarperspektiv
            har det därför ansetts väsentligt att domstolarna står fria gentemot
            statsmakterna och att domarna även i övrigt är oberoende av påtryckningar
            utifrån.
          </p>
          <p xml:id="i-WEHTT1RyCf3Kzdtixm4KPF">
            Detta förhållande förstärks genom de förslag grundlagsutredningen
            lämnat om ett särskilt kapitel om domstolarna i regeringsformen
            och ett särskilt system för utnämning av domare.
          </p>
          <p xml:id="i-FT6XEE4A3RPYZ8pJ3RPZbz">
            Ett oavhängigt domstolsväsen kommer till uttryck i olika internationella
            konventioner och dokument som Sverige har åtagit sig att följa.
            I Europakonventionen föreskrivs i artikel 6.1 att envar skall
            vid prövningen av hans civila rättigheter och skyldigheter eller
            av en anklagelse mot honom för brott vara berättigad till en rättvis
            och offentlig rättegång inom skälig tid och inför en oavhängig
            och opartisk domstol som upprättats enligt lag. Med oavhängig
            domstol förstås en domstol som är oberoende av såväl den verkställande
            makten som parterna i målet. Europakonventionen är sedan den 1
            januari 1995 gällande svensk lag.
          </p>
          <p xml:id="i-RLPHJsGmVCGReJP7vqR9EG">
            FN:s grundprinciper för domstolsväsendets oberoende antogs år
            1985. Dokumentet innehåller grundprinciperna, bl.a. att domarnas
            självständighet skall garanteras av staten antingen i konstitutionen
            eller i lag. Vidare skall domarnas självständighet respekteras
            av alla andra myndigheter. Staten skall även se till att det finns
            tillräckliga medel så att domarna på rätt sätt kan utföra sina
            göromål.
          </p>
          <p xml:id="i-JU9W5Lc8YqbpuNNiaKGdwU">
            Ett annat dokument är Europarådets rekommendation R (94)12 om
            domares oberoende, skicklighet och roll som antogs år 1994 på
            grundval av artikel 6 i Europakonventionen. Rekommendationens
            utgångspunkt är att domarkåren spelar en viktig roll när det gäller
            genomförandet av Europarådets mål i fråga om skyddet av ett demokratiskt
            och politiskt system som kännetecknas av the rule of law liksom
            när det gäller skyddet av de mänskliga rättigheterna och grundläggande
            friheterna. Enligt rekommendationen bör alla nödvändiga steg tas
            av medlemsstaterna för att respektera, försvara och främja domarnas
            självständighet. Den verkställande statsmakten och den lagstiftande
            statsmakten bör gå i god för att domarna är oberoende och att
            inga åtgärder vidtas som kan äventyra detta oberoende.
          </p>
          <p xml:id="i-NxzCxUwxr58LoX97yuFYe6">
            Den fria förhandlingsrätten är sedan lång tid tillbaka grundläggande
            för svensk arbetsmarknad. Den gäller även inom det statliga avtalsområdet.
            Det är alltså de kollektivavtalsslutande parterna som, utan inblandning
            av regering och riksdag, inom ramen för gällande regler kommer
            överens om löner och former för lönesättningen.
          </p>
          <p xml:id="i-2L9xGRop3FAe1MfcprvyE9">
            Dessa två grundläggande principer, dvs. domarnas särställning
            och den fria förhandlingsrätten, kan felaktigt hanterade komma
            i konflikt med varandra.
          </p>
          <p xml:id="i-FFwS8JtLPGzrGj9EN8hE7M">
            Det är en grannlaga uppgift att vara en drivande och stödjande
            kraft i domstolarnas förändringsarbete och att ha rätten att ta
            initiativ ifråga om förändringar avseende domstolarnas organisation
            och arbetsformer. Det kräver en betydande förståelse för domstolarnas
            oavhängighet.
          </p>
          <p xml:id="i-HfSFiD6TSiMnrzGWce1efN">
            Diskussionen kring domares löner har handlat om individuella
            och prestationsbaserade löner. Sådana löner ska statsanställda
            ha, domare inte undantagna, enligt det centrala statliga avtalet
            som blev klart den 7 november 2007.
          </p>
          <p xml:id="i-Qf8qL8KpG63yg2prCJqd4v">
            Åtta av tio domare har dock sagt nej till individuella löner,
            enligt en Jusek-enkät. Att särskilja domarna från övriga statstjänstemän
            lyckades förhandlarna inte uppnå. Förhandlingarna avslutades den
            24 oktober 2008. Enligt avtalet ska den dömande gärningen, till
            exempel antalet avgjorda mål, undantas från individuell skicklighetsbedömning
            när lönerna sätts.
          </p>
          <p xml:id="i-LhKbVfgdw1qCnE6Q7JMNeU">
            Det är dock viktigt att inse att individ- och prestationsbaserad
            lönesättning in absurdum skulle kunna hota domares oavhängighet
            och självständighet. Införande av prestationslön kan vara ett
            sådant avsteg. Grundlagens och de internationella konventionernas
            krav på oavhängighet och självständighet måste tillförsäkras på
            något sätt. Regeringen bör utreda gränsdragningsproblematiken
            ur konstitutionell synpunkt på hur domares löner sätts. Detta
            bör ges regeringen till känna.
          </p>
        </div>
        <div type="motSignatures">
          <list>
            <item xml:id="i-TDKeKqwoSHx9p9SztiGkgZ">
              Tuve Skånberg (KD)
            </item>
          </list>
        </div>
      </div>
    </body>
  </text>
</TEI>
