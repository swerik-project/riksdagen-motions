<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201718-MJU-03350">
  <teiHeader>
    <fileDesc>
      <titleStmt>
        <title>På väg mot en giftfri vardag</title>
        <author corresp="i-UfuzZaG1S7bnPkLrgux2Au">av Jonas Jacobsson Gjörtler m.fl. (M)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2017/18:3350 av Jonas Jacobsson Gjörtler m.fl. (M)</title>
          <idno type="rdwebb">H5023350</idno>
          <rs type="number">3350</rs>
          <orgName type="comitteeAbbreviation">MJU</orgName>
          <ref type="dokument_url_text">http://data.riksdagen.se/dokument/H5023350/text</ref>
          <ref type="dokument_url_html">http://data.riksdagen.se/dokument/H5023350</ref>
          <ref type="dokumentstatus_url_xml">http://data.riksdagen.se/dokumentstatus/H5023350</ref>
          <ref type="docx">http://data.riksdagen.se/fil/55D11E27-DE4B-42EB-A7B6-CE25585D6564</ref>
          <ref type="pdf">http://data.riksdagen.se/fil/D7955834-64E1-47ED-829B-D3C112C726C9</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-UfuzZaG1S7bnPkLrgux2Au</idno>
            <name>Jonas Jacobsson Gjörtler</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-5tbgYo4dBB9rh3uBeCweBm</idno>
            <name>Johan Hultberg</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-NU3HPSXKRWGcdWfzmr5Vhd</idno>
            <name>Åsa Coenraads</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-JyuoWkg9RUZd3XVSA6MfE6</idno>
            <name>Gunilla Nordgren</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-5wVnuGs5cNm9JWZrGWeZfP</idno>
            <name>Jesper Skalberg Karlsson</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-RNLiVMpCYiPgzxr2ERSxMt</idno>
            <name>Lars-Arne Staxäng</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-LGuxQcep33nPWKPbzHtqsR</idno>
            <name>Cecilie Tenfjord Toftby</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-S1jBpohzgG7cgcBjfgN1Fb</idno>
            <name>Sten Bergheden</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-ELSouCk8rnoEZ85t4ykqYG" type="signed"/>
        <correspContext corresp="i-ELSouCk8rnoEZ85t4ykqYG">
          <note type="signatory" corresp="i-UfuzZaG1S7bnPkLrgux2Au"/>
          <note type="signatory" corresp="i-5tbgYo4dBB9rh3uBeCweBm"/>
          <note type="signatory" corresp="i-NU3HPSXKRWGcdWfzmr5Vhd"/>
          <note type="signatory" corresp="i-JyuoWkg9RUZd3XVSA6MfE6"/>
          <note type="signatory" corresp="i-5wVnuGs5cNm9JWZrGWeZfP"/>
          <note type="signatory" corresp="i-RNLiVMpCYiPgzxr2ERSxMt"/>
          <note type="signatory" corresp="i-LGuxQcep33nPWKPbzHtqsR"/>
          <note type="signatory" corresp="i-S1jBpohzgG7cgcBjfgN1Fb"/>
        </correspContext>
        <correspAction xml:id="i-TkApDpNAvmiyFQG2eVCQMs" type="submitted">
          <date when="2017-10-05"/>
          <time when="12:47:57"/>
        </correspAction>
        <correspAction xml:id="i-RCgyVQj8vJhQewyPVTeXvL" type="reviewed">
          <date when="2017-10-05"/>
          <time when="13:02:47"/>
        </correspAction>
        <correspAction xml:id="i-XVLaETUFELdfr9Cctfpnt3" type="referred">
          <date when="2017-10-13"/>
        </correspAction>
        <correspAction xml:id="i-2HCokWSvjkqRW4VAQACS1z" type="assigned">
          <date when="2018-11-23"/>
          <time when="09:02:11"/>
        </correspAction>
        <correspContext corresp="i-2HCokWSvjkqRW4VAQACS1z">
          <ref type="assignedTo">Miljö- och jordbruksutskottet</ref>
        </correspContext>
        <correspAction xml:id="i-GU4wYvyWRqcyBeZoD8HNkh" type="behandlas_i"/>
        <correspContext corresp="i-GU4wYvyWRqcyBeZoD8HNkh">
          <ref type="uppgift">2017/18:MJU12</ref>
          <ref type="ref_dok_id">H501MJU12</ref>
          <ref type="ref_dok_typ">bet</ref>
          <ref type="ref_dok_rm">2017/18</ref>
          <ref type="ref_dok_bet">MJU12</ref>
          <ref type="ref_dok_titel">Kemikaliepolitik</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-QNkE4gCxuz5uSHTnzcUvj3" type="behandlas_i"/>
        <correspContext corresp="i-QNkE4gCxuz5uSHTnzcUvj3">
          <ref type="uppgift">2017/18:MJU11</ref>
          <ref type="ref_dok_id">H501MJU11</ref>
          <ref type="ref_dok_typ">bet</ref>
          <ref type="ref_dok_rm">2017/18</ref>
          <ref type="ref_dok_bet">MJU11</ref>
          <ref type="ref_dok_titel">Vattenvård</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-UrZmmNtDBZ9iaqDfFrzH4" type="behandlas_i"/>
        <correspContext corresp="i-UrZmmNtDBZ9iaqDfFrzH4">
          <ref type="uppgift">2017/18:SoU16</ref>
          <ref type="ref_dok_id">H501SoU16</ref>
          <ref type="ref_dok_typ">bet</ref>
          <ref type="ref_dok_rm">2017/18</ref>
          <ref type="ref_dok_bet">SoU16</ref>
          <ref type="ref_dok_titel">Apoteks- och läkemedelsfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-CXAvX46u75TTDE7joZGjcW" type="motHeader">
        <div xml:id="i-Gf5o7Fzami6YVbTJJ37vUw" type="motTitle">
          Motion till riksdagen 2017/18:3350 av Jonas Jacobsson Gjörtler
          m.fl. (M) På väg mot en giftfri vardag
        </div>
      </div>
      <div xml:id="i-TBVJo3AggJ1SuRzyBKF7u" type="motBody">
        <div xml:id="i-AtLJ1nyNzrMG91YxdAjAzL" type="motProposal" subtype="förslag">
          <head xml:id="i-MvQSjpNp2JDvPiJk9XQhEm">
            Förslag till riksdagsbeslut
          </head>
          <list xml:id="i-VhHhhH5QzF4VMoshZeJ4Cf" style="ol">
            <item xml:id="i-8URDKbsrZKJ8wGAGD8do65">
              Riksdagen ställer sig bakom det som anförs i motionen om att
              regeringen ska fortsätta alliansregeringens arbete för att främja
              en giftfri miljö med särskilt fokus på barn och tillkännager detta
              för regeringen.
            </item>
            <item xml:id="i-RLoFmrGBSCooDA2Xam3Tyj">
              Riksdagen ställer sig bakom det som anförs i motionen om att
              regeringen bör främja samarbete mellan kemikaliemyndigheter i
              olika länder och tillkännager detta för regeringen.
            </item>
            <item xml:id="i-HpqGasm6LeiNSZ95VbH1co">
              Riksdagen ställer sig bakom det som anförs i motionen om att
              regeringen bör tillsätta en utredning för att nya effektiva styrmedel
              för att minska förekomsten av bevisat farliga kemikalier ska komma
              på plats och tillkännager detta för regeringen.
            </item>
            <item xml:id="i-2uKEJ5Pn8VDExjjRsJNKLL">
              Riksdagen ställer sig bakom det som anförs i motionen om att
              regeringen bör vidta åtgärder för att främja utvecklingen av avancerad
              vattenrening och tillkännager detta för regeringen.
            </item>
            <item xml:id="i-VTXC6w9ZZfrHzUXcC3vHFa">
              Riksdagen ställer sig bakom det som anförs i motionen om att
              regeringen bör utreda möjligheten att på sikt införa krav om avancerad
              vattenrening vid de reningsverk där sådana krav ger störst miljönytta,
              och detta tillkännager riksdagen för regeringen.
            </item>
            <item xml:id="i-CjqMsf538Yw2ddcBfPK3Wh">
              Riksdagen ställer sig bakom det som anförs i motionen om att
              regeringen bör se över möjligheten att miljömärka läkemedel och
              tillkännager detta för regeringen.
            </item>
            <item xml:id="i-FzPSKvr5unmPXsmQaBimj7">
              Riksdagen ställer sig bakom det som anförs i motionen om vikten
              av att i samverkan med näringslivet inrätta ett substitutionscentrum
              och tillkännager detta för regeringen.
            </item>
            <item xml:id="i-SmEvxbooJKmvsdEGJi3559">
              Riksdagen ställer sig bakom det som anförs i motionen om att
              regeringen långsiktigt bör verka för en utfasning av PFAS i konsumentprodukter
              och tillkännager detta för regeringen.
            </item>
            <item xml:id="i-3pRz6AA1hinn7vNLYAvSTx">
              Riksdagen ställer sig bakom det som anförs i motionen om att
              regeringen bör ta krafttag för att minska förekomsten av mikroplast
              i våra vatten och tillkännager detta för regeringen.
            </item>
            <item xml:id="i-NhgzfKtVunKCGX3dxiucDf">
              Riksdagen ställer sig bakom det som anförs i motionen om att
              regeringen bör verka för att bättre riktlinjer fastställs vid
              marknadskontroll av kemikalier och tillkännager detta för regeringen.
            </item>
            <item xml:id="i-N1SBDxZFhoSpWY2Bhz2V66">
              Riksdagen ställer sig bakom det som anförs i motionen om att
              regeringen bör vara pådrivande i att fler farliga ämnen hamnar
              på EU:s kandidatlista över farliga ämnen och tillkännager detta
              för regeringen.
            </item>
            <item xml:id="i-EAM3uAUVSix6uAzejVerTt">
              Riksdagen ställer sig bakom det som anförs i motionen om att
              regeringen bör vara pådrivande i det internationella samarbetet
              för att minska exponeringen av farliga kemikalier och tillkännager
              detta för regeringen.
            </item>
            <item xml:id="i-BPrVUJEoLKeCzFyKUMT7ew">
              Riksdagen ställer sig bakom det som anförs i motionen om att
              regeringen bör verka för att skapa lättillgänglig och konsumentinriktad
              information inom Reach och tillkännager detta för regeringen.
            </item>
          </list>
        </div>
        <div xml:id="i-VY2hbQoagGEKu7tDvk19PL" type="motContent">
          <head xml:id="i-WugCGaWj9U2vQdB7QYEXq5" type="h1">
            Motivering
          </head>
          <p xml:id="i-XMeNGi7QKmLWSrzDsipkSu">
            Vi omges dagligen av tusentals kemikalier. Många av dem är livsnödvändiga
            och har varit avgörande för att bygga det samhälle vi har idag.
            Kemikalier har bland annat möjliggjort längre hållbarhet för mat,
            hållfasta byggmaterial och minskad risk för brand i elektronikprodukter.
            Kemikalier möjliggör också utveckling av mediciner som för­länger
            och räddar liv. Vårt moderna samhälle är på många sätt beroende
            av innovationer som drar nytta av kemikalier. Därigenom kan kemikalier
            också utgöra viktiga bidrag till den ekonomiska och sociala välfärden
            för medborgarna genom handel och sysselsätt­ning.
          </p>
          <p xml:id="i-7iAeCXxBEkUgDU3ZiuesRJ">
            Samtidigt finns risker med många kemikalier. Med en allt större
            kemikalieanvänd­ning tillkommer också ett större ansvar för vilka
            kemikalier vi sprider och hur dessa långsiktigt påverkar både
            miljön och oss människor. Alla kemikalier är inte önskvärda överallt.
            En del kemikalier har visat sig påverka exempelvis människans
            hormonsystem och reproduktion samt framkalla allergier. Andra
            kemikalier kan ha stora effekter på naturen och djurlivet. Vissa
            ämnen bryts ner av naturen, medan andra kan påverka människor
            och miljö under lång tid.
          </p>
          <p xml:id="i-SH8yX614MaAvcy5n9uKGgp">
            Vi är måna om att de kemikalier som finns i samhället ska vara
            säkra för människors hälsa och för miljön när de används på ett
            normalt sätt. Vi anser att kemikalielagstift­ningen ska ha sin
            grund i väl underbyggd vetenskap och forskning. Vi står bakom
            försiktighetsprincipen och substitutionsprincipen. Tack vare svenska
            miljölagar, skärpt lagstiftning inom EU och internationella överenskommelser
            har användningen av många farliga kemikalier minskat. Ytterligare
            en viktig anledning till minskningen är frivilliga åtgärder såsom
            miljömärkning och miljöledningssystem i företag. Men mer måste
            göras för att nå miljökvalitetsmålet Giftfri miljö.
          </p>
          <head xml:id="i-NkoiP1PyRuhaiCgeus5oNw" type="h2">
            Alliansregeringens arbete för en giftfri vardag
          </head>
          <p xml:id="i-5m4kZSdyiMW8hM154JK9qU">
            En giftfri miljö är ett högt prioriterat politikområde för Moderaterna.
            Under allians­regeringen tog arbetet för en giftfri miljö fart
            på riktigt. Giftfria miljöer för barn och unga, förskolor såväl
            som skolor, var särskilt prioriterat. Arbetet med att minska och
            fasa ut de farliga kemikalier som människor exponeras för i vardagen
            måste fortsätta. År 2013 lade alliansregeringen fram propositionen
            På väg mot en giftfri vardag – plattform för kemikaliepolitiken.
            Det var en väl genomarbetad proposition som lade grunden för den
            kemikaliepolitik vi har i dag. Det finns flera åtgärder i propositionen
            som fort­farande inte är implementerade och vi förutsätter därför
            att regeringen påskyndar detta arbete.
          </p>
          <p xml:id="i-B6tpGBV1qPr39K6REmUMg">
            Utöver arbetet för en giftfri vardag genomförde alliansregeringen
            också många viktiga reformer för havs- och vattenmiljön, varav
            flera är starkt kopplade till målet Giftfri miljö. Bland annat
            infördes en havsmiljömiljard 2006–2010. Svaveldirektivet som begränsar
            fartygs svavelutsläpp implementerades. Fosfater i tvättmedel och
            maskindiskmedel förbjöds och en särskild myndighet för havs- och
            vattenmiljöfrågor inrättades (HaV). Lägg därtill viktiga samarbeten
            för havsmiljön såsom Helsingfors­konventionen (Helcom) rörande
            Östersjön och Oslo-Pariskonventionen (Ospar) rörande nordöstra
            Atlanten och Nordsjön.
          </p>
          <head xml:id="i-JQemdMYneEnk8HZffXP8W5" type="h2">
            Forskning om kombinationseffekter
          </head>
          <p xml:id="i-QZoef2YEX28QqQ7fRG114F">
            Kunskap är en avgörande faktor för att kunna föra en vetenskapsbaserad
            och verknings­full kemikaliepolitik. Det finns idag åtskillig
            forskning om kemikaliers påverkan på miljö och människors hälsa.
            Den forskning som finns är ofta gjord på ett ämne i taget och
            vilken effekt det enskilda ämnet har på människan eller miljön.
            Att forskningen hittills sett ut så beror på hur lagstiftningen
            är uppbyggd. Därför saknas det till stora delar forskning kring
            så kallade kombinationseffekter, det vill säga vad som händer
            då flera olika kemikalier korsas, samverkar eller reagerar och
            bildar nya kemikalier. Kemikaliemixen som människor utsätts för
            i dag blir allt mer komplex. För att förstå hur olika kemikalier
            samverkar behövs forskning på kombinationseffekter. Begreppet
            kombinationseffekter är välkänt, bland annat inom sjukvården eftersom
            olika mediciner till och med kan motverka varandra. Det är därför
            viktigt att detta begrepp belyses ytterligare när det gäller kemikalier
            och människors exponering för dessa. Regeringen bör främja och
            uppmuntra forskning om kombinationseffekter.
          </p>
          <head xml:id="i-4KzpEGALRtcna2CrKSZzxZ" type="h2">
            Samarbete mellan myndigheter
          </head>
          <p xml:id="i-PhnXnt1ukEJ9xHcCy3XYE5">
            Under 2017 har regeringen beslutat att inrätta en samordningsgrupp
            med sju svenska myndighetschefer för att tidigt kunna upptäcka
            potentiella kemikaliehot. Kemikalie­inspektionens generaldirektör
            är ordförande för den nya gruppen som tillkommit på förslag från
            den egna myndigheten. Ansatsen till samarbetet är god – tätare
            samarbete behövs för att kunna samordna insatser och på sikt nå
            miljökvalitetsmålet Giftfri miljö. Men för att på riktigt komma
            till rätta med utmaningen inom EU bör regeringen utöver samarbeten
            mellan myndigheter i Sverige också främja och uppmuntra samarbeten
            mellan olika länders kemikaliemyndigheter.
          </p>
          <p xml:id="i-EMEAQzQV8uoF6hE6hrH5Qo">
            Reach, den lagstiftning som är stommen i den europeiska kemikaliepolitiken,
            är exempelvis ett utmärkt instrument för att reglera användningen
            av kemikalier inom unionen. Men skadliga kemikalier kan komma
            in i EU genom importerade varor – och det är problematiskt. Därför
            bör regeringen verka för utökat och stärkt samarbete mellan kemikaliemyndigheter,
            och även med länder utanför EU, så att ändamålsenliga kon­troller
            och begränsningar kan genomföras mer effektivt och komma hela
            den gemen­samma marknaden till gagn.
          </p>
          <head xml:id="i-34scnkXAdp6rZ2hUidVhBg" type="h2">
            Farliga ämnen med liknande egenskaper
          </head>
          <p xml:id="i-LeD5j3s6VwuNtaL9oL8KrB">
            Ett sätt att kringgå ett förbud mot eller andra regleringar av
            en viss kemikalie kan ibland vara att skapa ett liknande ämne
            där någon mindre beståndsdel byts ut, men där grund­egenskaperna
            är oförändrade. Det innebär att den nya kemikalien, som har liknande
            eller samma egenskaper som den reglerade, är tillåten på marknaden
            fram till dess att även den regleras. För att ta krafttag mot
            bevisat farliga kemikalier samt påskynda regleringar av dessa
            bör man möjliggöra en lagstiftning där man i vissa fall kan reglera
            ämnen med liknande egenskaper i grupp. Regeringen bör därför verka
            inom EU för att en sådan lagstiftning möjliggörs. Riksdagen har
            riktat ett tillkännagivande till regeringen om detta, och det
            är angeläget att regeringen skyndsamt agerar enligt tillkännagivandet.
          </p>
          <head xml:id="i-ViPaBqb92uz6V2PTBr2njE" type="h2">
            Ändamålsenliga styrmedel
          </head>
          <p xml:id="i-LU48kW5ZhNumEKgDtpdAi4">
            En verktygslåda av olika åtgärder kommer att krävas för att nå
            målet Giftfri miljö. En del kemikalier är så farliga att de bör
            förbjudas, medan användningen av kemikalier som inte är lika farliga
            kan regleras med andra styrmedel. Rätt utformade kan ekonomiska
            styrmedel spela en viktig roll för att styra produktion och konsumtion
            bort från miljö- och hälsofarliga ämnen. En utgångspunkt för styrmedel
            på miljöområdet är att de ska utformas så att förorenaren betalar
            i relation till sin negativa miljöpåverkan. Dessutom ska styrmedlen
            i största möjliga mån vara kostnadseffektiva, teknikneutrala och
            admini­strativt enkla. De bör heller inte avvika alltför mycket
            från motsvarande styrmedel på andra delar av den gemensamma marknaden.
            Samtidigt är det viktigt att styrmedel inte slår undan benen för
            jobb, tillväxt och innovation.
          </p>
          <p xml:id="i-L8jxDVKbFaQSb7Xh3gRkLQ">
            Moderaterna anser att en välutformad kemikalieskatt kan bidra
            till att förbättra miljöstyrningen. Den utformning av kemikalieskatten
            som regeringen nu infört upp­fyller inte kriterierna avseende
            miljönytta, kostnadseffektivitet och samstämmighet med styrmedel
            i andra delar av den gemensamma marknaden, utan fungerar enbart
            som en straffskatt på vitvaror och hemelektronik. Skattens utformning
            ger svenska aktörer en betydande konkurrensnackdel jämfört med
            internationella konkurrenter och riskerar att endast leda till
            att Sveriges konsumenter gör sina inköp av vitvaror och hemelektronik
            via utländska återförsäljare, exempelvis på internet. Moderaterna
            vill därför på sikt se en annan utformning av kemikalieskatten
            än den som regeringen nyligen infört.
          </p>
          <head xml:id="i-GT96eSa13AuSYVLTB2gU5S" type="h2">
            Kemikalier i dricksvatten
          </head>
          <p xml:id="i-S87yb6GwD5FQgTWMUw3NWY">
            I Sverige är vi vana vid att ha god tillgång till rent vatten.
            Idag är belastningen på våra reningsverk mycket stor, och många
            av de kemikalier, näringsämnen och andra substanser som finns
            i vattnet kan reningsverken inte hantera eller rena. Enligt Havs-
            och vattenmyndigheten är mer än hälften av svenska sjöar och vattendrag
            påverkade negativt i någon utsträckning. För att hejda utvecklingen
            krävs förebyggande insatser, så kallade uppströmsåtgärder, för
            att kemikalier inte ska nå vattnet i mängder som är bevisat skadliga
            för människa eller natur. Det krävs även så kallade nedströmsåtgärder
            för att rena vatten som redan förorenats.
          </p>
          <p xml:id="i-KZDdgpFxbwyutGLpott1GX">
            I och med det växande antal kemikalier som idag används i olika
            produkter behöver bland annat reningsverken utrustas med ny teknik
            som reducerar läkemedelsrester och andra svårnedbrytbara föroreningar.
            För att påbörja denna omställning krävs att kommunerna går i bräschen
            och investerar i avancerad vattenrening. Redan idag finns genom
            vattentjänstlagen möjlighet för kommunerna att avsätta delar av
            avgifterna för allmänna vattentjänster till en fond för framtida
            investeringar. Genom tydligare krav­ställning på kommunernas vattenrening
            kan omställningen påskyndas. Det krävs även tätare samarbete mellan
            stat och kommun för att kommunerna ska kunna genomföra omställningen.
            En möjlig väg framåt är exempelvis att enskilda kommuner genomför
            pilotprojekt för avancerad vattenrening i samarbete med staten.
          </p>
          <p xml:id="i-NXpmMN3ftB1azU7C8rnrmy">
            För att rena redan förorenat vatten finns idag flera intressanta
            lösningar. Havs- och vattenmyndigheten har nu nått mer än halvvägs
            i det fyraåriga arbetet som allians­regeringen initierade med
            fyra olika projekt som syftar till att rena avloppsvatten från
            läkemedelsrester och miljöfarliga ämnen. I de olika projekten
            finns flera behandlings­tekniker representerade så som exempelvis
            ozon och aktivt kol. Moderaterna ser även mycket positivt på olika
            försöksverksamheter som exempelvis inkluderar algbaserad vattenrening,
            vilket förbättrar reningen, sänker energiförbrukningen och ökar
            möjlig­heterna för biogasproduktion. Genom mer forskning och utveckling
            på detta område kan vi vända flera utmaningar till möjligheter.
          </p>
          <head xml:id="i-ppHPG5ydCC79BR4Wi4USD" type="h2">
            Läkemedel med negativ miljöpåverkan
          </head>
          <p xml:id="i-9bDhAtZKb5DQyVbupPdXmD">
            Alliansregeringen gjorde flera satsningar som främjade avancerad
            rening av avlopps­vatten i syfte att långsiktigt säkerställa att
            vårt dricksvatten är fritt från skadliga halter av läkemedelsrester
            och bevisat farliga ämnen. Problemen med läkemedelsrester i dricksvattnet
            blir dock bara större, och regeringen bör därför vidta flera åtgärder
            för att hejda utvecklingen.
          </p>
          <p xml:id="i-Em8RM9Rc2L2b7Z1S7QGun3">
            Redan idag genomförs en obligatorisk miljöriskbedömning i samband
            med att nya läkemedel godkänns. Även FASS innehåller information
            om olika läkemedels miljö­påverkan. Denna information kan exempelvis
            fungera som ett stöd vid förskrivning när det finns möjlighet
            att välja mellan två olika preparat med liknande egenskaper och
            pris. Patientens säkerhet och möjligheten att rädda liv är självklart
            alltid av högsta prioritet när det gäller läkemedel.
          </p>
          <p xml:id="i-A9d1u985emXPLWdttkQmMG">
            För att fortsatt minska läkemedels negativa miljöpåverkan bör
            fokus läggas dels på uppströmsåtgärder för att optimera läkemedelsanvändningen,
            dels på nedströmsåtgärder i form av avancerad vattenrening. Insatser
            för minskad kassering av läkemedel är ett exempel på uppströmsåtgärd.
            Ytterligare uppströmsåtgärder skulle kunna vara att införa en
            tydlig miljömärkning av läkemedel med bevisat negativ miljöpåverkan.
            På så sätt ges patienter och vårdgivare bättre möjligheter att
            göra informerade val. För att långsiktigt trygga vår försörjning
            av dricksvatten bör regeringen således utreda möjligheten att
            införa miljömärkning av läkemedel. Även andra uppströmsåtgärder
            som syftar till att optimera läkemedelsanvändningen bör övervägas.
          </p>
          <head xml:id="i-8cTzRtPetPsQ6tbdBgJTFo" type="h2">
            Substitutionscentrum
          </head>
          <p xml:id="i-98GUQKNvFddQXuGLeXroWc">
            Att i enlighet med substitutionsprincipen ersätta bevisat farliga
            ämnen med säkrare alternativ är ett viktig led i att uppnå målet
            Giftfri miljö, och därför bör ett substitutions­centrum inrättas.
            Syftet med ett sådant centrum är att sprida kunskap till olika
            aktörer om kemikalier och att belysa möjligheter att ersätta ämnen
            med alternativ vars negativa påverkan på hälsa och miljö är mindre.
            Det är centralt att substitutionscentrumet inrättas i samverkan
            med näringslivet eftersom dess tänkta målgrupp till stor del utgörs
            av företagare. Framförallt kan ett substitutionscentrum som tillhandahåller
            lättillgänglig information ge småföretagare nya möjligheter att
            förbättra sina produktionsprocesser, eftersom mindre företag ofta
            inte kan avsätta lika stora medel till forskning och utveck­ling
            som större bolag. Regeringen har aviserat att ett substitutionscentrum
            kommer inrättas och det är av stor vikt att förslaget nu genomförs.
          </p>
          <head xml:id="i-58BoM3khvgpLgeKX1Zef4d" type="h2">
            Fasa ut PFAS
          </head>
          <p xml:id="i-RtHyag4Nc1Mia5SiQ2ssrE">
            Runt om i Sverige finns områden och vattentäkter som förorenats
            till följd av att människor använt farliga ämnen – ofta för länge
            sedan. Rapporter om sådana föroreningar har kommit löpande under
            de senaste åren, men politiken har ännu inte satt ner foten kring
            lämpliga åtgärder. En grupp ämnen som omnämnts allt oftare är
            PFAS, eller poly- och perfluorerade alkylsubstanser. PFAS bryts
            ned extremt långsamt och har vid djurförsök visat sig ge effekter
            på reproduktion och immun- och hormonsystem.
          </p>
          <p xml:id="i-3bnfmEHFncMQUbmGeiGk7S">
            Oavsett uppkomst eller ansvarsförhållande är PFAS i vattentäkter
            en problematik vi sannolikt inte hört det sista av. Ofta handlar
            det om vatten som förorenats i närheten av militära flygplatser.
            Dessa föroreningar misstänks härröra från användningen av brand­skum,
            vilket innehåller PFAS. På andra ställen har man istället konstaterat
            en koppling till olika brandövningar. Vid exempelvis Kallinge
            flygplats i Blekinge antas saneringen bli väldigt kostsam, och
            i Halmsjön vid Arlanda flygplats har fiske förbjudits. Proble­met
            kan dock vara mer omfattande än så. Mer än 3,6 miljoner svenskar
            får sitt dricks­vatten från någon av de 109 dricksvattenanläggningar
            som 65 kommuner rapporterat in misstänks innehålla PFAS. Det är
            alarmerande.
          </p>
          <p xml:id="i-rowxxm4wc8omZgTirb4Uo">
            Kemikalieinspektionen (KemI) har fått i uppdrag att ta fram ett
            nationellt åtgärds­program för att minska användningen av PFAS.
            I en rapport från hösten 2016 noterar KemI bland annat att en
            grupp av PFAS klass I uppfyller kraven för att regleras inom EU
            och internationellt. KemI påpekar också att den utbredda användningen
            av PFAS inom textilindustrin endast kan påverkas genom internationell
            reglering, eftersom 90 procent av de textilier vi använder tillverkas
            utanför EU. Därför är det viktigt att Sverige är fortsatt pådrivande
            inom EU för att begränsa användningen av PFAS. Regeringen bör
            därtill verka för att långsiktigt fasa ut PFAS ur konsumentprodukter.
          </p>
          <head xml:id="i-Dh5nS8Neq8Df68CvELmoC" type="h2">
            Mikrokorn av fossilbaserad plast
          </head>
          <p xml:id="i-9ezpQavJvDuPBnT1Z9wTXr">
            Fördelen – och nackdelen – med plast är dess oerhörda hållbarhet.
            Det har lett till att plastanvändningen är hög, och mängden plast
            som slängs likaså. Utan effektiva styrmedel som håller plasten
            borta från hav och vattendrag innebär detta att mycket plast bryts
            ned till mindre fragment, så kallade mikrokorn av plast eller
            mikroplast, och sprids med vattnet. Detta är problematiskt, eftersom
            mikroplast först äts av plankton, därefter ackumuleras i småfisk
            och sedan förs vidare upp genom näringskedjan till våra större
            matfiskar. Flera alarmerande observationer av att Östersjötorsk
            inte längre växer kan delvis kopplas till mikroplasten. Lägg därtill
            inverkan på fågellivet längs med kusten och i skärgården.
          </p>
          <p xml:id="i-6ZPWzhJtZ5TvdcPVBnM1ja">
            Regeringen har tidigare tagit initiativ till att förbjuda mikroplast
            i hygienartiklar som är avsedda att sköljas av. Detta kan i sammanhanget
            anses vara en reform av det mindre slaget, eftersom merparten
            av mikroplasten i havet kommer från andra källor. Dessutom förväntas
            den svenska kosmetikabranschen att på eget initiativ ha fasat
            ut sin använd­ning av mikroplast till det datum då förbudet träder
            i kraft. Regeringen har även ålagt handlare att informera sina
            kunder om plastpåsars miljöpåverkan. Det är bra att opti­mera
            användningen av plastpåsar, men man ska ha rimliga förväntningar
            på detta initiativs inverkan på plasten i havet – trots allt förbränns
            merparten av de plastpåsar som köps i Sverige i våra kraftvärmeanläggningar.
          </p>
          <p xml:id="i-YU7b98xQA3DY7SkE3jzUfU">
            Mer behöver alltså göras på kort och lång sikt för att komma
            tillrätta med proble­matiken som mikroplast i vårt vatten utgör.
            Här vill Moderaterna se ett tydligt fokus på konsumentmedvetenhet,
            ändamålsenliga reformer och ett holistiskt synsätt där stat och
            kommun samverkar. Studier har till exempel visat att en stor källa
            till utsläpp av mikroplaster är de konstgräsplaner som används
            i idrottssammanhang. Kommunerna bör därför göra en analys av problemets
            omfattning och upprätta en plan för hur dessa utsläpp ska kunna
            minskas, exempelvis genom att anpassa konstgräsplanernas placering
            i förhållande till vattendrag, genom förbättrad lokal filtrering
            samt genom successiv övergång till alternativa material. En bred
            palett av reformer kommer att krävas för att möta utmaningen med
            mikroplaster, som tillsammans med giftig algblomning och döda
            bottnar är reella miljöproblem i vårt innanhav Östersjön.
          </p>
          <head xml:id="i-T2gMfZYHEHCcdzCpY3Byzd" type="h2">
            Effektiva marknadskontroller
          </head>
          <p xml:id="i-75UtUF5S73tPtZVxnsLPmZ">
            Produkter på den svenska marknaden måste följa gällande lagstiftning
            och får inte utgöra en risk för människor eller miljö. Marknadskontroller
            är därför absolut nöd­vändiga för att upprätthålla en sund och
            rättvis konkurrens. De är också en garant för att produkter som
            inte uppfyller EU-kraven inte ges möjlighet att konkurrera ut
            lagliga alternativ.
          </p>
          <p xml:id="i-CAd8mi2mG1QbR8GuLf5EFq">
            Marknadskontroller ska vara resurseffektiva och grundliga. Dessa
            kontroller sker idag via planerade besök hos tillverkare, importörer
            eller återförsäljare – men endast en liten andel varor och produkter
            kontrolleras. Moderaterna vill därför öka såväl kvanti­teten som
            kvaliteten på marknadskontrollerna. Vi ser alltså ett behov av
            fler och bättre kontroller. Här bör Kemikalieinspektionen ta större
            ansvar. Regeringen bör ge i uppdrag åt Kemikalieinspektionen att
            ta fram riktlinjer, vilka tar hänsyn till riskerna med sprid­ning
            och exponering, för bättre marknadskontroll av kemikalier.
          </p>
          <head xml:id="i-3sgDU2UuwWuFgp8JL5hiQa" type="h2">
            En förstärkning av Reach
          </head>
          <p xml:id="i-DAHLEQpjcGsa3wGbQzWztC">
            Genom gemensamma ansträngningar kan vi minska människors och
            miljöns exponering för bevisat farliga kemikalier. Sedan 2007
            har EU en kemikalielagstiftning, kallad Reach, för att skapa gemensamma
            regler på den inre marknaden. Därigenom har lag­stiftningen blivit
            mer omfattande och ambitiös, samtidigt som miljönyttan ökat. Därför
            är det viktigt att Sverige fortsätter verka för en enhetlig europeisk
            kemikaliepolitik som fokuserar på EU-lagstiftning snarare än svenska
            särkrav. Vi anser särskilt att nuvarande regeringen måste fortsätta
            alliansregeringens ambitiösa arbete med att driva på inom EU för
            att öka takten när det gäller att begränsa användningen av eller
            fasa ut särskilt farliga ämnen, exempelvis hormonstörande ämnen
            och bromerade flamskyddsmedel. Regering­en bör också verka för
            att fler farliga ämnen hamnar på EU:s kandidatlista över farliga
            ämnen. EU:s kemikalielagstiftning är bra, men behöver bli mer
            omfattande.
          </p>
          <p xml:id="i-DkciF7qQj8z1bwfviBR8jh">
            Sverige bör fortsatt delta och vara aktivt i samarbeten likt
            ”REACH up”, vars syfte är att höja ambitionsnivån i EU:s kemikaliekontroll
            – främst genom ett effektivare och bättre genomförande av Reach
            och vissa av de viktigare åtaganden som finns i det 7:e miljöhandlingsprogrammet.
            Sommaren 2016 genomfördes en konferens vid namn ”REACH forward”
            för att utarbeta konkreta medskick till EU-kommissionen inför
            2017 års översyn av Reach. Vid konferensen lyftes frågor om hormonstörande
            ämnen, för­bättring av information från företag i registreringar
            och tillståndsansökningar, förbätt­ring av substitution och innovation
            samt kommunikationen i leverantörskedjor. Regeringen bör fortsatt
            engagera sig i liknande samarbeten i syfte att driva på för gemensamma
            internationella begränsningar av bevisat farliga ämnen.
          </p>
          <head xml:id="i-Vw5t6M747LeSh6aHyvKGAf" type="h2">
            Internationellt samarbete
          </head>
          <p xml:id="i-B4f2TNhhHjqiRXxypM3vwz">
            Kemikalier sprids naturligt över nationsgränser via vind och
            vatten samt genom handel. Moderaterna är därför övertygade om
            att vi måste fortsätta att samarbeta internationellt i kemikaliefrågor
            för att minska mängden bevisat farliga ämnen som vi exponeras
            för och som kommer ut i naturen. Det finns flera goda exempel
            på hur länder har samarbetat för att minska förekomsten av en
            viss farlig kemikalie. Ett exempel är Minamatakonven­tionen, där
            Sverige under alliansregeringens tid var ett av de mest drivande
            länderna för att skapa ett internationellt samarbete för att minska
            kvicksilvrets miljöpåverkan. Avtalet slöts 2013 och reglerar samtliga
            delar av kvicksilvers livscykel, från brytning till avfallshantering
            och luftutsläpp. Produkter som fortfarande innehåller kvicksilver,
            till exempel batterier, lampor, termometrar och andra mätinstrument,
            ska fasas ut till 2020 enligt konventionen.
          </p>
          <p xml:id="i-QqN4ewqRFajHJu62yGQJca">
            År 2015 antogs ett frivilligt program för information om kemikalier
            i varor, exem­pelvis elektronik, leksaker eller kläder, i FN:s
            globala kemikaliestrategi, kallat Strategic Approach to International
            Chemical Management (SAICM). Programmet innehåller gemensamma
            mål och principer som underlättar för företag att införa informations­system
            i syfte att ge andra företag, konsumenter och avfallshanterare
            bättre kunskap om ämnen i produkter. Fler internationella samarbeten
            likt detta ökar möjligheten för olika aktörer att göra aktiva
            val för att minska riskerna för människors hälsa och miljön.
          </p>
          <p xml:id="i-K3bDPiEgMq8nWafmdddEra">
            Liknande samarbeten och initiativ bör tas för att också tillgängliggöra
            information om vilka ämnen som begränsas inom Reach. Det ska inte
            krävas att man är kemist för att som konsument välja giftfria
            alternativ. Detta bör ges regeringen tillkänna.
          </p>
        </div>
        <div xml:id="i-S5keNycxGqZpTRvZ2wSEwG" type="signatureBlock">
          <list xml:id="i-2FK6ACMkPpr7wZGePpXj3x">
            <item xml:id="i-9ngu7i4f5JeA9KzB5BEAvd" who="i-UfuzZaG1S7bnPkLrgux2Au" type="signature">
              Jonas Jacobsson Gjörtler (M)
            </item>
            <item xml:id="i-8s3jEkdHaNR3bqeFNg8Ed" who="i-5tbgYo4dBB9rh3uBeCweBm" type="signature">
              Johan Hultberg (M)
            </item>
            <item xml:id="i-6Je8GEhnaNTpnuphkKvmze" who="i-NU3HPSXKRWGcdWfzmr5Vhd" type="signature">
              Åsa Coenraads (M)
            </item>
            <item xml:id="i-5HmkBKYahyjEfvMk56Aiyq" who="i-JyuoWkg9RUZd3XVSA6MfE6" type="signature">
              Gunilla Nordgren (M)
            </item>
            <item xml:id="i-2wCfj8D9RSbhaZfSFcZu4S" who="i-5wVnuGs5cNm9JWZrGWeZfP" type="signature">
              Jesper Skalberg Karlsson (M)
            </item>
            <item xml:id="i-9V2h9qEF7XcsrFyYRrbwgE" who="i-RNLiVMpCYiPgzxr2ERSxMt" type="signature">
              Lars-Arne Staxäng (M)
            </item>
            <item xml:id="i-3Ds5mcwUwddtUxD5wWKYC7" who="i-LGuxQcep33nPWKPbzHtqsR" type="signature">
              Cecilie Tenfjord-Toftby (M)
            </item>
            <item xml:id="i-NQ423nSYLH1S1SPYE3VxZY" who="i-S1jBpohzgG7cgcBjfgN1Fb" type="signature">
              Sten Bergheden (M)
            </item>
          </list>
        </div>
      </div>
    </body>
  </text>
</TEI>
