<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201516-SkU-01708">
  <teiHeader>
    <fileDesc>
      <titleStmt>
        <title>BOT-avdrag</title>
        <author corresp="i-Ev6Dx3pWj2WT32VGQpabaz">av Finn Bengtsson (M)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2015/16:1708 av Finn Bengtsson (M)</title>
          <idno type="rdwebb">H3021708</idno>
          <rs type="number">1708</rs>
          <orgName type="comitteeAbbreviation">SkU</orgName>
          <ref type="dokument_url_text">http://data.riksdagen.se/dokument/H3021708/text</ref>
          <ref type="dokument_url_html">http://data.riksdagen.se/dokument/H3021708</ref>
          <ref type="dokumentstatus_url_xml">http://data.riksdagen.se/dokumentstatus/H3021708</ref>
          <ref type="docx">http://data.riksdagen.se/fil/034E8393-8238-4C31-AC03-6D8BB5F3E0DC</ref>
          <ref type="pdf">http://data.riksdagen.se/fil/DEEA4006-20F3-4656-810C-857531EA32FA</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-Ev6Dx3pWj2WT32VGQpabaz</idno>
            <name>Finn Bengtsson</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-54oSJU7dSLe3XvLWqf2k2g" type="signed"/>
        <correspContext corresp="i-54oSJU7dSLe3XvLWqf2k2g">
          <note type="signatory" corresp="i-Ev6Dx3pWj2WT32VGQpabaz"/>
        </correspContext>
        <correspAction xml:id="i-4nrTBBZb64yKY32BSKUj9Z" type="submitted">
          <date when="2015-10-05"/>
          <time when="16:34:47"/>
        </correspAction>
        <correspAction xml:id="i-DrdHoGENrh1KuQMtHWLMGQ" type="referred">
          <date when="2015-10-13"/>
        </correspAction>
        <correspAction xml:id="i-5K1fG74b65FxAvjLiXi4ii" type="assigned">
          <date when="2016-05-30"/>
          <time when="10:42:46"/>
        </correspAction>
        <correspContext corresp="i-5K1fG74b65FxAvjLiXi4ii">
          <ref type="assignedTo">Skatteutskottet</ref>
        </correspContext>
        <correspAction xml:id="i-BqkqPW8R1Gsmb3Fm1ZHEB9" type="behandlas_i"/>
        <correspContext corresp="i-BqkqPW8R1Gsmb3Fm1ZHEB9">
          <ref type="uppgift">2015/16:SkU16</ref>
          <ref type="ref_dok_id">H301SkU16</ref>
          <ref type="ref_dok_typ">bet</ref>
          <ref type="ref_dok_rm">2015/16</ref>
          <ref type="ref_dok_bet">SkU16</ref>
          <ref type="ref_dok_titel">Inkomstskatt</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-guXb6bczeeCnsPoPHpDwb" type="motHeader">
        <div xml:id="i-DSc6AvAyt39htUXSXJftWP" type="motTitle">
          Motion till riksdagen 2015/16:1708 av Finn Bengtsson (M) BOT-avdrag
        </div>
      </div>
      <div xml:id="i-VuwMGE6oeZ3aJJ4WonkRFw" type="motBody">
        <div xml:id="i-7DHDQADKFK99zkiWXGSbpZ" type="motProposal" subtype="förslag">
          <head xml:id="i-TaFXtJSru1A4oNBNc4BjFp">
            Förslag till riksdagsbeslut
          </head>
          <list xml:id="i-X1GmCa4u65qcdfUCa8SPoi" style="ol">
            <item xml:id="i-3rkJqdii7EDc73NygfSu99">
              Riksdagen ställer sig bakom det som anförs i motionen om att
              överväga en översyn av möjligheten till enskild skattereduktion
              för hälsofrämjande åtgärder, s.k. BOT-avdrag, och tillkännager
              detta för regeringen.
            </item>
          </list>
        </div>
        <div xml:id="i-16GCAxuMKooNqVWetoAYgu" type="motContent">
          <head xml:id="i-MCrLfyKsgNtdZFUc7zv952" type="h1">
            Bakgrund
          </head>
          <p xml:id="i-5Phxi23WEwdQy3kSGbPiYM">
            Sverige har ett ökat ohälsotal och det är inte bara ett folkhälsoproblem.
            Det kan också medföra en stor ekonomisk belastning inom svensk
            ekonomi genom att tynga transfereringssystemen med stora utgifter
            inom sjukförsäkringarna. Bakom ohälsotalen finns ett utbrett illabefinnande,
            som sjukvården är dåligt rustad för att ta hand om. Den svenska
            sjukvården har varit och är fortfarande organiserad för att ta
            hand om diagnostiserade sjukdomar och skador.
          </p>
          <p xml:id="i-VXHAdExH5TKKoG4uoYL4n9">
            All utbildning av sjukvårdspersonal, till exempel läkare, sjuksköterskor,
            undersköterskor, har varit inriktad på detta, liksom själva innehållet
            i de olika verksamheterna inom sjukvårdsorganisationerna, nämligen
            att ta hand om sjukdomar och skador när de väl har uppstått. Då
            är det ofta för sent och preventionsinsatser skulle i många fall
            ha kunnat förhindra sjukdomarnas och skadornas uppkomst.
          </p>
          <p xml:id="i-M2RfHoo4EDApUEfyUuBusK">
            Alternativ till ”vanlig” sjukvård för att möta denna problematik
            har då till exempel inneburit att läkare på försök förskrivit
            fysisk aktivitet på recept (så kallat FAR), och inte enbart ordinerat
            mediciner.
          </p>
          <p xml:id="i-C6cJr2WmU72TG19Lfh2xHm">
            Enligt de kliniska erfarenheter som hittills dragits av detta
            har det fallit väl ut, det vill säga rekommendationer om fysisk
            aktivitet som en konkret ordination har lett till förbättring
            av hälsan med minskat behov för sjukskrivning för enskilda patienter.
            Att försöka öka hälsan och välbefinnandet hos enskilda individer
            där inte nödvändigtvis en definierad sjukdom kan identifieras
            men patienten likväl lider av ett illabefinnande som kan klassas
            som medicinsk ohälsa är viktigt.
          </p>
          <p xml:id="i-8KpcqQgh98VvUCfMJuNPeT">
            Jag önskade därför under föregående riksmöte att en översyn gjordes
            av hur man kan stimulera människor att själva ta mer aktiv del
            i att vårda sin hälsa.
          </p>
          <p xml:id="i-RiVSdnTebXyP5bzhnGTLVR">
            En möjlig väg att prova är enligt min mening att tillåta skatteavdrag
            för kostnader för att vårda sin hälsa genom att införa så kallat
            BOT-avdrag som kan innebära möjligheter för många fler att ha
            ekonomiska möjligheter att ta hand om sin hälsa. Massage, mindfulness
            och yoga är några exempel på hälsofrämjande aktiviteter som kan
            ha god effekt för både kropp och själ. Men det finns många fler
            metoder som kan komma ifråga för detta koncept. En viktig aspekt
            för att acceptera att skatteavdraget kan motiveras, är att det
            följs upp med skarpa utfallsvariabler som hur det faktiskt lett
            till förbättringar för den enskildes hälsa, till exempel med ökad
            återgång i arbete vid sjukskrivning (se vidare nedan).
          </p>
          <p xml:id="i-5cyfrKtk4uzEtqMYjreM2X">
            Men när utskottet behandlade förslaget, avslogs detta med motiveringen
            att ”Utskottet vill påminna om vikten av att inkomstbeskattningen
            av löner och förmåner hålls likformig och neutral och att avdrag
            för kostnader som inte har med inkomsternas förvärvande att göra
            i möjligaste mån undviks. De förslag som läggs fram i motionerna
            om en allmän avdragsrätt för kostnader för frisk­vård och andra
            hälsofrämjande åtgärder innebär ett avsteg från dessa principer.
            Utskottet avstyrker de nu aktuella motionsförslagen.”
          </p>
          <head xml:id="i-DH6bQQJH52oMVmsaRDewJQ" type="h1">
            Motivering
          </head>
          <p xml:id="i-GyidG9bWEXiyQzSF34okJP">
            Jag vill till skillnad mot detta hävda att mot ”risken” för ett
            sådant avsteg från en princip i skattesystemet som hänvisar till
            privata levnadsomkostnader, står den otvetydiga risken att sjukdom
            inte optimalt kan motverkas om inte alla till buds stående möjligheter
            för att stimulera detta övervägs. Inte minst när det gäller rehabiliteringsinsatser
            som kan leda till tidigare återgång i arbete än annars.
          </p>
          <p xml:id="i-UPt4yE7vdaGVXmzFnveymj">
            En sådan möjlighet, som för varje år får alltmer stöd i forskningen,
            är tillämpningen av olika alternativa metoder till de vedertagna
            skolmedicinska principerna. Underlåtenhet att intressera sig för
            dessas möjligheter att hjälpa sjuka människor kan kosta samhället
            mycket mer av utgifter för ersättning via passiva kort- och långtidssjukskrivningar
            och i värsta fall även leda till onödiga förtidspensioneringar
            till gagn för inte vare sig skattesystemet, kontrollen över kostnadsutvecklingen
            för våra gemensamma utgifter eller det onödiga personliga lidande
            som inte behandlad sjukdom kan medföra. I dag finns tillgång till
            verksamheter inom integrativ medicin.
          </p>
          <p xml:id="i-XJQCXfc28taXySBpwZK45s">
            Men de finns inte nödvändigtvis inom ramen för den gängse svenska
            sjukvården och är därmed också exkluderade ur de finansieringssystem
            som finns i form av landstingsskatt och statliga bidrag. Trots
            detta har det visat sig att en stor del av medborgarna använder
            sig av dessa behandlingsmetoder som de själva får betala hela
            kostnaden för, med sina redan beskattade pengar, det vill säga
            att de betalar dubbelt. Vi måste naturligtvis följa upp dessa
            metoders effektivitet, men bara det att enskilda är villiga att
            prova är värt en stimulans från staten i syfte att minska ohälsan
            och öka välbefinnandet och därmed arbetsförmågan hos befolkningen.
          </p>
          <p xml:id="i-GoRaDqbagLhzgm84vmxByN">
            Det finns trots allt mycket dokumentation av vetenskapliga undersökningar
            som visar på de gynnsamma effekterna av integrativa, komplementära
            behandlingsmetoder till skolmedicinen. Det finns till exempel
            när det gäller de hälsofrämjande effekterna av massage och beröring
            hundratals vetenskapliga artiklar, vilka visar att massage kan
            vara en säker och effektiv komplementär behandlingsmetod vid ett
            flertal diagnostiserade tillstånd. Som exempel kan nämnas ryggont,
            stress, ångest och depression, diagnoser som idag är huvudanledningarna
            till att långtidssjukskrivningarna fortsätter att öka i alarmerande
            omfattning.
          </p>
          <p xml:id="i-J4x79avmgU9cveYZNoDvhc">
            Med ledning av ovanstående resonemang måste det till åtgärder
            som inbegriper hälsofrämjande aktiviteter för att få sjukskrivningstalen
            och läkemedelskonsumtionen att sjunka som ett resultat av förbättrad
            hälsa och ökat välbefinnande samt att vårdgivar- och patienttillfredsställelsen
            ökar. En förutsättning för att åstadkomma detta i Sverige idag
            är att en översyn görs av möjligheterna till införande av ett
            skatteavdrag för de patienter som i samråd med sin läkare eller
            annan legitimerad skolmedicinsk personal kommit fram till att
            man i ett enskilt fall bör pröva hälsofrämjande åtgärder som inte
            täcks av den offentligfinansierade vården.
          </p>
          <p xml:id="i-FefRPs4TRSCXkQixiPcTuw">
            Kostnaderna för ett sådant skatteavdrag skall ställas i relation
            till vinsterna för samhället, vilka rimligen kan göras med motsvarande
            minskningar av sjukskrivningarna. Således, potentialen för ett
            skatteavdrag för enskilda som försöker vidta hälsofrämjande åtgärder
            utanför den samhällssponsrade sjukvården kommer att medföra en
            mindre belastning på sjukförsäkringssystemet än enbart passiva
            utbetalningar som idag, utan att ens ansatser eller försök till
            rehabiliteringsåtgärder görs.
          </p>
          <p xml:id="i-VmSGVfG8RHVWXeFn3KAxw7">
            Ännu ett argument för att införa ett BOT-avdrag är den parlamentariska
            socialförsäkringens förslag att överföra rehabiliteringsansvaret
            från Försäkringskassan till hälso- och sjukvården. I detta perspektiv
            förefaller införandet av ett BOT-avdrag att ytterligare kunna
            förstärka arsenalen av tillgängliga metoder som är tillgängliga
            för en effektivast möjlig medicinsk rehabilitering för att på
            ett individualiserat plan stimulera till återgång i arbete. Inte
            minst mot bakgrund av den patientlag som trätt i kraft den 1 januari
            2015 förefaller ett förslag som detta vara väl i linje med en
            ökad inblandning i behandlingsbesluten av patienten själv.
          </p>
          <p xml:id="i-PuZVbw1idRdDoKnBwkEvTU">
            Jag föreslår därför att regeringen överväger att se över de skattemässiga
            möjligheterna till att införa ett sådant subventioneringssystem
            med avdrag för enskilda medborgare som lider av ohälsa och därför
            är sjukskrivna men som vill pröva olika hälsofrämjande åtgärder
            utanför det gängse offentligfinansierade sjukvårdssystemet. Jag
            vill följaktligen att riksdagen med bifall till denna motion ger
            regeringen detta tillkänna.
          </p>
        </div>
        <div xml:id="i-FKrZDC4hH8W5HceoDsb7e3" type="signatureBlock">
          <list xml:id="i-4APNa6w16fw4QZoTJbGEqj">
            <item xml:id="i-7XwQMDxMa3mm5pgtvZqfPe" who="i-Ev6Dx3pWj2WT32VGQpabaz" type="signature">
              Finn Bengtsson (M)
            </item>
          </list>
        </div>
      </div>
    </body>
  </text>
</TEI>
