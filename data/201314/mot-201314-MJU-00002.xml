<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201314-MJU-00002">
  <teiHeader>
    <fileDesc>
      <titleStmt>
        <title>med anledning av prop. 2012/13:191 En hållbar rovdjurspolitik</title>
        <author corresp="i-HNw1w34Sd2tGfFnWtdrzZb">av Jens Holm m.fl. (V)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>med anledning av prop. 2012/13:191 En hållbar rovdjurspolitik</title>
          <idno type="rdwebb">H102MJ2</idno>
          <rs type="number">MJ2</rs>
          <orgName type="comitteeAbbreviation">MJU</orgName>
          <ref type="dokument_url_text">http://data.riksdagen.se/dokument/H102MJ2/text</ref>
          <ref type="dokument_url_html">http://data.riksdagen.se/dokument/H102MJ2</ref>
          <ref type="dokumentstatus_url_xml">http://data.riksdagen.se/dokumentstatus/H102MJ2</ref>
          <ref type="doc">http://data.riksdagen.se/fil/6F673AE8-1D08-47E5-83F7-139294ED7A39</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-HNw1w34Sd2tGfFnWtdrzZb</idno>
            <name>Jens Holm</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-Beux79YM43dDCxrVuBqfWw</idno>
            <name>Torbjörn Björlund</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-5CH7vHLGXLfDB5Tn7xx95V</idno>
            <name>Siv Holma</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-K3yJ7rruozYUK99nj91ffc</idno>
            <name>Hans Linde</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-FAhoYDeAxVXRZmnF5LnHgv</idno>
            <name>Kent Persson</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-A78TCZX3mAWhoPQEghSF44" type="basedOn"/>
        <correspContext corresp="i-A78TCZX3mAWhoPQEghSF44">
          <ref>Proposition 2012/13:191</ref>
        </correspContext>
        <correspAction xml:id="i-ShzWHWjCZXUrQWGiNxjRMF" type="signed"/>
        <correspContext corresp="i-ShzWHWjCZXUrQWGiNxjRMF">
          <note type="signatory" corresp="i-HNw1w34Sd2tGfFnWtdrzZb"/>
          <note type="signatory" corresp="i-Beux79YM43dDCxrVuBqfWw"/>
          <note type="signatory" corresp="i-5CH7vHLGXLfDB5Tn7xx95V"/>
          <note type="signatory" corresp="i-K3yJ7rruozYUK99nj91ffc"/>
          <note type="signatory" corresp="i-FAhoYDeAxVXRZmnF5LnHgv"/>
        </correspContext>
        <correspAction xml:id="i-QamYWuhctCx2xcJN7Tgz8a" type="referral">
          <date when="2013-10-15"/>
        </correspAction>
        <correspAction xml:id="i-CMbmmjfcYpTufMVyEKuNPt" type="referral">
          <date when="2013-10-15"/>
        </correspAction>
        <correspAction xml:id="i-XD5FuPdWttvpbHVEYSipTH" type="dismissal">
          <date when="2013-10-14"/>
        </correspAction>
        <correspAction xml:id="i-87qc7kP33vs2rz2eC1dnTw" type="dismissal">
          <date when="2013-10-14"/>
        </correspAction>
        <correspAction xml:id="i-RRJrWAkaezWcVYrNYz2tHs" type="submission">
          <date when="2013-10-08"/>
        </correspAction>
        <correspAction xml:id="i-Vi3PcnMddQDE8mF8zTkq2s" type="transfer">
          <date when="2013-10-08"/>
        </correspAction>
        <correspAction xml:id="i-KRsj1pJF4WQm834ihvm1TS" type="assigned"/>
        <correspContext corresp="i-KRsj1pJF4WQm834ihvm1TS">
          <ref type="assignedTo">Miljö- och jordbruksutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div xml:id="i-JQz6qVC7EvzAuqDAudprVG" type="motHeader"/>
      <div xml:id="i-W82s5FKPdXoyJ1bJutryGV" type="motBody">
        <div xml:id="i-D3naUw1vgA4Eo5FBkXXJbA" type="TOC">
          <head xml:id="i-QgCbYVFtBp1Hpy4rhfzhRa">
            1 Innehållsförteckning
          </head>
          <list xml:id="i-8gQ2Yy3LLPifQbG9x5sM78">
            <item xml:id="i-ArZKD4H2tUwfYhA3mDX54P">
              1 Innehållsförteckning 1
            </item>
            <item xml:id="i-EhetJSqzhQTcC3G2UsT4HT">
              2 Förslag till riksdagsbeslut 2
            </item>
            <item xml:id="i-DbDDNk99wr32QAR8sZT22n">
              3 Bakgrund 2
            </item>
            <item xml:id="i-Hedi3TPvwjgzq22YnuE3vm">
              4 Vänsterpartiets grund för en ansvarsfull rovdjurspolitik 3
            </item>
            <item xml:id="i-4H9tuFwgZFgCADGXBeih5k">
              5 Propositionen raserar möjligt samförstånd och flyttar naturvårdspolitiken
              åtskilliga decennier tillbaka 3
            </item>
            <item xml:id="i-QuzdNpku7CNDU8f3jYHGV1">
              6 Riksdagen ska ange ramar och mål för rovdjurspolitiken – referensvärden
              för gynnsam bevarandestatus ska fastställas på myndighetsnivå
              4
            </item>
            <item xml:id="i-TXypE9NM8hA1xscWm5Y6Mh">
              7 Skydds- och licensjakt får inte riskera våra rovdjursstammars
              framtid 6
            </item>
            <item xml:id="i-6KeZtWyTCTUTD2nudBT9yQ">
              8 Rovdjur i renskötselområdet 6
            </item>
            <item xml:id="i-UZCkPDdDaEmnwEMuFbvm2e">
              9 Begränsa den illegala jakten 7
            </item>
            <item xml:id="i-QyWFpfcHPDT6YNyREsaJZR">
              10 Internationellt samarbete 7
            </item>
          </list>
        </div>
        <div xml:id="i-G8hwNxxdLc4PZ2Tj6jgJm8" type="motProposal" subtype="förslag">
          <head xml:id="i-XMXXeez6SAenz5UxBPrzyt">
            2 Förslag till riksdagsbeslut
          </head>
          <list xml:id="i-3jsAWoqNTifjUW3a1bNLZU" style="ol">
            <item xml:id="i-JNdjo2D1BRd7JSeMLsWjYw">
              Riksdagen avslår proposition 2012/13:191 En hållbar rovdjurspolitik.
            </item>
            <item xml:id="i-JdBqyJjEiN77kQwcjQAjU7">
              Riksdagen tillkännager för regeringen som sin mening vad som
              anförs i motionen om att inga referensvärden för kungsörn ska
              sättas.
            </item>
            <item xml:id="i-RqVvXdPTUULuLwgKETXVnf">
              Riksdagen tillkännager för regeringen som sin mening vad som
              anförs i motionen om övergripande och långsiktiga mål för rovdjurspolitiken.
            </item>
            <item xml:id="i-FiupP93uCPCzbn7RPhmra">
              Riksdagen tillkännager för regeringen som sin mening vad som
              anförs i motionen om att referensvärden för gynnsam bevarandestatus
              för varg, björn, järv och lodjur ska fastställas av Naturvårdsverket
              och baseras på vetenskapligt underlag.
            </item>
            <item xml:id="i-ERMHWNGxMM7DMz3MrF5UpY">
              Riksdagen tillkännager för regeringen som sin mening vad som
              anförs i motionen om skydds- och licensjakt.
            </item>
            <item xml:id="i-AZaiYbqsnQ12A2JAuJsGqa">
              Riksdagen tillkännager för regeringen som sin mening vad som
              anförs i motionen om att regeringen bör ges i uppdrag att utreda
              förutsättningar för hur toleransnivåer för rennäringen kan utformas
              och konkretiseras och vilka de förväntade effekterna blir för
              rovdjursstammarnas möjligheter att uppnå gynnsam bevarandestatus
              samt de rättsliga aspekter som finns på detta.
            </item>
            <item xml:id="i-Q3avGg5DTXc7oj9ov2qfes">
              Riksdagen tillkännager för regeringen som sin mening vad som
              anförs i motionen om ett program för riktade satsningar på naturlig
              invandring och vargförekomst i renskötselområdet.
            </item>
            <item xml:id="i-LV3hmy51GJFn5yVrthXSwe">
              Riksdagen tillkännager för regeringen som sin mening vad som
              anförs i motionen om att regeringen bör återkomma med en konkret
              målsättning för att minska den illegala jakten på stora rovdjur.
            </item>
            <item xml:id="i-KLfTGy9dVgMAurimisfXZs">
              Riksdagen tillkännager för regeringen som sin mening vad som
              anförs i motionen om att Naturvårdsverket bör ges i uppdrag att
              genomföra återkommande uppskattningar av den illegala jaktens
              omfattning.
            </item>
          </list>
        </div>
        <div xml:id="i-MDdFK1z3fXy8SgRfJSexPJ" type="motContent">
          <head xml:id="i-U5qH4UNJVyHtq6HUSHPjSh" type="h1">
            3 Bakgrund
          </head>
          <p xml:id="i-N1Kr6cwxWQszLvYWfNt5Ep">
            Det övergripande och långsiktiga målet för rovdjurspolitiken
            föreslås i propositionen vara att varg, björn, järv, lodjur och
            kungsörn i Sverige ska uppnå och bibehålla gynnsam bevarandestatus
            enligt art- och habitatdirektivet, samtidigt som tamdjurshållning
            inte påtagligt försvåras och socioekonomisk hänsyn tas. Mål för
            rovdjursstammarna med bl.a. referensvärden för populationsstorlek
            och utbredningsområde föreslås. Toleransnivån för skador på ren
            orsakade av stora rovdjur föreslås vara maximalt 10 procent räknat
            på samebyns faktiska renantal.
          </p>
          <p xml:id="i-UMoLUhfQXbMNPUQCsJTaDB">
            Regeringen föreslår en rad förändringar angående rovdjursförvaltningen.
            Bland annat föreslås att delegering till länsstyrelsen av skyddsjaktsbeslut
            bör ske utan begränsning. När ett förvaltningsområde har nått
            mininivån för en art bör delegering av beslut om licensjakt efter
            den arten kunna ske utan begränsning till länsstyrelserna i området.
            Dessutom föreslås ett antal ytterligare steg för att regionalisera
            förvaltningen.
          </p>
          <head xml:id="i-XdW8iPwx7sDGhX4Cb6Bg8Y" type="h1">
            4 Vänsterpartiets grund för en ansvarsfull rovdjurspolitik
          </head>
          <p xml:id="i-HEgVDJLwZPjQNVLhGDz4YD">
            Den biologiska mångfalden och dess ekosystemtjänster är grunden
            för vår välfärd. De stora rovdjuren har en mycket stor betydelse
            även för övrig biologisk mångfald då de är överst i näringskedjan.
            Denna roll brukar ofta betecknas toppredator, och förlust av en
            sådan kan få hela ekosystem att kollapsa. Antalet rovdjur påverkar
            således bestånden och utbredningen av en mängd djur- och växtarter
            i vårt land. Antalet älgar i vårt land påverkar t.ex. hur våra
            skogar kommer att se ut i framtiden på grund av sitt betestryck,
            och dess numerär är i sin tur påverkade av antalet vargar.
          </p>
          <p xml:id="i-XSPAQjdRVk18xDmjoVxDaD">
            Samexistensen mellan rovdjur och människor är i en del fall problematisk.
            Vänsterpartiet anser att det måste anslås ökade resurser för förebyggande
            arbete för att förhindra skador för tamdjurhållningen. Möjlighet
            till skyddsjakt på t.ex. varg är ett viktigt redskap som måste
            finnas tillgängligt snabbt när det är enda lösningen. Men en utvidgad
            jakt på våra stora rovdjur får aldrig ske under omständigheter
            som riskerar artens långsiktiga gynnsamma bevarandestatus och
            våra internationella åtaganden. En nationell rovdjursförvaltning
            är nödvändig då de stora rovdjuren rör sig över stora arealer.
            Fungerande ekosystem måste alltid vara överordnade särintressen.
          </p>
          <head xml:id="i-XgdVTfHBLf78vEhQir6oN7" type="h1">
            5 Propositionen raserar möjligt samförstånd och flyttar naturvårdspolitiken
            åtskilliga decennier tillbaka
          </head>
          <p xml:id="i-4bnbUgzxqXQbVKow2QZ2pJ">
            Regeringen tillsatte 2011 Vargkommittén för att utveckla en hållbar
            rovdjurspolitik för varg. Kommittén hade till uppgift att medverka
            i utarbetandet av Naturvårdsverkets förvaltningsplan för varg
            samt att följa resultatet av Rovdjursutredningens arbete. Vargkommittén
            fick även i tilläggsdirektiv uppdraget att föra en dialog om de
            socioekonomiska förutsättningarna för förekomst av björn, varg,
            järv och lodjur i Sverige. I Vargkommittén var många föreningar
            företrädda, både miljö- och jägarorganisationer.
          </p>
          <p xml:id="i-Qfq9oFNqczQh9KnfAcvkaa">
            När Vargkommittén i augusti presenterade sitt betänkande öppnades
            en möjlighet till samförstånd. Flera stora miljö- och naturvårdsorganisationer
            valde att i huvudsak ställa sig bakom väsentliga delar av förslagen.
            Vänsterpartiet bedömde att det fanns många förslag i utredningen
            som tillsammans kunde stärka vargens framtid i Sverige och stärka
            acceptansen hos berörda. Därmed öppnades en sedan länge efterlängtad
            dörr till samförstånd i vargfrågan. Kommittén föreslog bl.a. att
            vetenskapligt grundade nivåer för gynnsam bevarandestatus är en
            förutsättning för en långsiktigt hållbar vargförvaltning. Dessutom
            måste en nationell myndighet ha det yttersta ansvaret för att
            mininivåer upprätthålls.
          </p>
          <p xml:id="i-2Czh55wfbodQ44hg9bN2tf">
            I stället för att förvalta den möjlighet till kompromiss och
            samförstånd som fanns med Vargkommitténs förslag väljer regeringen
            bara några veckor efter betänkandet att lägga en rovdjursproposition
            som negligerar centrala ståndpunkter i kommitténs förslag. Propositionen
            riskerar att föra naturvårdspolitiken decennier tillbaka och rasera
            möjligheten till en kompromisslösning. Vi avstår i denna motion
            från att spekulera i orsaken till detta och konstaterar att naturvården
            åter ställs åt sidan för andra intressen i ett förslag från regeringen.
            Det är riskabelt och motverkar en långsiktigt hållbar lösning.
          </p>
          <p xml:id="i-7jH2hgwxbgC56zgUmyc8wV">
            Med anledning av vad som nedan anförs om bristande vetenskapligt
            underlag för de omfattande förslag på förändringar av rovdjurspolitiken
            som presenteras i proposition 2012/13:191 En hållbar rovdjurspolitik
            bör denna av-slås. Detta bör riksdagen besluta.
          </p>
          <head xml:id="i-TbXAQr314uH6bwuaL973Cb" type="h1">
            6 Riksdagen ska ange ramar och mål för rovdjurspolitiken – referensvärden
            för gynnsam bevarandestatus ska fastställas på myndighetsnivå
          </head>
          <p xml:id="i-RgMhMjo7hXDDkPdLvDgdaP">
            Regeringen hävdar i propositionen att tillräckligt underlagsmaterial
            finns för att bestämma referensvärden för populationsstorlek och
            utbredningsområde för varg, björn, järv, lodjur och kungsörn i
            Sverige och för att bedöma bevarandestatus. Referensvärdet för
            populationsstorlek är den storlek på artens population som bedöms
            vara det minimum som är nödvändigt för att på lång sikt säkerställa
            artens livskraft. Underlaget ska ligga till grund för nya mål
            som ska ersätta de tidigare mål som riksdagen beslutat. Regeringen
            föreslår referensnivåer för samtliga fem stora rovdjur i propositionen
            och konstaterar därefter att gynnsam bevarandestatus är uppnådd
            för samtliga arter.
          </p>
          <p xml:id="i-J1JxzhZrf2gYgWLSg9yDc4">
            Vänsterpartiet anser att förfarandet är minst sagt anmärkningsvärt
            och att det inte baseras på vetenskapligt underlag. Både Rovdjursutredningen
            och Vargkommittén föreslår att riksdagen ska ange riktlinjer för
            rovdjursstammarnas storlek, medan referensvärden för gynnsam bevarandestatus
            ska tas fram på myndighetsnivå. Organisationerna i Vargkommittén
            var eniga om att vetenskapligt grundade nivåer för gynnsam bevarandestatus
            är en förutsättning för en långsiktigt hållbar vargförvaltning.
            Regeringens föreslagna referensnivå för varg, 170–270 individer,
            har som grund en rapport från vargforskningsprojektet Skandulv
            som saknar relevans för det som regeringen använder den till.
            Studien tar nämligen inte hänsyn till den genetiska isolering
            och höga inavelsgrad som den svenska vargstammen fortfarande har
            och som är avgörande för den långsiktiga livskraften för arten.
            Dessa faktorer är av helt avgörande betydelse i detta sammanhang.
            Inavelskoefficienten har visserligen sjunkit något men är fortfarande
            så pass hög som 0,24. Detta motsvarar i det närmaste inavelsgraden
            hos avkomma till helsyskon. En ny studie från forskare vid Naturhistoriska
            riksmuseet och USA visar att antalet medfödda defekter hos skandinaviska
            vargar har tredubblats sedan stammen etablerades i slutet av 1970-talet.
            Att under dessa omständigheter bortse från genetiken vid fastställande
            av referensnivån för gynnsam bevarandestatus är gravt felaktigt
            och långt ifrån att använda tillgängligt relevant underlag. Naturvårdsverket
            har t.ex. redovisat helt andra siffror för nödvändig vargpopulation
            och även Rovdjursutredningens internationella vetenskapliga panel
            hamnar på betydligt högre nivåer.
          </p>
          <p xml:id="i-AE3xK4oNviSi4r1PMXQhcr">
            För samtliga arter, och i synnerhet för varg, kan dessutom konstateras
            att de riktvärden som regeringen föreslår i propositionen grundar
            sig på helt andra principer och utgångspunkter än vad som var
            fallet när Naturvårdsverket rapporterade referensvärden för björn,
            lo och järv till EU-kommissionen i juni i år.
          </p>
          <p xml:id="i-9ipwScVjsycsKnGPtqy3R6">
            När det gäller propositionens bristande konkretion avseende vilka
            effekter förslagen kan få beträffande jakt på kungsörn utgår Vänsterpartiet
            ifrån att detta bara är ett resultat av bristande kompetens och
            inte påverkar skyddet av arten. Skyddsjakt på arten är ytterst
            ovanlig i dag och inga rimliga skäl finns att utvidga denna möjlighet.
            Det finns således inte skäl att behandla kungsörnen på samma sätt
            som övriga rovdjur som behandlas i propositionen. Förutom att
            begreppet referensvärde är inadekvat för kungsörn är föreslagen
            nivå i propositionen förkastlig då artens population i Sverige
            behöver stärkas över nuvarande nivåer. Regeringens förfarande
            med referensvärden för kungsörn saknar således all rimlig grund,
            och för övrigt sätts inte sådana värden för några andra fågelarter.
            Referensvärden för kungsörn ska inte sättas. Detta bör riksdagen
            som sin mening ge regeringen till känna.
          </p>
          <p xml:id="i-CoxjmWibCGKExaoD2mcn1K">
            Vänsterpartiet ställer sig bakom regeringens förslag om det övergripande
            och långsiktiga målet för rovdjurspolitiken på s. 29 i propositionen
            men föreslår att det kompletteras så att det lyder enligt följande:
          </p>
          <p xml:id="i-UKKXFwjrRMY9PSfEAN79r5">
            Det övergripande och långsiktiga målet för rovdjurspolitiken
            är att varg, björn, järv, lodjur och kungsörn i Sverige ska uppnå
            och bibehålla gynnsam bevarandestatus enligt art- och habitatdirektivet,
            samtidigt som tamdjurshållning inte påtagligt försvåras och socioekonomisk
            hänsyn tas. Stammarna ska på naturlig väg kunna sprida sig till
            sina naturliga utbredningsområden.
          </p>
          <p xml:id="i-6FLrV61cizqUSRT3YFzZkY">
            Vad som ovan anförs om övergripande och långsiktiga mål för rovdjurspolitiken
            bör riksdagen som sin mening ge regeringen till känna.
          </p>
          <p xml:id="i-HuJiPn3sfc7Shqp1cotaW2">
            Vänsterpartiet avslår propositionens förslag på artspecifika
            mål, referensvärden och utbredningsområde för rovdjuren då dessa
            inte grundas på vetenskapligt underlag och riskerar våra rovdjurs
            långsiktiga gynnsamma bevarandestatus. Referensvärden för gynnsam
            bevarandestatus för varg, björn, järv och lodjur ska fastställas
            av Naturvårdsverket och baseras på vetenskapligt underlag. Detta
            bör riksdagen som sin mening ge regeringen till känna.
          </p>
          <head xml:id="i-QHDQpACe81HyNZULojcXwL" type="h1">
            7 Skydds- och licensjakt får inte riskera våra rovdjursstammars
            framtid
          </head>
          <p xml:id="i-BvTMs9uDxVG3BkHtishFsW">
            Vänsterpartiet är för en förenklad skyddsjakt med snabbare beslutsgång
            när behov av sådan uppkommer och det är den enda rimliga lösningen.
            Vi menar i likhet med Vargkommittén att detta sannolikt är av
            betydelse för den enskilde djurägaren och för den breda acceptansen.
            Beslut om förenklad skyddsjakt måste dock alltid ske på ett rättssäkert
            sätt.
          </p>
          <p xml:id="i-KyoSZXJdVt1LvX43PzfdTP">
            När vargen uppnått gynnsam bevarandestatus i framtiden är vi
            öppna för att införa jakt utöver skyddsjakt förutsatt att detta
            sker under mer reglerade former än vad som är fallet med den licensjakt
            som regeringen föreslår.
          </p>
          <p xml:id="i-NfjLbcBhpB7cUUUbjeTBZT">
            Propositionen föreslår omfattande delegering av beslut om jakt
            på de stora rovdjuren till länsstyrelserna. Beslut om skyddsjakt
            ska fattas av länsstyrelsen i alla län där rovdjuren förekommer.
            Beslut om licensjakt ska kunna delegeras till länsnivån så snart
            mininivån för arten nåtts inom rovdjursförvaltningsområdet.
          </p>
          <p xml:id="i-YUnsywEx2Axf3AroM2pFmJ">
            Vänsterpartiet anser att förslagen innebär att den nationella
            möjligheten för rovdjursförvaltning försvagas och att möjligheten
            att värdera den sammantagna effekten av beviljade skyddsjakter
            försvinner. Naturvårdsverket måste ha möjlighet att styra skyddsjakten
            så att beslutade mininivåer kan upprätthållas. Detsamma gäller
            licensjakten där Naturvårdsverket måste vara den myndighet som
            har mandat att sätta den nationella ramen så att en hållbar förvaltning
            sker. Licensjakt ska endast möjliggöras när art uppnått gynnsam
            bevarandestatus och ske under strikt reglerade former med högt
            ställda krav för licens.
          </p>
          <p xml:id="i-HnpouCm3a5hFbM9ptViFx5">
            Vad som ovan anförs om skydds- och licensjakt bör riksdagen som
            sin mening ge regeringen till känna.
          </p>
          <head xml:id="i-LPVU27zKwgoegiw3uAVZUd" type="h1">
            8 Rovdjur i renskötselområdet
          </head>
          <p xml:id="i-7sagRAQUfRkvFUkL6dieJu">
            Propositionen föreslår att toleransnivån för skador orsakade
            av stora rovdjur ska vara maximalt 10 procent, räknat på respektive
            samebys faktiska areal.
          </p>
          <p xml:id="i-LHYhUoYrqvYchiFBc4vHUn">
            Vänsterpartiet bedömer att det krävs ett betydligt bättre faktaunderlag
            innan ett sådant beslut kan fattas. I dag saknas officiell statistik
            över renantal på samebynivå och osäkerheten om hur många renar
            som dödas av rovdjur är mycket stor.
          </p>
          <p xml:id="i-UR5iSMzFGqh9NTvmzU1dVf">
            I propositionen bedömer regeringen att länsstyrelserna bör ges
            i uppdrag att tillsammans med Sametinget och samebyarna arbeta
            med ett förvaltningsverktyg för skador inom rennäringen, detta
            för att åstadkomma en bättre samexistens mellan rennäring och
            stora rovdjur. Vänsterpartiet ser positivt på ett sådant förvaltningsverktyg,
            men vill betona behovet av tillförlitlig statistik samt uppföljning
            och utvärdering av verktyget om det införs.
          </p>
          <p xml:id="i-7LaRyq4sE1EuvRstV17ADK">
            Regeringen bör ges i uppdrag att utreda förutsättningar för hur
            toleransnivåer för rennäringen kan utformas och konkretiseras
            och vilka de förväntade effekterna blir för rovdjursstammarnas
            möjligheter att uppnå gynnsam bevarandestatus samt de rättsliga
            aspekter som finns på detta. Detta bör riksdagen som sin mening
            ge regeringen till känna.
          </p>
          <p xml:id="i-XddrVZ3AJy21dhqdfSa7gJ">
            Svenska Samernas riksförbund ställde sig bakom Vargkommitténs
            åsiktsförklaring där det bl.a. konstateras att vargstammens genetiska
            status behöver förbättras och att detta förutsätter naturlig invandring.
            För att möjliggöra ökad naturlig invandring måste ett målmedvetet
            arbete inledas. Regeringen bör återkomma med ett program för riktade
            satsningar på naturlig invandring och vargförekomst i renskötselområdet.
            Programmet ska drivas i samråd med företrädare för rennäringen,
            med det uttalade syftet att finna samverkansformer mellan rennäringen
            och förvaltningen av varg och de övriga rovdjuren.
          </p>
          <p xml:id="i-4SYmVvZH6vYfpsK3kBEC8w">
            Vad som ovan anförs om ett program för riktade satsningar på
            naturlig invandring och vargförekomst i renskötselområdet bör
            riksdagen som sin mening ge regeringen till känna.
          </p>
          <head xml:id="i-JwGbYd4LzYEE5YuhDwHMhs" type="h1">
            9 Begränsa den illegala jakten
          </head>
          <p xml:id="i-38hZa4s3dKPTFSg2LyEK6U">
            I Vargkommitténs slutbetänkande föreslås att en konkret målsättning
            för att minska den illegala jakten på stora rovdjur utformas samt
            att Naturvårdsverket ges i uppdrag att genomföra återkommande
            uppskattningar av den illegala jaktens omfattning. Vänsterpartiet
            anser att det är mycket bra förslag då den illegala jakten försvårar
            såväl förvaltningen som uppföljningen av de rovdjurspolitiska
            målen och är en kriminell verksamhet.
          </p>
          <p xml:id="i-CvKZvBEsNHo7Q6czDqTVhs">
            Regeringen bör återkomma med en konkret målsättning för att minska
            den illegala jakten på stora rovdjur. Detta bör riksdagen som
            sin mening ge regeringen till känna.
          </p>
          <p xml:id="i-5q75JzhBmEgpW4y9mFtF2B">
            Naturvårdsverket bör ges i uppdrag att genomföra återkommande
            uppskattningar av den illegala jaktens omfattning. Detta bör riksdagen
            som sin mening ge regeringen till känna.
          </p>
          <head xml:id="i-D5KJztx6cgVHgKsB8zB2Jn" type="h1">
            10 Internationellt samarbete
          </head>
          <p xml:id="i-Eu8eGW72weqXWpdZJoNBty">
            I propositionen föreslås att samarbetet mellan Sverige, Norge,
            Finland och Ryssland bör fortsätta och fördjupas. Vänsterpartiet
            ser positivt på ökat samarbete och vi har i olika sammanhang i
            riksdagen lyft betydelsen av ett ökat samarbete, inte minst inom
            Norden, för en hållbar rovdjursförvaltning. Vi saknar dock konkreta
            förslag i propositionen på vad ytterligare gemensamma strategier
            ska syfta till.
          </p>
        </div>
        <div xml:id="i-7h8mYHwhSxb5guKQky8G52" type="motSignatures">
          <list xml:id="i-NskdLZfn5wB8uqiGrFu8Eo">
            <item xml:id="i-8TY456foqBePS5htH4uuFX">
              Jens Holm (V)
            </item>
            <item xml:id="i-UWGVHBjp5Q5aKZZh4FhymA">
              Torbjörn Björlund (V)
            </item>
            <item xml:id="i-RHWaUP3WnAUEp8wzjmUcAj">
              Siv Holma (V)
            </item>
            <item xml:id="i-WWNc5JXz4KC4opdubMRgxe">
              Hans Linde (V)
            </item>
            <item xml:id="i-J4bpbmABAfYYWuhFa5paiU">
              Kent Persson (V)
            </item>
          </list>
        </div>
      </div>
    </body>
  </text>
</TEI>
