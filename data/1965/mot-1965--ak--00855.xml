<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1965--ak--00855">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1965/mot_1965__ak__855/mot_1965__ak__855-001.pdf"/>
      <fw xml:id="i-7SBZDUNvPuHmCugpWado1q">
        Motioner i Andra kammaren, nr 855 år 1965 5
      </fw>
      <div xml:id="i-ELmFQ53fspiCfAYku4CS3o" type="motHeader">
        <div xml:id="i-2xME9PNYTnEoBBQxSFbTtS" type="motTitle"/>
        <div xml:id="i-4XL4UCAZYkwFnvJkvdvDtP" type="motSubmissionInfo"/>
      </div>
      <div xml:id="i-12g3XEzwTQ5DNDFqHomtFg" type="motBody">
        <div xml:id="i-NBsb55kBkcFrrZEMH6y1Hg">
          <p xml:id="i-N8ydpWVkPWAKwrXgzqt3Kt">
            Nr 855
          </p>
          <p xml:id="i-6SzXf7GwcBbNq9ULQVQJw5">
            Av herr Ståhl m. fl., i anledning av Kungl. Maj:ts proposition
            nr 88, med förslag till lag angående ändring i lagen den 28 maj
            1937 (nr 249) om inskränkningar i rätten att
          </p>
          <p xml:id="i-CCF7d53atDwMoPgqb7Q4Us">
            utbekomma allmänna handlingar. (Lika lydande med motion nr 730
            i Första kammaren)
          </p>
          <p xml:id="i-G1fmF1oXY3P8NDHoPMzkAN">
            I proposition nr 88 har föreslagits en utvidgning av sekretesslagen,
            så att handlingar som har samband med de avtalsförhandlingar som
            offentlig — statlig eller kommunal — myndighet deltager i kan
            sekretessbeläggas. Att denna lagstiftning nu föreslås beror på
            att de offentliga tjänstemän- nen enligt förslag till årets riksdag
            får rätt att reglera sina anställningar och lönevillkor genom
            kollektivavtal. I samband härmed har riksdagen valt en lönedelegation
            att å dess vägnar godkänna förhandlingsöverenskommelse. Medlemmar
            av denna lönedelegation har ålagts tystnadsplikt med avseende
            på det som förekommer vid delegationens arbete. Med tanke på denna
            tystnadsplikt har regeringen funnit att lönedelega- tionens handlingar
            bör kunna sekretessbeläggas. Eftersom sådana hand- lingar som
            bör sekretessbeläggas inom lönedelegationen även kan finnas hos
            annan myndighet och alltså rimligen bör vara sekretessbelagda
            där, har sekretessen föreslagits utsträckt även till dessa myndigheter.
            Därjämte har även föreslagits att sekretessen skall omfatta handlingar
            som har sam- band med avtalsförhandling, vari kommunal myndighet
            deltager. Sekretess- tiden har för riksdagens lönedelegations
            del föreslagits omfatta den tid som förhandlingarna pågår. För
            övriga myndigheter har föreslagits en femårig sekretesstid. Man
            kan till att börja med ifrågasätta om sekretess alls är nödvändig
            eller önskvärd i de nu föreslagna fallen. Den grundläggande principen
            för vår förvaltning är att handlingar som finns hos en myndighet
            skall vara offentliga; allmänheten skall ha möjlighet till insyn
            i förvaltningen. I all- mänhet skall sekretess blott kunna tillgripas
            i särskilda noggrant specifice- rade undantagsfall, där det av
            en eller annan anledning finnes befogat att handlingen hålls hemlig.
            När det gäller förhandlingsarbete är det att märka att såväl motparten
            — arbetstagarorganisationen — som olika privata ar- betsgivarorganisationer
            inte behöver offentliggöra annat än vad de själva vill. De utredningar
            och undersökningar som den privata parten verkställer i en kollektivavtalsförhandling
            med myndighet förblir fördolda för offent-
          </p>
          <pb facs="riksdagen-motions-pdf/data/1965/mot_1965__ak__855/mot_1965__ak__855-002.pdf"/>
          <fw xml:id="i-YKp721jWD8dMGTtjnnf8Wc">
            6 Motioner i Andra kammaren, nr 855 år 1965
          </fw>
          <p xml:id="i-VjS9HTW2R55nHGjFjkXixG">
            ligheten — och för myndigheten — intill dess arbetstagarparten
            beslutar sig för att offentliggöra den eller delge myndigheten
            dem. Om sekretesskydd inte finns för myndigheten, kommer detta
            att innebära att arbetstagarparten i kraft av offentlighetsprincipen
            kan ta del av de utredningar och dylikt som finns hos myndigheten
            — där upprättade eller eljest dit inkomna — med undantag för att
            arbetsmaterial eller minnesanteckning ej behöver ut- lämnas. På
            detta sätt kan den privata parten komma i ett påtagligt överläge.
            Jämvikten mellan parterna i en avtalsförhandling — jämte det faktum
            att arbetsgivare inom den privata sektorn inte är underkastade
            offentlighet - synes oss nödvändiggöra att man gör ett undantag
            från den eljest gäl- lande offentlighetsprincipen och alltså tillåter
            myndigheter att hemlighålla utredningar och förslag, som har direkt
            samband med avtalsförhandling vari myndighet m. fl. offentligrättsliga
            subjekt deltager. I princip tillstyrker vi alltså att sekretesslagen
            utvidgas på denna punkt. Vi vill emellertid betona att ett stort
            mått av öppenhet är önskvärt även i samband med avtalsförhandlingar.
            Sekretess är ingalunda i och för sig önskvärd. Såväl allmänheten
            som de i en förhandling berörda medlem- marna har ett berättigat
            intresse av att i den offentliga diskussionen kunna följa förhandlingarnas
            gång. Alltför stort hemlighetsmakeri kan också ge upphov till
            spekulationer och lösa antaganden som ingalunda gagnar någons
            intresse. Därför bör uttalas att det sekretesskydd som avses komma
            myndig- heterna till del skall användas restriktivt och att man
            alltså tar till rikt- märke att blott efter noggrann prövning
            sekretessbelägga handlingar. Ut- vecklingen på den privata arbetsmarknaden
            synes också gå i riktning mot ökad offentlig redovisning. Det
            vore enligt vår mening synnerligen olyckligt om den föreslagna
            sekretessen för förhandlande myndigheter skulle tagas till intäkt
            för en återgång till mindre offentlighet inom den privata sektorn.
            Om man alltså enligt vår mening tvingas acceptera ett visst mått
            av sek- retess, bör man å andra sidan se till att inte denna utvidgas
            att omfatta alltför mycket eller tillåtes sträcka sig alltför
            långt i tiden. Givetvis måste man också noggrant iakttaga att
            icke de nya bestämmelserna kommer i strid med grundlagens — tryckfrihetsförordningens
            — föreskrifter. Offentlighetskommittén hade i sin promemoria föreslagit
            att sekretessen skulle omfatta utredning eller förslag rörande
            anställningsvillkor, som upprättats för förhandling vari myndighet
            har att deltaga. Viss tveksam- het har vid remissbehandlingen
            uppkommit beträffande frågan om härmed avses blott handling som
            upprättats av den förhandlande myndigheten. Departementschefen
            har härvidlag anfört att man skall se till syftet med handlingen,
            dvs. den skall ha tillkommit för förhandling, medan frågan om
            vem som har upprättat handlingen är betydelselös om blott syftet
            är det angivna. För att undvika tveksamhet på denna punkt har
            i propositionens förslag till lagtext använts orden &gt;»tillkommit
            för&gt; och icke ordet &gt;upprättats». På
          </p>
          <pb facs="riksdagen-motions-pdf/data/1965/mot_1965__ak__855/mot_1965__ak__855-003.pdf"/>
          <fw xml:id="i-BmwwLo9G3JptzygHMx6QR7">
            Motioner i Andra kammaren, nr 855 år 1965 7
          </fw>
          <p xml:id="i-KJbzdGcdiCVpr8zEyATKx8">
            denna punkt instämmer vi med propositionen. Det är uppenbart
            att det är syftet med handlingen som skall vara utslagsgivande.
            Jämfört med offent- lighetskommitténs promemoria har i propositionen
            sekretessen uttryckligen utsagts gälla inte blott handlingen i
            samband med förhandling vari myndig- het har att deltaga utan,
            förutom myndighet, även kommunsammanslutning samt statliga och
            kommunala bolag. Detta förtydligande av kommitténs förslag bör
            accepteras. Däremot ställer vi oss frågande till en utvidgning
            av sekretessrätten jäm- fört med offentlighetskommitténs förslag,
            som föreslagits i propositionen. Även handlingar som inte tillkommit
            just för förhandling kan sekretessbe- läggas, om de inkommit från
            annan än myndighet. Denna särbestämmelse hade inte föreslagits
            i offentlighetskommitténs promemoria. Departements- chefen har
            här gått ifrån grundprincipen att handlingars tillkomstsyfte skall
            vara utslagsgivande för frågan om de får sekretessbeläggas. Avsikten
            är att handlingar som införskaffas t. ex. från privat arbetsgivarorganisation
            skall kunna undanhållas offentligheten. även om en sådan regel
            i något fall skulle kunna underlätta samarbetet mellan myndigheter
            och privata arbetsgivarorganisationer, så torde detta knappast
            vara tillräckligt motiv för ett undantag för eljest gällande offentlighetsprincip.
            Sekretessen avser ju icke i detta fall att skydda myndighetens
            dispositioner inför viss för- handling från offentlighet, utan
            bestämmelsen synes vara tillkommen i av- sikt att skydda den enskilda
            arbetsgivarorganisationen. Vi avstyrker således den föreslagna
            utsträckningen av sekretessen till att omfatta även handling som,
            utan att vara tillkommen &gt;»i förhandlingssyfte&gt;, till myndighet
            inkom- mer från annan än myndighet. Beträffande det i propositionen
            föreslagna förfaringssättet för utläm- nande av handling synes,
            på principiella grundlagsmässiga grunder, in- vändning böra göras.
            I förslaget till 35 $ anges att handling inte får ut- lämnas från
            statlig myndighet — med undantag för lönedelegationen — utan avtalsverkets
            tillstånd, om den rör förhandlingsärende i vars hand- läggning
            avtalsverket deltager. Denna bestämmelse förefaller ur praktisk
            synpunkt vara onödigt till- krånglad och framstår dessutom såsom
            grundlagsstridig. I 2 kap. 9 $ TFO föreskrives nämligen att framställning
            om allmän handlings utbekommande göres hos den myndighet där handlingen
            finnes och skall av den myndigheten prövas. Bestämmelsen i den
            föreslagna 36 $ innebär emellertid att annan myndighet än den
            där handlingen finnes har att ta ställning till om handling må
            utlämnas från myndighet.
          </p>
          <p xml:id="i-GLiFTq9JNeTxDxQptbJzk8">
            Ett sådant förfarande finns visserligen redan förutsatt i TFO
            — s.k. kvalificerad sekretess — och regleras i 2 kap. 14 8. Det
            avser emellertid
          </p>
          <p xml:id="i-7yaK3AhPBoEp6QA5RsoW18">
            blott handlingar vilkas hemlighållande är av synnerlig betydelse
            för rikets säkerhet, och Konungen kan i sådant fall förordna att
            handling får utläm- nas blott med tillstånd av viss myndighet.
          </p>
          <pb facs="riksdagen-motions-pdf/data/1965/mot_1965__ak__855/mot_1965__ak__855-004.pdf"/>
          <fw xml:id="i-EFUb8WtLHypZNriDLepJRL">
            8 Motioner i Andra kammaren, nr 855 år 1965
          </fw>
          <p xml:id="i-U53dBgziPvfK5D8PFtEM3G">
            I den nuvarande sekretesslagen finns sekretessbestämmelser som
            fått en konstruktion liknande den nu föreslagna och den kvalificerade
            sekretessens, dock såvitt vi kunnat finna utan stöd i tryckfrihetsförordningen
            (se t. ex. 6 och 8 $$). Detta torde bero på att sekretesslagen
            av år 1937 är äldre än nu gällande tryckfrihetsförordning av år
            1949. Sekretesslagens regler har fått kvarstå oförändrade efter
            den nya tryckfrihetsförordningens tillkomst. Någon anledning att
            fortsätta att tillämpa en ur grundlagssynpunkt tveksam konstruktion
            föreligger enligt vår mening icke, i all synnerhet inte då det
            får till konsekvens att reglerna blir så omständliga som i den
            föreslagna 35 8. Departementschefen har sagt att det ur praktisk
            synpunkt är önskvärt med en central tillståndsgivning, handlagd
            av avtalsverket, som har bäst överblick över förhandlingarna.
            Mot detta kan emellertid invändas dels att nu gällande ordning
            inom tryckfrihetsrätten, att förvarande myndighet prövar utlämnande,
            innebär att sökanden erhåller ett snabbt svar, vilket har ansetts
            vara en väsentlig sak i dessa sammanhang, dels att myndighet där
            handling förvaras som regel själv är part i förhandlingen och
            väl torde kunna bedöma, om en handling utan risk kan utlämnas,
            eller i vart fall lätt torde kunna informera sig härom, samt dels
            slutligen att det centrala tillståndsprövningsförfarandet icke
            synes stå i samklang med gällande tryckfrihetsförordning, vilket
            bort vara anledning nog att förkasta det. Vi vill i stället föreslå
            följande konstruktion av sekretessbestämmelsen: Handling som tillkommit
            för avtalsförhandling skall i princip betraktas såsom varje annan
            handling. Om den myndighet som förvarar handlingen vid ett begärt
            utlämnande finner att detta kan bliva till men för förhandling-
            arna, må myndigheten vägra utlämnande. Detta är det normala förfarandet
            enligt tryckfrihetsförordningen. Ett sådant beslut kan naturligtvis
            också i vanlig ordning överklagas. I lagförslaget föreslås en
            femårsgräns för handlingar som finns hos annan myndighet än riksdagens
            lönedelegation. Handlingar hos lönedelegationen blir däremot offentliga
            i och med att avtal slutits eller förhandlingarna eljest slutförts.
            Mot den femåriga sekretesstiden har flera remissinstanser anfört
            betänkligheter. Med hänsyn till det starka allmänna intresset
            av en öppen redovisning av vad som förekommit i samband med avtalsförhandlingar
            finner vi att den föreslagna femårsgränsen innebär att sekretessen
            ut- sträckts alltför långt. I och med att avtal slutits eller
            förhandlingarna eljest slutförts synes också hemlighållandet av
            handlingar som har samband med förhandlingsarbetet kunna upphöra.
            Så har även stadgats beträffande hand- lingar hos lönedelegationen.
            Man kunde eventuellt överväga att införa en bestämmelse om att
            handling må hemlighållas viss tid, om det är av särskild vikt
            att den inte utlämnas. Detta förfaringssätt har föreslagits av
            Svea hovrätt. Vi har emellertid funnit att en handling sedan förhandlingarna
            slutförts bör vara offentlig.
          </p>
          <pb facs="riksdagen-motions-pdf/data/1965/mot_1965__ak__855/mot_1965__ak__855-005.pdf"/>
          <fw xml:id="i-PqNyvmmZT64D8v7cYtix9M">
            Motioner i Andra kammaren, nr 855 år 1965 9
          </fw>
          <p xml:id="i-3kLrXiPgHWP8peCn81u2UX">
            De av oss föreslagna ändringarna innebär en väsentlig inskränkning
            av de sekretessbestämmelser som föreslagits i propositionen. Riktmärket
            måste enligt vår uppfattning nu och framgent vara att vår sedan
            lång tid hävd- vunna offentlighetsprincip inom förvaltningen inte
            annat än i tvingande undantagsfall inskränkes. Detta är nödvändigt
            med tanke på den offentliga debatt och den insyn i myndigheternas
            handlande som vårt demokratiska samhällsskick förutsätter. Sammanfattningsvis
            innebär vårt förslag följande: 1. att tillkomstsyftet skall vara
            utslagsgivande vid sekretessbeläggningen och att sålunda sekretessen
            blott tillåtes omfatta handlingar som tillkommit för förhandling,
            vari myndighet (eller motsvarande) har att deltaga, 2. att sekretessen
            icke utsträckes längre i tiden än till dess avtal slutits eller
            förhandlingarna eljest slutförts, 3. att den myndighet där handlingen
            finnes självständigt prövar frågan om dess utlämnande, varvid
            utlämnande får vägras blott om det prövas vara till men för förhandlingarna.
            Med hänvisning till det anförda hemställer vi, att riksdagen i
            samband med behandlingen av proposition nr 88 måtte för sin del
            antaga följande förslag till lydelse av 35 $ lagen den 28 maj
            1937 om inskränkningar i rätten att utbekomma allmänna handlingar:
            »Handlingar, som innefatta utredning eller förslag och som tillkommit
            för att begagnas vid sådan förhandling för slutande av kollektivavtal
            eller för annan reglering av an- ställningsvillkor, vari myndighet,
            kommunsammanslutning eller statligt eller kommunalt företag har
            att deltaga, eller vid förberedelse till sådan förhandling, må
            ej utlämnas förrän förhandlingsöverenskommelse träffats eller
            förhand- lingen eljest slutförts, såvida skäligen kan befaras
            att ut- lämnandet skulle vara till men för förhandlingarna.»
          </p>
          <p xml:id="i-2jTGvhd7Af63J6NEpoN4s6" type="date">
            Stockholm den 21 april 1965
          </p>
          <div xml:id="i-RCK4NTRiQZoygEDFJwTfhH" type="signatureBlock">
            <list xml:id="i-SurU6qRDf3GnHPeV96MX1H">
              <item xml:id="i-CFnge6uVMfoBAAHgaMHoMh" who="unknown" type="signature">
                Manne Ståhl Mac P Hamrin Cecilia Nettelbrandt i Kalmar
              </item>
            </list>
          </div>
          <p xml:id="i-RBaqLmz1qoGcx4memr7dSb">
            Daniel Wiklund Yngve Hamrin i Jönköping
          </p>
        </div>
      </div>
    </body>
  </text>
</TEI>
