<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201920-SoU-01816">
  <teiHeader>
    <fileDesc>
      <titleStmt>
        <title>Tänk samhällsekonomiskt och långsiktigt</title>
        <author corresp="i-Q1WPoNtt1578KMfEZ5TLkK i-DGTHVhbApAq9J741uJW2uT">av Betty Malmberg och Marléne Lund Kopparklint (båda M)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2019/20:1816 av Betty Malmberg och Marléne Lund Kopparklint (båda M)</title>
          <idno type="rdwebb">H7021816</idno>
          <rs type="number">1816</rs>
          <orgName type="comitteeAbbreviation">SoU</orgName>
          <ref type="dokument_url_text">http://data.riksdagen.se/dokument/H7021816/text</ref>
          <ref type="dokument_url_html">http://data.riksdagen.se/dokument/H7021816</ref>
          <ref type="dokumentstatus_url_xml">http://data.riksdagen.se/dokumentstatus/H7021816</ref>
          <ref type="docx">http://data.riksdagen.se/fil/43E01515-52D3-467B-B3FA-ECC9E7F9D429</ref>
          <ref type="pdf">http://data.riksdagen.se/fil/7AEC4D7E-B575-40C1-B3D7-517493B299F2</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-Q1WPoNtt1578KMfEZ5TLkK</idno>
            <name>Betty Malmberg</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-DGTHVhbApAq9J741uJW2uT</idno>
            <name>Marléne Lund Kopparklint</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-8FZFzf24ULqs6Dq2FXk9pc" type="signed"/>
        <correspContext corresp="i-8FZFzf24ULqs6Dq2FXk9pc">
          <note type="signatory" corresp="i-Q1WPoNtt1578KMfEZ5TLkK"/>
          <note type="signatory" corresp="i-DGTHVhbApAq9J741uJW2uT"/>
        </correspContext>
        <correspAction xml:id="i-FBAWd6pFpvhspDuvgXdaEU" type="submitted">
          <date when="2019-10-02"/>
          <time when="15:39:56"/>
        </correspAction>
        <correspAction xml:id="i-LUhJocqUYk3pS5QRD1QRxS" type="reviewed">
          <date when="2019-10-02"/>
          <time when="16:33:45"/>
        </correspAction>
        <correspAction xml:id="i-Wrn6zZEZVs4dvFDLvgUBqM" type="referred">
          <date when="2019-10-11"/>
        </correspAction>
        <correspAction xml:id="i-K4WRCDrf4KuFVoGgyAtphW" type="assigned">
          <date when="2020-06-10"/>
          <time when="16:49:42"/>
        </correspAction>
        <correspContext corresp="i-K4WRCDrf4KuFVoGgyAtphW">
          <ref type="assignedTo">Socialutskottet</ref>
        </correspContext>
        <correspAction xml:id="i-RkS3hf3xzJosQPaLHEJtL1" type="behandlas_i"/>
        <correspContext corresp="i-RkS3hf3xzJosQPaLHEJtL1">
          <ref type="uppgift">2019/20:SoU9</ref>
          <ref type="ref_dok_id">H701SoU9</ref>
          <ref type="ref_dok_typ">bet</ref>
          <ref type="ref_dok_rm">2019/20</ref>
          <ref type="ref_dok_bet">SoU9</ref>
          <ref type="ref_dok_titel">Socialtjänst- och barnfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">
          Motion till riksdagen 2019/20:1816 av Betty Malmberg och Marléne
          Lund Kopparklint (båda M) Tänk samhällsekonomiskt och långsiktigt
        </div>
      </div>
      <div type="motBody">
        <div type="motProposal" subtype="förslag">
          <head xml:id="i-VRy3G29FR52s886qzcgqL5">
            Förslag till riksdagsbeslut
          </head>
          <list style="ol">
            <item xml:id="i-BUdFvEYZSzZPtozc3ttHNn">
              Riksdagen ställer sig bakom det som anförs i motionen om behovet
              av att öka kunskapen om, och användandet av, samhällsekonomiska
              analyser för social verksamhet och tillkännager detta för regeringen.
            </item>
            <item xml:id="i-KFLTxjScPywbewzTgwVmcn">
              Riksdagen ställer sig bakom det som anförs i motionen om att
              Socialstyrelsen bör ges i uppdrag att utarbeta samhällsekonomiska
              modeller inom sitt ansvarsområde och tillkännager detta för regeringen.
            </item>
          </list>
        </div>
        <div type="motContent">
          <head xml:id="i-CwJ1sB1hxU51sw99X4C4Ao" type="h1">
            Motivering
          </head>
          <p xml:id="i-RDKNDyoabK96Y6iCer6jYT">
            En motion med ett liknande innehåll behandlades under riksmötet
            2018/19. Det är glädjande att konstatera att en utredning har
            tillsatts med syfte att bland annat upp­märksamma ”att det kommer
            att behövas en kombination av olika åtgärder och styr­medel för
            att ett förebyggande perspektiv i socialtjänsten ska bli verklighet
            samt att kommunen bör ta ett övergripande ansvar för att samordna
            det förebyggande arbetet och för socialtjänstens medverkan i samhällsplaneringen.
            Vidare framfördes att det finns behov av metodutveckling och metodstöd
            till kommunerna, bl.a. för att integrera ett förebyggande perspektiv
            samt för samhällsekonomiska analyser”. Med tanke på att sådan
            metodik behöver komma på plats snabbt hoppas undertecknad att
            utredningens resultat inte ska hamna i så kallad långbänk.
          </p>
          <p xml:id="i-GkwCvEX7JCjbZ2vNdhQafH">
            Finns det något värre än att höra en pedagog kommentera den stökiga
            14-åringen med orden ”det visste vi väl redan i förskolan att
            det skulle gå illa för henne”? Vi har alla hört och förfärats
            över sådana uttalanden och att höra det en gång, är en gång för
            mycket. Den berättigade frågan är ju varför inget gjordes i rätt
            tid.
          </p>
          <p xml:id="i-K5dYRe8bzFFZNoy7cX8sxU">
            Alltför ofta tillåts en låt-gå-mentalitet alltifrån förskola
            upp genom ungdomsåren. En ökad samverkan mellan berörda förvaltningar
            och myndigheter är en nyckel i samman­hanget. Därtill anser undertecknad
            att det behövs ytterligare ett nytt synsätt för att i högre grad
            vidta rätt åtgärder från början för att skydda barn och unga.
          </p>
          <p xml:id="i-CGWDUDDYFPCg7WRuWcayzc">
            Med tanke på de omfattande problem som finns idag med mobbning
            och psykisk ohälsa bland unga måste mer göras för att stävja situationen.
            Alliansregeringen satsade på att ta fram forskningsbaserade metoder
            mot mobbning men mer behöver göras så att vi når reella resultat.
            Därför borde problemen även belysas med hjälp av samhälls­ekonomiska
            studier och modeller.
          </p>
          <p xml:id="i-JkkS3t3g2HX4tnNN2bmf9h">
            Att tidiga insatser och förebyggande arbete bidrar positivt till
            att förebygga socialt utanförskap är de flesta överens om. Men
            i samband med att olika beslutande instanser behöver vidta mer
            omfattande åtgärder för att hjälpa barn och unga glöms detta ofta
            bort. Många gånger hamnar fokus istället på kortsiktiga ekonomiska
            lösningar så att kostnaderna för just den beslutande förvaltningen
            eller ansvariga myndigheten ska hållas nere. Få ser insatsen ur
            ett helhetsperspektiv, vilket kan innebära att den utsatte inte
            får optimal hjälp och blir kvar i ett socialt utanförskap, något
            som kan få till följd att samhället sammantaget och på lång sikt
            förlorar pengar.
          </p>
          <p xml:id="i-WCB39dQTusemtPA7wEKNwc">
            Inför beslut om investeringar i infrastruktur används ofta samhällsekonomiska
            beräkningar. Det är en metod som gör det möjligt att uppskatta
            den långsiktiga och totala samhällsnyttan av investeringen i fråga.
            För investeringar i vägar och järnvägar består nyttoeffekterna
            av sådant som ökad trafiksäkerhet, bättre miljö och kortare restider.
            Det är värden som är svåra att hänföra till någon speciell myndighet
            men som har mycket stor betydelse för alla som bor i Sverige.
          </p>
          <p xml:id="i-26rBSoDGcX9vVVPAKBBybH">
            Undertecknad tycker att man ska använda samma tankesätt och en
            liknande metodik då det gäller förebyggande arbete eller då det
            gäller att sätta in rätt insatser för barn och unga som är på
            glid eller behöver samhällets hjälp. Att tidigt vidta åtgärder
            – om än kostsamma sådana – sparar förutom mänskligt lidande också
            pengar åt samhället. En ung människa som räddas från en framtid
            som kriminell eller missbrukare är ovärderligt ur såväl individens
            som andras perspektiv. Det gäller att tänka långsiktigt.
          </p>
          <p xml:id="i-Re5DNtUV87a4evhAVG9mMj">
            I en rapport som publicerats av Socialstyrelsen (www.socialstyrelsen.se/
            publicerat/2004/5143/sammanfattning.htm) uppskattas till exempel
            samhällets kostnader för en enda missbrukare i vuxenlivet till
            ca 12–15 miljoner kronor under en trettioårs­period – skattemedel
            och samhällsresurser som skulle ha kunnat satsas mycket klokare
            i ett preventivt syfte, såsom i längre öppettider på fritidsgårdar
            eller mer personal i skolbarnsomsorgen, då missbrukaren var ung
            och som då också skulle ha gynnat fler. Rapporten publicerades
            alltså år 2004 och någon uppdaterad version har undertecknad inte
            kunnat hitta trots det viktiga perspektiv som detta kan tillföra.
            Socialstyrelsen borde därför få i uppdrag att utarbeta nya samhällsekonomiska
            analyser inom sitt ansvars­område.
          </p>
          <p xml:id="i-RpTpiYdcyQFi6p32g33VJe">
            Samhällsekonomiska beräkningar kommer att ge politiker och ansvariga
            tjänstemän bättre beslutsunderlag för att vidta rätt åtgärder
            i rätt tid. Och vad skulle kunna vara viktigare än att ha detta
            perspektiv då det gäller att hjälpa människor till en bättre fram­tid
            och för att förbättra vårt samhälle? Detta måtte riksdagen ge
            regeringen tillkänna.
          </p>
        </div>
        <div type="motSignatures">
          <list>
            <item xml:id="i-2DxyuNVDfv4PcyncF8BR6N" who="i-Q1WPoNtt1578KMfEZ5TLkK">
              Betty Malmberg (M)
            </item>
            <item xml:id="i-52pY9dghnLFYMAZ9SzzkPd" who="i-DGTHVhbApAq9J741uJW2uT">
              Marléne Lund Kopparklint (M)
            </item>
          </list>
        </div>
      </div>
    </body>
  </text>
</TEI>
