<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201314--00007">
  <teiHeader>
    <fileDesc>
      <titleStmt>
        <title>med anledning av prop. 2013/14:71 Telefonförsäljning på premiepensionsområdet</title>
        <author corresp="i-Lw92TAaAVgG8Kdf7YxhViy">av Markus Wiechel (SD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>med anledning av prop. 2013/14:71 Telefonförsäljning på premiepensionsområdet</title>
          <idno type="rdwebb">H102XSD7</idno>
          <rs type="number">SD7</rs>
          <ref type="dokument_url_text">http://data.riksdagen.se/dokument/H102XSD7/text</ref>
          <ref type="dokument_url_html">http://data.riksdagen.se/dokument/H102XSD7</ref>
          <ref type="dokumentstatus_url_xml">http://data.riksdagen.se/dokumentstatus/H102XSD7</ref>
          <ref type="doc">http://data.riksdagen.se/fil/9109C106-96DC-4C01-A038-23B7F6620C51</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-Lw92TAaAVgG8Kdf7YxhViy</idno>
            <name>Markus Wiechel</name>
            <state type="partyAffiliation" ref="Q504069">
              <desc>SD</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-5hrpm9pHLHx62LEWUaqb4G" type="basedOn"/>
        <correspContext corresp="i-5hrpm9pHLHx62LEWUaqb4G">
          <ref>Proposition 2013/14:71</ref>
        </correspContext>
        <correspAction xml:id="i-N4mqAGpyW8v3kybYmciKtN" type="signed"/>
        <correspContext corresp="i-N4mqAGpyW8v3kybYmciKtN">
          <note type="signatory" corresp="i-Lw92TAaAVgG8Kdf7YxhViy"/>
        </correspContext>
        <correspAction xml:id="i-BXyLJKrkhH3BZ1eJd5pJoj" type="submission">
          <date when="2014-02-19"/>
        </correspAction>
        <correspAction xml:id="i-2UhgHsfjTc1ZCKv2BmeQiF" type="transfer">
          <date when="2014-02-19"/>
        </correspAction>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div xml:id="i-HBLhtmbDaMVesqQfbmMtYA" type="motHeader"/>
      <div xml:id="i-Em1aezdXM42cbBcPeJ6qTW" type="motBody">
        <div xml:id="i-X7LougtqcPfe6TbFbz7y5T" type="motProposal" subtype="förslag">
          <head xml:id="i-Um6dbfWqvY7ZMwCUjZTotS">
            Förslag till riksdagsbeslut
          </head>
          <list xml:id="i-HrSr5owzgze5YeLKAkDP28" style="ol">
            <item xml:id="i-M5EAQ87CN7bHb1hn8WyUJa">
              Riksdagen tillkännager för regeringen som sin mening vad som
              anförs i motionen om att utreda hur tillsynen hos telemarketingbolag
              som sysslar med försäljning av rådgivning eller förvaltning av
              premiepensionen kan förbättras.
            </item>
            <item xml:id="i-8hdu9gTt4NuxB6NS6hwr3Q">
              Riksdagen tillkännager för regeringen som sin mening vad som
              anförs i motionen om att stärka konsumentskyddet genom krav på
              att säljsamtal spelas in och sparas samt är tillgängligt för konsumenten
              efter köp.
            </item>
            <item xml:id="i-Lz3ABs4JNCjQba3iVTMZiJ">
              Riksdagen tillkännager för regeringen som sin mening vad som
              anförs i motionen om att näringsidkare i rimlig tid innan ångerrätten
              tagit slut ska lämna viss information och avtalsvillkor till konsumenten
              vid försäljning via telefon.
            </item>
            <item xml:id="i-WsCAm715uBQBnHz8mnRUKG">
              Riksdagen tillkännager för regeringen som sin mening vad som
              anförs i motionen om att företag som brister i kraven på inspelade
              samtal eller utskick av nödvändig information får ta nödvändiga
              konsekvenser.
            </item>
            <item xml:id="i-VgFfBm575cBLdA4E8hTXxa">
              Riksdagen tillkännager för regeringen som sin mening vad som
              anförs i motionen om krav på att en köpare skall få möjlighet
              att svara på om han/hon önskar ändra på något i slutet av säljsamtal
              rörande rådgivning eller förvaltning av premiepensionen.
            </item>
          </list>
        </div>
        <div xml:id="i-TjvQJmqC7fLi6Zb7WvETyU" type="motContent">
          <head xml:id="i-AwEViTguGbEVzkWHkTiXC7" type="h1">
            Motivering
          </head>
          <p xml:id="i-31eqxnuBHJb3w2R6itCLww">
            Konsumentskyddet vid telefonförsäljning måste stärkas och Sverigedemokraterna
            är positiva till regeringens intentioner med propositionen. Det
            liggande förslaget är dock alldeles för långt att gå när det inte
            utretts tillräckligt och flertalet negativa konsekvenser kan bli
            innebörden av ett införande. Ett införande av krav på skriftliga
            avtal innebär ett frånsteg från huvudregeln i svensk avtalsrätt
            om att avtal kan ingås formlöst.
          </p>
          <p xml:id="i-G25hVzaednFeirKZSysa7X">
            Enligt Svenskt Näringsliv sker ungefär hälften av alla affärer
            via telefon och telemarketingbranschen står idag för runt 30 000arbetstillfällen
            i Sverige. Nästan samtliga av dessa jobb inom telemarketing går
            till ungdomar. Därför är denna typ av försäljning mycket viktig
            för att en utsatt grupp skall kunna få in en fot på arbetsmarknaden.
            Redan tidigare har politiker föreslagit att skriftliga avtal ska
            gälla vid telefonförsäljning, en åtgärd som enligt branschföreträdare
            skulle kunna innebära att försäljningen mer än h alverades, trots
            ett förhållandevis lågt antal missnöjda konsumenter. Lyckligtvis
            föreslår nu inte regeringen en sådan drastisk åtgärd för hela
            branschen, men likväl föreslås det inom ett område som står för
            en stor andel av telemarketingförsäljningen. Seriösa företag ska
            inte straffas för att det finns oansvariga på marknaden som inte
            tar ett ansvar som för många är rena självklarheter.
          </p>
          <p xml:id="i-KG4nLwcFBessKtLHMhMAHV">
            Premiepensionsområdet är ett mycket viktigt område, inte minst
            i en tid då pensionärer får allt mindre resurser att leva på.
            Utan att konsekvenserna av förslagen noga utretts finns det negativa
            inslag som är viktigt att tänka på. Propositionens förslag skulle
            på sikt kunna innebära en kraftig minskning av antalet personer
            som överhuvudtaget väljer att placera sina tillgångar i bra fonder
            till sin pension. Detta eftersom många saknar den kunskap eller
            det intresse som krävs för att själv kunna placera sina tillgångar.
            Av den anledningen är förvaltnings- eller rådgivningstjänster
            som avser premiepensionen en viktig bransch. Rent privatekonomiskt
            skulle regeringsförslaget vara negativt för många personer i framtiden.
            Med färre samtal kring premiepensionsområdet skulle således färre
            intressera sig för att alls planera sin framtid som pensionär.
          </p>
          <p xml:id="i-DLYE5fttn5qwvz1q6f5tfX">
            Flera viktiga remissinstanser har med rätta pekat ut flera problem
            med förslaget och de påpekar helt riktigt att förslaget skulle
            innebära ett ingrepp i den grundläggande principen om giltigheten
            av muntliga avtal. Med rätta hänvisar de även till behovet av
            självreglering samt en mer effektiv tillsyn.
          </p>
          <p xml:id="i-Ud5kXQE6idX7f4jgytuQLN">
            Oseriösa och rent av omoraliska företrädare för telemarketingbranschen
            som utnyttjar okunskap eller brist på intresse för en produkt
            eller tjänst som är tillsalu bör stoppas. Det finns dock flera
            sätt att lösa detta på, vilket undertecknad redan tidigare har
            föreslagit. Redan idag finns den utrustning som krävs för att
            spela in säljsamtal. Många av de samtal som äger rum spelas dessutom
            in i utbildningssyfte, vilket snarare borde vara regel än undantag
            för att också i efterhand kunna säkerställa vad som egentligen
            har sagts under samtalet. Då tekniken redan finns, behöver detta
            tillägg inte innebära någon extra kostnad för företag som sysslar
            med telemarketing utan enbart finnas som skydd för konsumenter.
            Krav bör införas på att samtliga köpare får en möjlighet att svara
            på frågan om de önskar lägga till något, i slutet av samtliga
            säljsamtal. Med anledning av detta bör det i distansavtalslagen
            införas krav på att samtliga säljsamtal spelas in och sparas för
            framtida behov. Dessutom bör det införas krav på den nämnda följdfrågan,
            i slutet av samtliga säljsamtal. Dessa förslag skulle eliminera
            eventuella frågetecken kring vilka avtal som en konsument har
            ingått eller ej. Samtidigt som konsumenternas villkor blir bättre
            och säkrare slipper seriösa företag enorma kostnader.
          </p>
          <p xml:id="i-ehLT95HPpoCEh8HARSbHV">
            Alla konsumenter, oavsett område, bör i de fall de ingått ett
            avtal per telefon få den information de behöver och de villkor
            som gäller vid ett tecknande av ett avtal inom rimlig tid innan
            ångerrätten tagit slut. Företag som inte följer rådande regler
            med såväl inspelning av samtal som att skicka information i tid
            bör också stå till svars för sina misstag och därmed också drabbas
            av nödvändiga konsekvenser. Skulle de nämnda förslagen inte räcka,
            är vi givetvis öppna för att stödja ett förslag i enlighet med
            propositionen.
          </p>
        </div>
        <div xml:id="i-SCzUDbPK76PLg2BJC8i7c4" type="motSignatures">
          <list xml:id="i-VjSxrNFKNsetJqfyZ4Uijr">
            <item xml:id="i-HYxBZdHc5yKmxdUeK7GwHD">
              Markus Wiechel (SD)
            </item>
          </list>
        </div>
      </div>
    </body>
  </text>
</TEI>
