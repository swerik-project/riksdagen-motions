<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1961/mot_1961__ak__67/mot_1961__ak__67-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            8 Motioner i Andra kammaren, nr 67 år 1961
          </p>
          <p>
            Nr 67
          </p>
          <p>
            Av herr Senander m. fl... om ändrade pensionsbestämmelser för
            småföretagare.
          </p>
          <p>
            (Lika lydande med motion nr 51 i Första kammaren)
          </p>
          <p>
            Då allmänna pensionsberedningen år 1957 framlade sitt förslag
            till all- män tilläggspension visade det sig att småföretagarnas
            stora grupp undan- tagits från varje möjlighet att komma i åtnjutande
            av förslagets förmåner. Förslaget omfattade nämligen endast de
            som hade inkomst av anställning men icke de som hade inkomst av
            annat förvärvsarbete. Trots att många småföretagare knappast hade
            möjlighet att själva ordna sin pensionering på ett någorlunda
            tillfredsställande sätt blev de helt utestängda medan där- emot
            inkomsttagare med 30 000 kronor eller mera i årsinkomst, såsom
            di- rektörer och andra chefspersoner, föreslogs inordnade under
            lagen för så vitt de räknades som anställda. Denna uppenbara sociala
            orättvisa kunde inte undgå att uppmärksam- mas. I proposition
            nr 100 till 1959 års riksdag föreslogs därför att även små- företagare,
            såsom jordbrukare, hantverkare, handlare, fria yrkesutövare m.
            fl., under vissa villkor skulle kunna försäkras i ATP. Villkoren
            var emel- lertid sådana, att de inte kunde anses som billiga.
            Det föreskrevs sålunda, att den pensionsgrundande inkomsten endast
            fick beräknas till två tredjedelar i den mån inkomsten översteg
            8 000 kronor om året. Som exempel kan näm- nas att en småföretagare
            med en årsinkomst av 14 000 kronor endast kunde .räkna med en
            pensionsgrundande inkomst av 12 000 kronor (8 000 + två tredjedelar
            av överskjutande 6 000 kronor = 12 000 kronor). Den kommunistiska
            riksdagsgruppen var ensam om att påtala denna nya styvmoderliga
            behandling av småföretagarna. I två likalydande motioner (1: 430
            och II: 525) påtalades saken och yrkades, att gränsbeloppet skulle
            höjas från 8 000 kronor till 12 000 kronor. I anledning av den
            kommunis- tiska motionen uttalade riksdagen bland annat följande:
          </p>
          <p>
            Lika väl som den i propositionen föreslagna lösningen ur de synpunkter
            man här har att utgå ifrån kan betraktas som väl avvägd, kan å
            andra sidan skäl anföras för en höjning av ifrågavarande gräns
            i enlighet med motionä- rernas yrkande. Det måste emellertid även
            beaktas, att en höjning av grän- sen med åtföljande ökning av
            den pensionsgrundande inkomsten också med- för en motsvarande
            ökning av de avgifter den försäkrade har att erlägga för sin pensionering.
            Det torde mot bakgrunden härav inte utan vidare kunna tagas för
            givet, att de som beröres av den ifrågavarande gränsdragningen
            i allmänhet önskar en ändring i den av motionärerna angivna riktningen.
          </p>
          <pb facs="riksdagen-motions-pdf/data/1961/mot_1961__ak__67/mot_1961__ak__67-002.pdf"/>
          <p>
            Motioner i Andra kammaren, nr 67 år 1961 9
          </p>
          <p>
            Utvecklingen har visat att denna något märkliga motivering för
            ett avslag på den kommunistiska motionen icke hade något fog för
            sig. Ökningen av bolagsbildningen under 1959 och 1960 har slagit
            alla rekord som en följd av de allt annat än liberala villkoren
            i lagen för småföretagarnas försäkring. Omkring 2 900 nybildningar
            av bolag ägde rum år 1959 och siffran för år 1960 beräknas till
            över 6 500. Ännu flera bolagsbildningar tillkommer utan tvivel
            om ingen ändring av reglerna sker. Det är emellertid långt ifrån
            alla företagare som har möjlighet att för- vandla sig från företagare
            till anställda på bolagsbildandets väg. Säkerligen är denna väg
            stängd för dem, som är i störst behov av att trygga sin ålder-
            dom inom ATP på rimliga villkor. Det är därför icke socialt försvarbart
            att upprätthålla en lagbestämmelse som ger till resultat, att
            små inkomsttagare diskrimineras medan löntagare med årsinkomster
            på över 30 000 kronor och företagare som är i stånd att bilda
            bolag ograverat erhåller ATP:s förmåner. Det bör i sammanhanget
            framhållas att den ogynnsamma beräkningen av den pensionsgrundande
            inkomsten för småföretagarna i förekommande fall givetvis även
            drabbar deras efterlevande. Med hänvisning till det anförda, hemställes,
            att riksdagen måtte i skrivelse till Kungl. Maj:t hemställa om
            förslag till innevarande års riksdag i syfte att möjlig- göra
            för småföretagare att uppnå pensionering enligt lagen om försäkring
            för allmän tilläggspension på samma villkor som övriga försäkrade.
            Stockholm den 18 januari 1961
          </p>
          <p>
            Knut Senander Henning Nilsson H. Hagberg
          </p>
        </div>
      </div>
    </body>
  </text>
</TEI>
