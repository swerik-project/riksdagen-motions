<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1973--00084">
  <teiHeader>
    <fileDesc>
      <titleStmt>
        <title>om bibehållande av de traditionella högtidsdagarna, m. m.</title>
        <author>av herr Lothigius</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>om bibehållande av de traditionella högtidsdagarna, m. m.</title>
          <idno type="rdwebb">FW0284</idno>
          <rs type="number">84</rs>
          <ref type="dokument_url_text">http://data.riksdagen.se/dokument/FW0284/text</ref>
          <ref type="dokument_url_html">http://data.riksdagen.se/dokument/FW0284</ref>
          <ref type="dokumentstatus_url_xml">http://data.riksdagen.se/dokumentstatus/FW0284</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-CkprnrTz3hpNREdKrcoiAi</idno>
            <name>CARL-WILH. LOTHIGIUS</name>
            <state type="partyAffiliation" ref="Q110843">
              <desc>m</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-TJN4NdfNwtvt5tEsdYFEK7" type="signed"/>
        <correspContext corresp="i-TJN4NdfNwtvt5tEsdYFEK7">
          <note type="signatory" corresp="i-CkprnrTz3hpNREdKrcoiAi"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1973/mot_1973__84/mot_1973__84-001.pdf"/>
      <fw xml:id="i-UwWyzCZxM2wyha7YtWN535">
        Mot. 1973:84 3
      </fw>
      <div xml:id="i-TTPterC8GPuu6bwoPiTuKk" type="motHeader">
        <div xml:id="i-T2qUBhu2as1aj7Z6i3qhEy" type="motTitle"/>
        <div xml:id="i-EF59aLBXwT2ENuag9g2zAu" type="motSubmissionInfo"/>
      </div>
      <div xml:id="i-CPBnwB3gzvg39gscr1iTHR" type="motBody">
        <div xml:id="i-HoEcttRpDBM83dMf2xdqeY">
          <p xml:id="i-8Vk2pLvFfUb5HGobmXGdhX">
            Nr 84
          </p>
          <p xml:id="i-6u4VUfXkNSiSXxERAkF4Gg">
            av herr Lothigius om bibehållande av de traditionella högtidsdagarna,
            m. m.
          </p>
          <p xml:id="i-2WTByoDLAwaU5TdW4n76Hu">
            ”Sverige är egentligen ett ganska tråkigt land”, deklarerade
            helt nyligen en utlandsjournalist, som under många år arbetat
            för sin tidning här i landet. ”Om det inte vore för den förbaskade
            tråkigheten och den tilltagande ofriheten så skulle Sverige vara
            ett underbart land att bo och leva i”, deklarerade han vidare.
            Det svenska folkkynnet beskrivet utifrån redan på 1700-talet visar
            att utlänningen anser svensken vara en mindre putslustig figur.
            I dag betecknas svensken som en stel och tråkig naturromantiker,
            där naturvurmen har blivit ett sätt att skydda sig själv och komma
            ifrån hårt arbete, höga skatter och slentrian i kärlekslivet.
            En nästan religiös längtan till solen har utvecklats, och antingen
            man har råd eller inte ger många sig ner till sydliga länder för
            att tina upp, dricka billiga drycker, bli bruna och ha roligt.
            Beviset för detta finns i den negativa turistbalans som Sverige
            har och som går upp emot 2,5 mrd kr. På det viset tar man sats
            till en ny arbetsperiod med en ny resa som mål. Hemkommen är man
            brun och tråkig. Att vara tråkig och ha tråkigt, när man samtidigt
            har en hög materiell standard och förutsättningar att ordna nöjsamt
            för sig, är ett öde, om det hela bygger på ett nationaldrag. Är
            det så finns ingen läkare eller annan hjälp. Att ett folk till
            synes kan bli tråkigare, även om det varit förnöjsamt, glatt och
            livligt, finnes bevis för, om man studerar en del av de diktaturer
            som skapats under detta århundrade. Systemet har lagt ett tvång
            på människorna. Angiveri, övervakning och hårda lagar har dämpat
            den inneboende livsglädjen så, att hela landet synes trist, tråkigt
            och föga livsbejakande. Även demokratier har sina svagheter i
            detta avseende. Fel avvägda skatter, ett hårt regleringssamhälle,
            som hindrar den personliga utvecklingen hos den enskilde, skapar
            för många ibland samma attityd. Men också ett samhälles hela planering
            kan vara en yttre ram till ett tråkigt innehåll, t. ex. en stadsplan
            som är steril, stressbetonad, hård och färglös och i avsaknad
            av grönska och naturlig livsmiljö. Den nyhetsinformation som lämnas
            av tidningar och radio-TV är i huvudsak av starkt negativ karaktär.
            Nyhetsförmedlarna betecknar den som säljbar och nödvändig att
            framföra, medan många mottagare oftast betecknar den som tråkig
            och deprimerande. Av det jättematerial som förmedlas från jordens
            alla hörn plockar man i huvudsak ut krig, våld och olyckor, medan
            man utelämnar utveckling, framsteg, personlig uppoff- ring, lycka
            och glädje. Dessa senare betraktas knappast som säljbara nyheter.
            Man speglar mest bara världens tråkigheter, och reflexen av detta
            genomsyrar vårt land och folk till bristande entusiasm, håglöshet
          </p>
          <p xml:id="i-61MrdTTnuW2rA3iaxahrbc">
            1” Riksdagen 1973. 3 saml. Nr 83—88
          </p>
          <pb facs="riksdagen-motions-pdf/data/1973/mot_1973__84/mot_1973__84-002.pdf"/>
          <fw xml:id="i-AbDcg8ZkJqKBKaE82jDchG">
            Mot. 1973:84 4
          </fw>
          <p xml:id="i-T6q12RreHkSq88n1zjdMmR">
            och bristande framtidstro. Eftersom vi matas med negativism,
            har vi svårt att själva framkalla något positivt. Det påverkar
            vårt arbetsliv, vår fritid och också vårt nöjesliv. Hur nöjeslivet
            formas är viktigt för en nation. Om det är sunt, verkar det stimulerande
            och berikande. Innan människan välsignades med film och olika
            media måste var och en, som ville ha roligt, själv engagera sig.
            Det egna engagemanget gav stimulans. I alltför ringa grad utnyttjas
            de ofantliga möjligheter till ett engagemang som våra nya media
            kan ge oss. Nöjeslivet präglas av hård business och blir för många
            människor, som skulle behöva ett enkelt och glatt nöjesliv, icke
            möjligt att deltaga i. Nöjesbranschen söker sig avvägar, där de
            stora pengarna är att hämta i porr och spel och där tråkigheten
            är mer än utmanande. Det är klart att om svensken har som nationaldrag
            att vara tråkig, så förbättras ju inte hans tillvaro av att en
            systematisk tråkighet serveras honom i hans eget land. När Hans
            Majestät Konungen fyllde 90 år fick svenska folket uppleva en
            nationell fest, som icke var överdådig men värdig och som stimulerade
            en stor del av människorna och därtill skapade en viss form av
            samhörighetskänsla. Vissa individer betecknade den som icke demokra-
            tisk. Huvuddelen kände den som en demokratisk manifestation. Betydel-
            sen av värdigt firande av gemensamma högtider kan icke nog framhållas
            i ett demokratiskt samhälle. I stället för att småsnålt och halvsurt
            ta bort en del av vår traditionella festivitas, så borde man utveckla
            denna verksamhet på ett både traditionellt och tidsenligt sätt.
            Att förändra den yttre ramen vid riksdagens högtidliga öppnande
            till en färglös ceremoni utan traditionellt innehåll vore ett
            bevis för den slätstrukenhet, brist på färg och spelande innehåll
            som alltmer präglar det svenska samhället. I de flesta av Europas
            länder söker man genom det allmännas medverkan uppehålla glada
            och trevliga, nationella och traditionella högtider. Man är inte
            rädd för att, även om dessa återspeglar mindre demokratiska tider
            och händelser, levandegöra den tiden just för att man skall få
            en inblick i dessa förhållanden och man gör det i folklig lustspelsform.
            Vi behöver bara vända oss till vårt södra broderland Danmark för
            att konstatera hur folkhumorn och den glada attityden gör sig
            gällande och hur bl. a. barnfamiljerna och den enskilde kan glädjas
            åt icke kostsamma men enkla och glada nöjesarrangemang. I dag
            anslås ganska stora medel att att stimulera ungdomen till idrottsverksamhet,
            organisationsliv etc. för att därigenom utveckla självverksamheten
            i sund riktning. Att stimulera och utveckla ett sunt nöjesliv
            skulle komma alla åldersgrupper till del. Det behöver inte ske
            i färdiga engagemang utan mer i form av hjälp till självhjälp.
            Musik och nöjesarrangemang på offentliga platser skulle troligen
            motverka det offentliga öldrickandet och dagslånga ”tillingennyttahängande”
            på torg, tunnelbanor, bussar och järnvägsstationer. TV- och radioprogram
            med fler inslag av vanliga trevliga nöjen och med upptagande av
            också positiva rapporter från vårt eget land och andra länder
            skulle automatiskt skapa en annan, gladare och positivare syn
            på tillvaron.
          </p>
          <pb facs="riksdagen-motions-pdf/data/1973/mot_1973__84/mot_1973__84-003.pdf"/>
          <fw xml:id="i-DwiB4hKHLdCphwijSJPV9T">
            Mot. 1973:84 5
          </fw>
          <p xml:id="i-qxi9pCR6DBK94HV6wSGBz">
            Med hänvisning till vad som anförts i motionen hemställs att
            riksdagen hos Kungl. Maj:t anhåller om en utredning med uppgift
            att pröva förutsättningarna för dels ett bibehållande och utvecklande
            av våra traditionella högtidsdagar som kan ge dessa mer av innehåll
            och festivitas, dels ett uppmuntrande av nöjesaktiviteter och
            andra arrange- mang, vilka syftar till att slå vakt om och vidareutveckla
            våra värdefulla kulturformer.
          </p>
          <p xml:id="i-Vq7ArJS9dYngKshPeb9uQr" type="date">
            Stockholm den 12 januari 1973
          </p>
          <div xml:id="i-EfqhBvC5kiz5ACY5WAgu3j" type="signatureBlock">
            <list xml:id="i-SGa4zqrhP5dGgaaehQCEdR">
              <item xml:id="i-BT6X2uM9nuzHtrD9E8myvj" who="i-CkprnrTz3hpNREdKrcoiAi" type="signature">
                CARL-WILH
              </item>
              <item xml:id="i-XFx5EaJQ8GJAEtyYCazt4r" who="unknown" type="signature">
                LOTHIGIUS (m)
              </item>
            </list>
          </div>
        </div>
      </div>
    </body>
  </text>
</TEI>
