<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202021-SoU-02017">
  <teiHeader>
    <fileDesc>
      <titleStmt>
        <title>Nationellt samordnad vård för personer med sällsynta diagnoser</title>
        <author corresp="i-A9phxhhSVEV1RMX498pFjb">av Alexandra Völker (S)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2020/21:2017 av Alexandra Völker (S)</title>
          <idno type="rdwebb">H8022017</idno>
          <rs type="number">2017</rs>
          <orgName type="comitteeAbbreviation">SoU</orgName>
          <ref type="dokument_url_text">http://data.riksdagen.se/dokument/H8022017/text</ref>
          <ref type="dokument_url_html">http://data.riksdagen.se/dokument/H8022017</ref>
          <ref type="dokumentstatus_url_xml">http://data.riksdagen.se/dokumentstatus/H8022017</ref>
          <ref type="docx">http://data.riksdagen.se/fil/6A1EC2A1-7561-416E-AFC0-9EE546BD6D39</ref>
          <ref type="pdf">http://data.riksdagen.se/fil/9F11B07E-180C-45EF-8BDE-A33A64C6C954</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-A9phxhhSVEV1RMX498pFjb</idno>
            <name>Alexandra Völker</name>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-N8zvLgK6x1v3PYQgi33sLn" type="signed"/>
        <correspContext corresp="i-N8zvLgK6x1v3PYQgi33sLn">
          <note type="signatory" corresp="i-A9phxhhSVEV1RMX498pFjb"/>
        </correspContext>
        <correspAction xml:id="i-VUk3nPhZSmjbuHK6abfp9A" type="submitted">
          <date when="2020-10-05"/>
          <time when="08:38:47"/>
        </correspAction>
        <correspAction xml:id="i-7WzWGCJKPQVkWkWDdyf5aL" type="reviewed">
          <date when="2020-10-05"/>
          <time when="09:25:48"/>
        </correspAction>
        <correspAction xml:id="i-QkRFSazNezvGzSvhfqk67h" type="referred">
          <date when="2020-10-14"/>
        </correspAction>
        <correspAction xml:id="i-TYyjuDZuQ8kwE11smwUNd1" type="assigned">
          <date when="2021-09-02"/>
          <time when="10:29:00"/>
        </correspAction>
        <correspContext corresp="i-TYyjuDZuQ8kwE11smwUNd1">
          <ref type="assignedTo">Socialutskottet</ref>
        </correspContext>
        <correspAction xml:id="i-KnKmN5QYr3iRNeddFrpHAs" type="behandlas_i"/>
        <correspContext corresp="i-KnKmN5QYr3iRNeddFrpHAs">
          <ref type="uppgift">2020/21:SoU7</ref>
          <ref type="ref_dok_id">H801SoU7</ref>
          <ref type="ref_dok_typ">bet</ref>
          <ref type="ref_dok_rm">2020/21</ref>
          <ref type="ref_dok_bet">SoU7</ref>
          <ref type="ref_dok_titel">Stöd till personer med funktionsnedsättning</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-Xkk9Zx4Ao2JSS326EU6oji" type="behandlas_i"/>
        <correspContext corresp="i-Xkk9Zx4Ao2JSS326EU6oji">
          <ref type="uppgift">2020/21:SoU17</ref>
          <ref type="ref_dok_id">H801SoU17</ref>
          <ref type="ref_dok_typ">bet</ref>
          <ref type="ref_dok_rm">2020/21</ref>
          <ref type="ref_dok_bet">SoU17</ref>
          <ref type="ref_dok_titel">Kompetensförsörjning inom hälso- och sjukvården m.m.</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-U2Trka6cAbgiMUyGFMraRD" type="motHeader">
        <div xml:id="i-EUCaJ7DUCzneGS547uydGY" type="motTitle">
          Motion till riksdagen 2020/21:2017 av Alexandra Völker (S) Nationellt
          samordnad vård för personer med sällsynta diagnoser
        </div>
      </div>
      <div xml:id="i-UMyCqjWi9mKH1Co6H28ek" type="motBody">
        <div xml:id="i-W5Pug2RPUAEPqNF27RJvGi" type="motProposal" subtype="förslag">
          <head xml:id="i-DLXk99quCGBavjLaAHgq7y">
            Förslag till riksdagsbeslut
          </head>
          <list xml:id="i-EdSmLmj2jqfzQeE2ukmACu" style="ol">
            <item xml:id="i-K41shm13TTWzh1WtiVmRNX">
              Riksdagen ställer sig bakom det som anförs i motionen om att
              det behövs en nationell samordningsfunktion i syfte att stimulera
              och styra uppbyggnaden av de regionala centrumen för sällsynta
              diagnoser och tillkännager detta för regeringen.
            </item>
            <item xml:id="i-4i87dhKEGLxkEfj4KDhFiF">
              Riksdagen ställer sig bakom det som anförs i motionen om att
              skyndsamt överväga att färdigställa och anta en nationell handlingsplan
              för området sällsynta diagnoser och tillkännager detta för regeringen.
            </item>
            <item xml:id="i-SGw9rhEd13AzyykqLsBNGz">
              Riksdagen ställer sig bakom det som anförs i motionen om att
              möjliggöra ett mer jämlikt ekonomiskt stöd till funktionshindersorganisationer
              som inte passar in i den rådande strukturen för bidragssystemen
              till föreningsverksamhet och tillkännager detta för regeringen.
            </item>
          </list>
        </div>
        <div xml:id="i-4abiwUnhGAqczfJBbQ3ytD" type="motContent">
          <head xml:id="i-LL2eWVBooVMHq2NWzmMC85" type="h1">
            Motivering
          </head>
          <p xml:id="i-TtaaZHTE6J4YRLsGWTrnuC">
            För att en person ska definieras ha en sällsynt diagnos ska det
            gälla en ovanlig sjukdom/skada som leder till omfattande funktionshinder
            och som finns hos endast ett fåtal av befolkningen. I Sverige
            anses en diagnos vara sällsynt om den förekommer hos högst 5 på
            10 000. Uppskattningsvis har 500 000 svenskar en sällsynt diagnos
            eller lever med ett sällsynt hälsotillstånd.
          </p>
          <p xml:id="i-AZYSa5W32jXNoUv6fcSZad">
            Det finns tusentals olika sällsynta diagnoser. Definitionen innebär
            att alltifrån ett fåtal personer kan ha en viss sällsynt diagnos.
            I dagsläget finns omkring 300 sådana diagnoser beskrivna i Socialstyrelsens
            kunskapsdatabas samtidigt som det enligt beräkningar finns 7 000–8
            000 sällsynta diagnoser som drabbar omkring 2 procent av befolkningen.
            Många av diagnoserna är syndrom, vilket betyder att flera olika
            symtom ingår. Detta leder till omfattande och komplexa funktionsnedsättningar,
            vilket innebär att den enskilde nödgas ha kontakter med många
            olika medicinska specialister. Att diagnosen dessutom delas av
            så få innebär att kunskapen om den ofta är bristfällig i den allmänna
            sjukvården.
          </p>
          <p xml:id="i-YNZhLpoF1csr1kV9JHYBkb">
            Riksförbundet Sällsynta diagnoser genomförde våren 2019 en medlemsundersökning
            tillsammans med Novus. Undersökningen visade att 56 procent upplever
            att kunskaps­nivån inom vården inte är tillräcklig för att ge
            rätt behandling av den sällsynta diagnosen. Var fjärde uppgav
            att det tog mer än fyra år att få den sällsynta diagnosen fastställd
            och hälften fick sin diagnos först som vuxna. Endast 15 procent
            svarade att de har en vårdplan. 71 procent svarade att de inte
            har någon och 14 procent svarade att de inte vet. Var tredje svarade
            att de aldrig hade varit i kontakt med eller fått behandling av
            någon som är expert på deras sällsynta diagnos. Svaren är i stort
            sett identiska med svaren i den medlemsundersökning som gjordes
            2017 samt den som genomfördes tio år tidigare. Undersökningarna
            visar på stora brister vad gäller sjukvården för personer som
            lever med en sällsynt diagnos.
          </p>
          <p xml:id="i-LDDMZm2cXs4V3LHnnEDAgD">
            Okunskapen kring de sällsynta diagnoserna är särskilt problematisk
            då det är grupper som har behov av kvalificerad vård genom hela
            livet. Samordning av hälso- och sjukvårdens resurser är grundläggande
            för att rätt diagnos ställs samt för att kompetent och likvärdig
            vård ges till dem som har sällsynta diagnoser.
          </p>
          <p xml:id="i-Wt6YoE5EytSzjm6gRT6FA1">
            Behovet av att ”samla expertis för sällsynta sjukdomar” samt
            att ”organisera vårdvägar genom att samarbeta med relevanta experter
            inom landet eller vid behov utomlands” har även lyfts av EU:s
            ministerråd i deras rekommendation avseende sällsynta sjukdomar
            (2009/C151/02). Även Socialstyrelsen har i en rapport från 2010,
            ”Ovanliga diagnoser – Organisationen av resurser för personer
            med sällsynta diagnoser”, pekat på att den kvalitativa specialiserade
            vård som trots allt finns för sällsynta diagnoser är utspridd,
            sårbar och ojämnt fördelad över landet.
          </p>
          <p xml:id="i-Pno4TUXi2eUFTCaCYRp6Ug">
            Det har nu tagits fram en överenskommelse mellan regeringen och
            Sveriges Kommuner och Regioner som innebär ett viktigt första
            steg för en mer sammanhållen, effektiv, jämlik och patientsäker
            vård. Överenskommelsen är ett bra första steg för en mer sammanhållen
            vård för personer med sällsynta diagnoser, men långt ifrån till­räckligt.
            Utöver att innehållet i överenskommelsen behöver utvecklas krävs
            det en tydlig samordning för att personer med sällsynta diagnoser
            ska få träffa läkare med rätt kompetens och att vården ska vara
            jämlik i hela landet.
          </p>
          <p xml:id="i-2Kmmn2LDLMTWsNSS5C6ZbP">
            De flesta europeiska länder har redan en nationell plan för sällsynta
            diagnoser. Sverige är, tillsammans med Polen, Malta, Island och
            Luxemburg, ensamt om att sakna en nationell plan. Utifrån de sällsynta
            diagnosernas sällsynthet och komplexa behov behöver det finnas
            en handlingsplan som tar ett samlat grepp om vården och omsorgen
            för personer med sällsynta diagnoser. Endast med ett samlat grepp
            och nationell styrning kommer vi att kunna uppnå jämlik och likvärdig
            sjukvård över hela landet.
          </p>
          <p xml:id="i-BbQZEfquwYraHD2rTLWXzD">
            Möjligheten att utbyta erfarenheter med andra med samma diagnos
            och att skapa förutsättningar för brukarmedverkan.
          </p>
          <p xml:id="i-WvYcwx4XEhna6ipcngsk2n">
            Det är viktigt att få möta personer med samma eller en liknande
            diagnos för att utbyta erfarenheter och stärka varandra. Det är
            viktigt att tillsammans med andra med liknande diagnos kunna få
            lära sig om sin diagnos, få till sig forskning och få lära sig
            hur det svenska systemet fungerar och vilka rättigheter en har.
            Det är även viktigt att kunna gå samman för att som patienter
            kunna tala med en röst och stå upp för sina rättigheter. För att
            kunna bedriva föreningsverksamhet är det viktigt med förenings­bidrag.
            För Riksförbundet Sällsynta diagnosers närmare 70 föreningar med
            sammanlagt 16 000 medlemmar är det dock sällan möjligt att ta
            del av dagens föreningsbidrags­system, vare sig på nationell,
            regional eller lokal nivå. Skälet är att de alla är nationella
            och utan lokalföreningar. Lever man med en sällsynt diagnos är
            man ganska ensam i landet och kan därför inte bilda lokalföreningar,
            inte heller regionala, eftersom medlemsunderlaget är för litet.
          </p>
          <p xml:id="i-TqgGwaiSy79iAaesjGR2rN">
            Det gör att diagnosföreningarna automatiskt hamnar utanför bidragsstrukturen,
            vilket medför att föreningarnas förutsättningar att bedriva verksamhet
            begränsas påtagligt. Denna brist i bidragssystemet bör åtgärdas
            genom att en modell tas fram för att ge organisationsbidrag till
            nationella diagnosföreningar. Motsvarande bidrags­modeller i Danmark
            och Norge kan vara förebilder.
          </p>
          <p xml:id="i-LtsDmxqtp7jWFnrWrPRn8L">
            När det nu har bildats centrum för sällsynta diagnoser (CSD)
            vid landets alla universitetssjukhus, och det i regeringens och
            SKL:s överenskommelse kring den nya kunskapsstyrningen och nivåstruktureringen
            anges att brukarmedverkan ska ingå som en av grundpelarna blir
            bristen på föreningsstöd särskilt problematisk. Brukar­medverkan
            blir svårt eller omöjligt att genomföra i praktiken eftersom brukarnas
            organisationer har ett ekonomiskt stöd som antingen är sämre än
            för andra förbund i samma storlek eller saknas helt. Det gör att
            det är svårt för organisationerna att samla sina medlemmar så
            som behövs för att säkerställa en god brukarmedverkan.
          </p>
        </div>
        <div xml:id="i-Ck6xBz7dLW2uGS3NXMSdWf" type="signatureBlock">
          <list xml:id="i-7C2aZt1n4E8etxpUawFpGr">
            <item xml:id="i-J1cHX9to83GfmUdy9eg7Cb" who="i-A9phxhhSVEV1RMX498pFjb" type="signature">
              Alexandra Völker (S)
            </item>
          </list>
        </div>
      </div>
    </body>
  </text>
</TEI>
