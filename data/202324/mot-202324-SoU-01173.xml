<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202324-SoU-01173">
  <teiHeader>
    <fileDesc>
      <titleStmt>
        <title>Ett utvecklat folkhälsoarbete</title>
        <author corresp="i-Lw92TAaAVgG8Kdf7YxhViy">av Markus Wiechel (SD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2023/24:1173 av Markus Wiechel (SD)</title>
          <idno type="rdwebb">HB021173</idno>
          <rs type="number">1173</rs>
          <orgName type="comitteeAbbreviation">SoU</orgName>
          <ref type="dokument_url_text">https://data.riksdagen.se/dokument/HB021173/text</ref>
          <ref type="dokument_url_html">https://data.riksdagen.se/dokument/HB021173</ref>
          <ref type="dokumentstatus_url_xml">https://data.riksdagen.se/dokumentstatus/HB021173</ref>
          <ref type="pdf">https://data.riksdagen.se/fil/A01AFC11-EF10-4254-98CC-2BBB6E1EFB18</ref>
          <ref type="docx">https://data.riksdagen.se/fil/BD4F665C-4C59-4DB7-9612-5357B2B00680</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-Lw92TAaAVgG8Kdf7YxhViy</idno>
            <name>Markus Wiechel</name>
            <state type="partyAffiliation" ref="Q504069">
              <desc>SD</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="committeeProcessing"/>
        <correspAction xml:id="i-2PGuBKHzKRrDYBmE2iTPFA" type="signed"/>
        <correspContext corresp="i-2PGuBKHzKRrDYBmE2iTPFA">
          <note type="signatory" corresp="i-Lw92TAaAVgG8Kdf7YxhViy"/>
        </correspContext>
        <correspAction xml:id="i-4uAqkoTVNifUvi2bHGK2nE" type="submitted">
          <date when="2023-10-03"/>
          <time when="17:56:28"/>
        </correspAction>
        <correspAction xml:id="i-AwoRbVyxzomUNA9WkodasM" type="reviewed">
          <date when="2023-10-03"/>
          <time when="18:42:54"/>
        </correspAction>
        <correspAction xml:id="i-CF3YZ4PiDP4PwW7QpAmBa" type="referred">
          <date when="2023-10-17"/>
        </correspAction>
        <correspAction xml:id="i-RZSJMGuY7nnPNh9jr9mYVY" type="assigned">
          <date when="2024-04-03"/>
          <time when="16:48:59"/>
        </correspAction>
        <correspContext corresp="i-RZSJMGuY7nnPNh9jr9mYVY">
          <ref type="assignedTo">Socialutskottet</ref>
        </correspContext>
        <correspAction xml:id="i-Lre1NpYocXCk4QqdJTwnES" type="behandlas_i"/>
        <correspContext corresp="i-Lre1NpYocXCk4QqdJTwnES">
          <ref type="uppgift">2023/24:SoU12</ref>
          <ref type="ref_dok_id">HB01SoU12</ref>
          <ref type="ref_dok_typ">bet</ref>
          <ref type="ref_dok_rm">2023/24</ref>
          <ref type="ref_dok_bet">SoU12</ref>
          <ref type="ref_dok_titel">Läkemedel och tandvård</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-6ydh2imwsmqAYNtHcpTKvK" type="behandlas_i"/>
        <correspContext corresp="i-6ydh2imwsmqAYNtHcpTKvK">
          <ref type="uppgift">2023/24:SoU15</ref>
          <ref type="ref_dok_id">HB01SoU15</ref>
          <ref type="ref_dok_typ">bet</ref>
          <ref type="ref_dok_rm">2023/24</ref>
          <ref type="ref_dok_bet">SoU15</ref>
          <ref type="ref_dok_titel">Folkhälsa</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">
          Motion till riksdagen 2023/24:1173 av Markus Wiechel (SD) Ett
          utvecklat folkhälsoarbete
        </div>
      </div>
      <div type="motBody">
        <div type="motProposal" subtype="förslag">
          <head xml:id="i-RFXjA6z9rzfTepU5yY6AvT">
            Förslag till riksdagsbeslut
          </head>
          <list>
            <item xml:id="i-AHu82ArxpQWZotaRTjW5gG" sortKey="Yrkande 1">
              Riksdagen ställer sig bakom det som anförs i motionen om att
              se över en avveckling av Folkhälsomyndigheten i dess nuvarande
              form och fördela ansvaret på andra myndigheter och tillkännager
              detta för regeringen.
            </item>
          </list>
          <list>
            <item xml:id="i-C2TWeqsM2ZAHeKraC87Mde" sortKey="Yrkande 2">
              Riksdagen ställer sig bakom det som anförs i motionen om att
              se över ett regeringsuppdrag till exempelvis Folkhälsomyndigheten
              om en nationell strategi för nutrition och fysisk aktivitet och
              tillkännager detta för regeringen.
            </item>
          </list>
          <list>
            <item xml:id="i-14eeQ1L8ZPooyJt8BfA3hB" sortKey="Yrkande 3">
              Riksdagen ställer sig bakom det som anförs i motionen om att
              utreda tillsättandet av en nationell handlingsplan med tydliga
              mål och konkreta åtgärder för hälsosammare levnadsvanor samt en
              bättre folkhälsa och tillkännager detta för regeringen.
            </item>
          </list>
          <list>
            <item xml:id="i-R5fmY6BAya7zsKvbvSeDrz" sortKey="Yrkande 4">
              Riksdagen ställer sig bakom det som anförs i motionen om att
              utreda åtgärder för ökad kunskap kring hepatit C och tillkännager
              detta för regeringen.
            </item>
          </list>
          <list>
            <item xml:id="i-4uoKtaohhLHTqBsF2B3N4T" sortKey="Yrkande 5">
              Riksdagen ställer sig bakom det som anförs i motionen om att
              utreda möjligheten för alla invånare att testa sig för hepatit
              C och tillkännager detta för regeringen.
            </item>
          </list>
          <list>
            <item xml:id="i-8AvHEGSdB75CkNXjpqH5y5" sortKey="Yrkande 6">
              Riksdagen ställer sig bakom det som anförs i motionen om att
              utreda möjligheten för de som drabbats av hepatit C att få en
              väl fungerande behandling på lika villkor och tillkännager detta
              för regeringen.
            </item>
          </list>
          <list>
            <item xml:id="i-DY2chv7cbcQDPFDzZcQEJq" sortKey="Yrkande 7">
              Riksdagen ställer sig bakom det som anförs i motionen om att
              se över möjligheten till en nationell strategi för att eliminera
              hepatit C och tillkännager detta för regeringen.
            </item>
          </list>
          <list>
            <item xml:id="i-A3VVBKuDK69w3DiG922vYY" sortKey="Yrkande 8">
              Riksdagen ställer sig bakom det som anförs i motionen om att
              utreda möjligheten till ökad information om vaccination mot HPV
              och tillkännager detta för regeringen.
            </item>
          </list>
          <list>
            <item xml:id="i-4itMyJTeDZqE2K1VNNJUyk" sortKey="Yrkande 9">
              Riksdagen ställer sig bakom det som anförs i motionen om att
              se över införandet av en strategi för ett svenskt vaccin mot HSV-2
              och tillkännager detta för regeringen.
            </item>
          </list>
          <list>
            <item xml:id="i-Y77L6fgnroSB9YRuhy1WGy" sortKey="Yrkande 10">
              Riksdagen ställer sig bakom det som anförs i motionen om att
              beakta att snarast möjligt införa en nationell krisplan för att
              bekämpa sjukdomen tbc och inrätta kontroller i enlighet med WHO:s
              önskemål och tillkännager detta för regeringen.
            </item>
          </list>
        </div>
        <div type="motContent">
          <head xml:id="i-2YKjCRjMgpEuhwysBPyiRV" type="h1">
            Avveckla Folkhälsomyndigheten
          </head>
          <p xml:id="i-4SJDRkPTb7vXU6VZDinkna">
            Folkhälsomyndigheten bildades den 1 januari 2014 efter att man
            slagit ihop två myndig­heter: Smittskyddsinstitutet och Statens
            folkhälsoinstitut. Därtill fick den nya myndig­heten merparten
            av de uppdrag som tidigare ålades Socialstyrelsen med miljöhälsa
            och miljö- och folkhälsorapportering. 2015 fick myndigheten dessutom
            det samordnade ansvaret för smittskyddsområdet, som tidigare legat
            under Socialstyrelsen. Syftet med att samla allt detta under ett
            tak var att en myndighet skulle komma att syssla med både smittskydd
            och annat folkhälsoarbete. Med andra ord blev det den nya (men
            personal­mässigt bantade) myndigheten som skulle komma att göra
            bedömningar när det gällde allt ifrån frågor som rökning, alkohol
            och kost till fysisk aktivitet eller smittskydd.
          </p>
          <p xml:id="i-8mFQqqtFELvhAUpczcZjk2">
            Att en enda myndighet har så många olika uppdrag har i detta
            fall visat sig innebära stora problem, inte minst under coronapandemin.
            Myndighetens olika uppdrag har nämligen gjort arbetet mer komplicerat
            då olika åtgärder kan slå emot de olika målsätt­ningar som myndigheten
            har. Vidare kunde vi se hur välbehövd expertis av olika skäl försvann
            från myndigheten sedan hopslagningen, vilket gjorde att myndigheten
            sorgligt nog saknade de främsta experterna under pandemin. Detta
            problem kom att bli extra allvarligt då den då sittande socialdemokratiska
            regeringen mer eller mindre sköt ifrån sig allt ansvar på andra
            myndigheter och närmast konsekvent vägrade att fatta de politiska
            beslut som behövdes för att skydda invånarna från smitta. Resultatet
            blev att det svenska svaret på pandemin kom att bli ett av världens
            sämsta, med skyhöga döds- och smittotal utan att man ens kunnat
            mäta någon ekonomisk vinst.
          </p>
          <p xml:id="i-4whiCLSqXEsgGFkcb2Z1vv">
            Coronakommissionen riktade som bekant svidande kritik mot den
            socialdemo­kratiska och miljöpartistiska regeringen för dess bristfälliga
            och i vissa fall närmast obefintliga pandemipolitik, men man riktade
            också kritik mot Folkhälsomyndigheten. Kommissionens ordförande
            förklarade bland annat bristerna med att myndigheten hade olika
            uppdrag, vilket skapade förvirring, och han menade att man därför
            borde ha försökt klarlägga hur olika uppdrag skulle vägas mot
            varandra.
          </p>
          <p xml:id="i-EnbUvGGq29EGB8HYGHPWTC">
            Det är med andra ord tydligt att Folkhälsomyndigheten i dess
            nuvarande form är dysfunktionell. Mot bakgrund av detta bör det
            göras en rejäl översyn av Folkhälso­myndigheten för att grundligt
            se över dess uppbyggnad, av såväl ansvarsområden som expertis,
            och därefter avveckla myndigheten i dess nuvarande form så att
            ansvaret kan fördelas på andra existerande eller nya myndigheter.
          </p>
          <head xml:id="i-UC7qggnBCLhAXCrqzMfQSU" type="h1">
            Nationell strategi för nutrition och fysisk aktivitet
          </head>
          <p xml:id="i-BtnpoTmdRTGrhxwX33PwXz">
            Den fysiska aktiviteten, eller den fysiska inaktiviteten, har
            stora effekter på människors hälsa och på folkhälsan i stort,
            vilket gör det till en mycket samhällsviktig fråga. En hälsofrämjande
            fysisk aktivitet innebär en erkänt förbättrad hälsa utan att åsamka
            skada samtidigt som en fysisk inaktivitet innebär en riskfaktor
            för flertalet sjukdomar (exempelvis hjärt-kärlsjukdomar, fetma,
            typ 2-diabetes, sjukdomar i rörelseorganen, psykisk ohälsa och
            cancer). För dem med en bevarad fysisk aktivitet ökar chansen
            till oberoende och till ett hälsosamt liv långt upp i åldern.
          </p>
          <p xml:id="i-Kz4Bae1sVq3SWt2BcSVKyW">
            Tydlig forskning visar att ohälsosamma matvanor, låg fysisk aktivitet
            och fetma tillsammans orsakar upp till 28 procent av sjukdomsbördan
            i Sverige. I Sverige har fetman ökat kraftigt de senaste åren
            och globalt anses fetma orsaka omkring sex procent av alla dödsfall.
            Av den anledningen finns det idag internationella satsningar för
            att möta den negativa utvecklingen. Världshälsoförsamlingen har
            bland annat antagit policydokument (bland annat den globala handlingsplanen
            för prevention och kontroll av kroniska sjukdomar 2013–2020) där
            man klargjort en vision om att världen ska vara fri från de kroniska
            sjukdomar som kan förebyggas genom att exempelvis stoppa ökningen
            av fetma och diabetes. EU har likaså antagit en handlingsplan
            mot barnfetma 2014–2020.
          </p>
          <p xml:id="i-HxFUfaYVDa86FGnGhFTaEZ">
            I Sverige saknas en nationell strategi för nutrition och fysisk
            aktivitet, trots att detta efterfrågats av stora delar av den
            medicinska expertisen. En sådan strategi kan imple­men­tera preventiva
            åtgärder i samhället för en mer proaktiv folkhälsa. Enskilda aktörer
            kan få hjälp att agera för att förhindra framtida sjukdomar och
            hälsopedagoger kan användas på ett bättre sätt för att komplettera
            sjukvården. Folkhälsomyndigheten är en lämplig myndighet som skulle
            kunna få ett regeringsuppdrag att tillsätta en nationell strategi
            och handlingsplan för nutrition och fysisk aktivitet. Vidare bör
            en framtagen handlingsplan innehålla tydliga mål med konkreta
            åtgärder för hälsosammare levnads­vanor samt en bättre folkhälsa.
            Detta bör riksdagen tillkännage för regeringen.
          </p>
          <head xml:id="i-7jfwDNf2bZ749G2mGLkXuv" type="h1">
            Vaccination
          </head>
          <head xml:id="i-G6XRECuDipZUDRiJSnncnH" type="h2">
            Åtgärder mot hepatit C
          </head>
          <p xml:id="i-MTB9XdXAWHV1aqfhwsH1oz">
            Hepatit C är en infektion som orsakas av hepatit C-viruset och
            primärt drabbar levern. Hepatit C är svårt att upptäcka då det
            ofta inte ger några symptom. Dock kan resultatet bli mycket allvarligt,
            och en kronisk infektion kan leda till ärrbildning i levern som
            efter många år leder till skrumplever. Patienter med skrumplever
            kan också drabbas av lever­svikt, levercancer eller svullna vener
            i matstrupen och magen, vilket i sin tur kan leda till förblödning.
            Huvudsakligen drabbas människor av hepatit C via blodkontakt från
            intravenös droganvändning, icke-steril medicinsk utrustning och
            blodtransfusioner.
          </p>
          <p xml:id="i-UGtfeCUv7cGhupjo4qVJBG">
            Tidigare har sjukvården använt sig av Peginterferon och Ribavirin
            som standard­mediciner, och av de patienter som använt dessa botas
            mellan 50 och 80 procent. Under 2014 godkändes dock ett nytt läkemedel,
            Sofosbuvir, som läkemedel i Europa. Läke­medlet, som saknar biverkningar,
            kan bota smittade människor men ges idag enbart till de allra
            mest sjuka och erbjuds bara i vissa landsting. Skälet till att
            inte alla får läke­medlet är främst den höga kostnaden; exempelvis
            kostar en tremånadersbehandling 360 000 kronor. Under 2015 behandlades
            2 196 patienter, och under 2016 behandlades 2 442 patienter.
          </p>
          <p xml:id="i-4c64MSAVAjwjUvnoWDk822">
            Ungefär 41 000 svenskar bär idag på hepatit C-viruset i Sverige.
            Varje år diagnosti­seras ytterligare 2 000 svenskar och ungefär
            180 svenskar dör som följd av viruset. Det finns idag ett stort
            kunskapsbehov kring frågan om hepatit C och de möjligheter som
            finns i och med de nya behandlingarna. Samtidigt bör vi vara medvetna
            om att sjuk­vården för drabbade inte sker på lika villkor.
          </p>
          <p xml:id="i-Tqy9oU2AQGJPqVh4nVvMUD">
            I maj 2016 antog WHO:s World Health Assembly en ny strategi som
            uppmanar världens alla länder att arbeta fram nationella strategier
            för att bekämpa hepatit C. Inom denna strategi inkluderas ett
            stöd för de länder som vill och arbetar för att eliminera viruset.
            Flera europeiska länder har därför tagit fram egna nationella
            strategier för att eliminera hepatit C i linje med WHO:s rekommendationer,
            men tyvärr inte Sverige.
          </p>
          <p xml:id="i-HAvFwQHB8QxCGqhvciuH2G">
            Regeringen bör vidta åtgärder för att samtliga ska få chansen
            att testa sig för hepatit C samt utöka arbetet för kunskap kring
            hepatit C (som är sex gånger vanligare i Sverige än exempelvis
            hiv). Regeringen bör likaså garantera att samtliga drabbade erbjuds
            den medicin de behöver och får en likvärdig behandling oavsett
            vilket landsting de tillhör samt skapa en nationell strategi för
            att helt eliminera viruset.
          </p>
          <head xml:id="i-Fe5tTfnTPnun87JLQH13Fr" type="h2">
            Vaccinering mot HPV
          </head>
          <p xml:id="i-QaFqcRmuMaYsxEzfiRJo1f">
            Sedan 2012 har flickor vaccinerats mot det så kallade humana
            papillomviruset (HPV), världens vanligaste sexuellt överförbara
            virus. HPV är ett mycket vanligt virus som finns i fler än hundra
            olika varianter. Vissa sorter kan ge den drabbade vårtor på händer
            eller fötter eller i underlivet, men majoriteten av de som smittas
            märker överhuvudtaget inte att de har HPV. De flesta typer av
            HPV är ofarliga, men det finns fall då den drabbade kan få cellförändringar
            och cirka 70 procent av alla fall av livmoderhalscancer tros bero
            på detta virus. För att förebygga detta kallas numer alla kvinnor
            som fyllt 23 år till gynekologisk cellprovtagning vart tredje
            år.
          </p>
          <p xml:id="i-5PZDqj9w5XnSyXA533QLSL">
            Det finns idag vaccin mot HPV-viruset och ungdomar under 13 år
            har möjlighet att kostnadsfritt bli vaccinerade hos elevhälsan.
            Vaccinering bör ske så tidigt som möjligt, innan den berörda personen
            blivit sexuellt aktiv, men det går att bli vaccinerad även i ett
            senare stadium. Trots att man smittats av en typ av HPV-virus
            går det alltså att skydda sig mot andra typer vid en senare vaccination.
            Sedan hösten 2020 har lyckligtvis även pojkar kommit att inkluderas
            i det allmänna barnvaccinationsprogrammet och de kan därmed kostnadsfritt
            få vaccinera sig mot HPV och på så sätt få skydd mot bland annat
            kondylom och vissa ovanliga cancerformer. Det vill till att de
            nu också tar den möjlig­heten. Hundratals cancerfall per år kan
            undvikas enbart genom att många vaccinerar sig. Riksdagen bör
            därför ge regeringen i uppgift att öka informationen om vaccinations­möjligheten
            gällande HPV i samhället.
          </p>
          <head xml:id="i-BHf5JVwEhRZdbckN1btPy7" type="h2">
            Åtgärder mot HSV-2
          </head>
          <p xml:id="i-UtWmEpJwBgebJKCz1FZ1pK">
            Herpes simplex virus 2 (HSV-2) orsakar könsherpes och infekterar
            genitala slemhinnor, följt av en livslång infektion i nervsystemet.
            En mycket stor andel av svenskarna är smittade och globalt bär
            cirka 500 miljoner människor på smittan, enligt Världshälso­organisationen
            WHO (90 procent av världens befolkning tros vara smittad med herpes­virus
            HSV-1 och 65 procent med herpesvirus CMV).
          </p>
          <p xml:id="i-P6YyerWzqswpLs5VZd7rvE">
            Herpesvirus tillhör en virusfamilj (tillsammans med bland annat
            hiv och HTLV) som har spridit sig i vad som närmast kan betraktas
            som en pandemisk skala bland världspopulationer. Anledningen är
            förmågan att etablera latens (herpesviruset är också det mest
            latenta viruset), vilket innebär att viruspartiklar infekterar
            värdcellen med sin arvsmassa och därefter sitter virala gener
            kvar i cellerna i ett så kallat vilande läge.
          </p>
          <p xml:id="i-6uoDtoZRDVpoyCv6FG8vh1">
            Herpesvirus är en stor familj med över 130 virus, varav HSV-1,
            HSV-2 och sju andra kan smitta människor. Att aktivt försöka förhindra
            herpesinfektioner har flera fördelar då de kan orsaka många olika
            kroniska sjukdomar hos människan, som återaktiveras under livet,
            varav vissa till och med är dödliga. Därtill har personer smittade
            med HSV-2 en förhöjd risk att bli hivsmittade (60–90 procent av
            alla hivsmittade bär också på HSV-2). Fram tills nyligen har man
            ansett att herpes har varit i princip omöjligt att undvika och
            framför allt att bota. Nu har dock ett vaccin visat sig ha mycket
            lovande resultat i djurförsök, varför forskare önskar verka för
            att kunna vaccinera människor. Inte minst då svenska forskare
            ligger i framkant i detta avseende finns en enorm potential att
            kunna erbjuda omvärlden en viktig och hälsofrämjande produkt.
            Reger­ingen bör återkomma till riksdagen med en strategi för att
            snabba på processen med ett svenskt vaccin mot HSV-2.
          </p>
          <head xml:id="i-JDKeo2mwbWkp3DhLnamVjT" type="h1">
            Handlingsplan mot tbc
          </head>
          <p xml:id="i-84vqDfo3YL17hfXqspJwb3">
            För inte så länge sedan kunde vi skryta med att Sverige var ett
            land fritt från tbc. Så är det dessvärre inte längre. Sakta men
            säkert har tbc-fall uppstått som en följd av att människor från
            framför allt fattigare delar av världen har flyttat till vårt
            land. Trots detta faktum saknas idag flertalet kontroller och
            när så är fallet krävs handling. Faktum är att vi idag nått en
            punkt där läget är så allvarligt att Världshälsoorganisationen
            (WHO) aktivt uppmanar Sverige att ta fram en nationell krisplan
            för att bekämpa sjukdomens spridning. Normalt sett brukar WHO
            rikta in sig på de länder som klassas som hög­incidentländer,
            men nu inkluderas alltså Sverige eftersom vi inte bara har bristande
            kontroll på dem som väljer att flytta till Sverige utan även har
            en ovanligt stor invandring till Sverige.
          </p>
          <p xml:id="i-Bj2H9U5Pwv5HS2Lu4gCNeU">
            Antalet smittade av tbc påverkas i stor utsträckning av resande
            och migrations­strömmar, varför vi lyckligtvis har sett en minskning
            de senaste åren men det är fortfarande ett folkhälsoproblem som
            vi helt saknade för ett antal år sedan. Att ta fram en nationell
            krisplan för att säkerställa tillgången till adekvat vård och
            hantering av tuberkulos i hela landet bör därför välkomnas. WHO
            påtalar i sin uppmaning särskilt vikten av en skärpt epidemiologisk
            övervakning. Vad de menar med detta är obliga­toriska hälsoundersökningar
            av personer i riskgrupper samt uppföljande kontroller av personer
            som sedan tidigare konstaterats smittade för att säkerställa att
            påbörjade behandlingar slutförs.
          </p>
          <p xml:id="i-u3Q9KjDQfxRjjwzfjGqix">
            Ansvaret för att ta fram en nationell tuberkulosplan, organisera
            smittspårning, identifiera riskgrupper för sjukdomen och ta fram
            strategier för att nå dessa grupper faller idag på Folkhälsomyndigheten.
            Riksdagen bör ge regeringen tillkänna att det snarast möjligt
            bör tas fram en lagstiftning som möjliggör önskad tuberkulosplan
            samt nödvändiga kontroller.
          </p>
        </div>
        <div type="motSignatures">
          <list>
            <item xml:id="i-UoE3JaDHEqDTx19hxaVvhE" who="i-Lw92TAaAVgG8Kdf7YxhViy">
              Markus Wiechel (SD)
            </item>
          </list>
        </div>
      </div>
    </body>
  </text>
</TEI>
