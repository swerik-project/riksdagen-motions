<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200405-LU-00299">
  <teiHeader>
    <fileDesc>
      <titleStmt>
        <title>Könsdiskriminerande reklam</title>
        <author corresp="i-Qa1ZufD1xJDN43bJxjLRPB">av Tasso Stafilidis m.fl. (v)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Könsdiskriminerande reklam</title>
          <idno type="rdwebb">GS02L299</idno>
          <rs type="number">L299</rs>
          <orgName type="comitteeAbbreviation">LU</orgName>
          <ref type="dokument_url_text">http://data.riksdagen.se/dokument/GS02L299/text</ref>
          <ref type="dokument_url_html">http://data.riksdagen.se/dokument/GS02L299</ref>
          <ref type="dokumentstatus_url_xml">http://data.riksdagen.se/dokumentstatus/GS02L299</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-Qa1ZufD1xJDN43bJxjLRPB</idno>
            <name>Tasso Stafilidis</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-7Gy2xwC7Jyimjy9QTKnQEf</idno>
            <name>Rossana Dinamarca</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-44hG22iaE6LAaX8WoMPPk3</idno>
            <name>Mats Einarsson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-5CH7vHLGXLfDB5Tn7xx95V</idno>
            <name>Siv Holma</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-GE8V8xQLUeUXqQYs9agnuG</idno>
            <name>Rolf Olsson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-KnfRfemwD98TyCA1A8KCeX</idno>
            <name>Peter Pedersen</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-SxwXtVqzR6fyXB2uQfozAQ</idno>
            <name>Per Rosengren</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-2aZQBvMx8o6ihusfvExbt8</idno>
            <name>Alice Åström</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-GmCgz2vktaworC1QobQ195" type="signed"/>
        <correspContext corresp="i-GmCgz2vktaworC1QobQ195">
          <note type="signatory" corresp="i-Qa1ZufD1xJDN43bJxjLRPB"/>
          <note type="signatory" corresp="i-7Gy2xwC7Jyimjy9QTKnQEf"/>
          <note type="signatory" corresp="i-44hG22iaE6LAaX8WoMPPk3"/>
          <note type="signatory" corresp="i-5CH7vHLGXLfDB5Tn7xx95V"/>
          <note type="signatory" corresp="i-GE8V8xQLUeUXqQYs9agnuG"/>
          <note type="signatory" corresp="i-KnfRfemwD98TyCA1A8KCeX"/>
          <note type="signatory" corresp="i-SxwXtVqzR6fyXB2uQfozAQ"/>
          <note type="signatory" corresp="i-2aZQBvMx8o6ihusfvExbt8"/>
        </correspContext>
        <correspAction xml:id="i-JNK34bP434Rh4111SfoSk1" type="referral">
          <date when="2004-10-14"/>
        </correspAction>
        <correspAction xml:id="i-C4JkjTP78KqcxaQU8SXuXF" type="dismissal">
          <date when="2004-10-14"/>
        </correspAction>
        <correspAction xml:id="i-3tg3Hg47JhGAS3Egteg7Xz" type="submission">
          <date when="2004-10-05"/>
        </correspAction>
        <correspAction xml:id="i-S1XPPRZSCWMhhuzgK9gQ7L" type="assigned"/>
        <correspContext corresp="i-S1XPPRZSCWMhhuzgK9gQ7L">
          <ref type="assignedTo">Lagutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200405/mot_200405_L_299/mot_200405_L_299-0001.pdf"/>
      <pb facs="riksdagen-motions-pdf/data/200405/mot_200405_L_299/mot_200405_L_299-0001.pdf"/>
      <div xml:id="i-TR2fZoESuAM77LhA8yYUe7" type="motHeader">
        <div xml:id="i-JTeog2qA8RcthNgr21Q4mo" type="motTitle"/>
        <div xml:id="i-VxRT61ACpNRefqp9oJkZp3" type="motSubmissionInfo"/>
      </div>
      <div xml:id="i-33f54drpXwqxTN4NTRjeme" type="motBody">
        <div xml:id="i-EcksHpR6cA4opxGLRLz8TL">
          <p xml:id="i-Ph4wgw2eCPppnEGYV2gkBq">
            2004/05 mnr: L299 pnr: v825
          </p>
          <p xml:id="i-XdHviFC4W7Gx8RceetYdG7">
            Motion till riksdagen 2004/05:L299
          </p>
          <p xml:id="i-QnByq6oPR7oAi8QAojQDnk">
            av Tasso Stafilidis m.fl. (v)
          </p>
          <p xml:id="i-2ykjiYZX2bTWaaRfqJNBZR">
            Könsdiskriminerande reklam
          </p>
          <p xml:id="i-G8zH36GBJdPEhtEbxXAirz">
            Förslag till riksdagsbeslut
          </p>
          <p xml:id="i-17fHevAVVTtnYGgTdKLa96">
            Riksdagen begär att regeringen i enlighet med vad i motionen
            anförs skall utreda och lägga fram förslag till lagstiftning om
            förbud mot könsdiskriminerande reklam.
          </p>
          <p xml:id="i-AdvALgR3UyndY5o8xWx4QC">
            Könsdiskriminerande reklam
          </p>
          <p xml:id="i-UxyEzArLSH7jbYTMQi6dS9">
            Reklamen är ett medel som används i ett kommersiellt syfte för
            att påverka oss att köpa produkter. Även om reklamen har till
            huvudsyfte att öka efterfrågan på varor och tjänster så påverkar
            den också mottagarens medvetande när det gäller frågor som inte
            har något direkt samband med de utannonserade varorna och tjänsterna.
            Reklamen spelar på vår rädsla för fulhet, åldrande, övervikt,
            ensamhet och så vidare. Reklamen skapar och upprätthåller stereotypa
            idealbilder av män och kvinnor. Reklamen skapar och upprätthåller
            heteronormen. Många kvinnor och män känner sig kränkta speciellt
            av framställningen av kvinnor som rena sexualobjekt. Objektifieringen
            som framför allt kvinnor utsätts för i kommersiella syften är
            ett allvarligt samhällsproblem. Sexualiseringen av det offentliga
            rummet ökar. De onaturliga kroppsidealen som skapas och upprätthålls
            av reklamen påverkar såväl tonårsflickor som pojkar negativt.
            Vidare sänder könsdiskriminerande reklam en tydlig signal om att
            det är acceptabelt att behandla andra människor, i synnerhet kvinnor,
            som objekt. Reklamen förmedlar också en könsstereotyp bild till
            barn. Könsdiskriminerande reklam kan vara diskriminerande för
            såväl kvinnor som män. Könsdiskriminerande reklam brukar delas
            in i två huvudgrupper, kränkande reklam och schabloniserande reklam.
            Med kränkande reklam avses i dessa sammanhang framställningar
            vars innehåll i egentlig mening diskriminerar det ena könet, dvs.
            reklam som förmedlar ett budskap som på ett eller annat sätt nedvärderar
            könet i fråga. Med schabloniserande reklam
          </p>
          <pb facs="riksdagen-motions-pdf/data/200405/mot_200405_L_299/mot_200405_L_299-0002.pdf"/>
          <p xml:id="i-ASK1mxeBSaQpftcWnH94UB">
            2004/05:L299
          </p>
          <p xml:id="i-HmtVBWwYwtfJR8YQ7ovqNb">
            avses framställningar som återspeglar ett föråldrat könstänkande
            och därigenom motverkar strävanden mot jämlikhet mellan könen.
            Sverige har genom olika internationella konventioner åtagit sig
            att motverka könsdiskriminering. Marknadsföringslagen är inte
            tillämplig på könsdiskriminerande reklam. Inte heller diskrimineringslagstiftningen
            är tillämplig. Lagstiftaren har överlåtit till näringslivet att
            genom frivilliga åtgärder motverka den könsdiskriminerande reklamen.
            Vänsterpartiet är kritiska till hur Näringslivets etiska råd mot
            könsdiskriminerande reklam (ERK) har skött sitt uppdrag.
          </p>
          <p xml:id="i-igyZyPQQwQbnKUKM2qnHg">
            Avvägning mellan olika intressen
          </p>
          <p xml:id="i-AmbtEDCiyDD8w1LN65gb1U">
            Tryckfriheten har, som en del av yttrandefriheten, en särskilt
            stark ställning i Sverige. Att få tycka, tänka och förmedla tankar
            till andra, är centralt i en demokrati. Yttrandefriheten innebär
            ett skydd för medborgarna mot ingripanden från statsmakternas
            sida. Men denna frihet kan, och får, inskränkas om den kränker
            andra värden eller friheter som också anses centrala i vårt samhälle.
            Enskilda eller allmänna intressen av olika slag kan väga tyngre.
            I de olika utredningar som gjorts om könsdiskriminerande reklam
            kan två olika utgångspunkter sägas ha förekommit, två utgångspunkter
            som lett till olika sätt att avväga intresset av tryckfrihet mot
            andra intressen. Dels har innehållet i den tryckta skriften prövats
            mot syftet med tryckfriheten, vilket är att säkerställa ett fritt
            meningsutbyte och en allsidig upplysning. Om innehållet inte handlar
            om upplysning och meningsutbyte, har man inte ansett att den könsdiskriminerande
            reklamen skyddas av TF. Denna argumentation har använts beträffande
            kommersiell reklam i den del som reglerats i Marknadsföringslagen
            (MFL), dvs. otillbörlig marknadsföring i förhållande till konsumenter
            och näringsidkare. Dels har all tryckt skrift betraktats som skyddad
            av TF. Här är det alltså mediet i sig som är skyddat. Utifrån
            denna utgångspunkt har det krävts ett uttryckligt stöd i grundlagen
            för att könsdiskriminerande reklam ska kunna undantas. Exempel
            på undantag är reklam för alkohol och tobak, och produktion och
            spridning av barnpornografi. (Ds 1994:64, s.82 ff.).
          </p>
          <p xml:id="i-PYJewWbHggKDpjfHr7DWDt">
            ERK
          </p>
          <p xml:id="i-S5HsdtfbjqxxK9YDXoPR3d">
            År 1988 inrättades Näringslivets etiska råd mot könsdiskriminerande
            reklam (ERK), sammansatt av representanter från näringslivet.
            Enligt stadgarna har rådet till uppgift att genom normbildande
            verksamhet motverka könsdiskriminering i reklam och bidra till
            en hög etisk standard hos annonsörer och reklamproducenter. Tidigare
            förslag (Ds 1994:64) avseende lagstiftning mot könsdiskriminerande
            reklam har utsatts för massiv kritik från
          </p>
          <pb facs="riksdagen-motions-pdf/data/200405/mot_200405_L_299/mot_200405_L_299-0003.pdf"/>
          <p xml:id="i-NVEyyrqSh3GdVAAUZkzNag">
            berörda näringslivsorganisationer. ERK:s huvudmän anförde bl.a.
            i ett remissyttrande att könsdiskriminerande reklam handlar om
            åsikter, värderingar och attityder i samhället vilka är grundlagsskyddade.
            Syftet med ERK är förutom att motverka könsdiskriminerande reklam
            även att motverka ett förbud mot sådan reklam för att värna om
            yttrandefriheten (ERK:s verksamhetsberättelse 1996). De som har
            motsatt sig lagstiftning har även gjort gällande att näringslivets
            egenåtgärder på området är mer verkningsfulla än vad som kan åstadkommas
            genom lagstiftning. Vänsterpartiet ifrågasätter om ERK med en
            sådan inställning verkligen kan ta sin uppgift att verka mot könsdiskriminerande
            reklam på allvar. Vidare är det ett problem att inte alla ERK:s
            avgöranden offentliggörs.
          </p>
          <p xml:id="i-KdK44qwdW6jkCxzYTSLtM7">
            Pågående arbete
          </p>
          <p xml:id="i-A8ik4mJpXF2or7PX4Usss4">
            I november 2003 tog regeringen initiativ till projektet FLICKA
            vilket i och för sig är vällovligt. Vänsterpartiet anser dock
            att projektet i stället för att rikta sig till unga flickor borde
            rikta sig till de aktörer som producerar den könsdiskriminerande
            reklamen och alltså lägga ansvaret på dem. Vi anser också att
            det är en brist att projekt FLICKA saknar ett könsmaktsperspektiv.
            Detta är beklagligt eftersom det är könsmaktsstrukturen och grunden
            för denna som vi måste ifrågasätta om vi effektivt ska kunna motverka
            könsdiskriminerande reklam. Vänsterpartiet vill också uppmärksamma
            om att regeringen i sin senaste jämställdhetsskrivelse Jämt och
            Ständigt (skr. 2002/03:140) har formulerat ”Sexualisering av det
            offentliga rummet” som ett av sina mest prioriterade områden.
            Tillsammans med samarbetspartierna har man genomfört en hearing
            och tillsatt en arbets- och expertgrupp för att jobba vidare med
            dessa frågor. Regeringen uttrycker i skrivelsen en oro för den
            tilltagande sexualisering där kvinnors kroppar objektifieras och
            sexualiseras i annonser, massmedia och på Internet. Frågan om
            lagstiftning har under våren även kommenterats av regeringens
            jämställdhetsminister, som tillsammans med Vänsterpartiet och
            Miljöpartiet ställt sig positiv till en lagstiftning mot könsdiskriminerande
            reklam (SvD 2004-03-10).
          </p>
          <p xml:id="i-8fQhfB3ULVhRKrDN33GCUA">
            Tidigare ställningstaganden
          </p>
          <p xml:id="i-SszQmA41WB5zFChqqGT4TZ">
            Lagutskottet ställer sig i betänkande (bet. 2003/04:LU8) inte
            bakom Vänsterpartiets krav på en utredning om lagstiftning mot
            könsdiskriminerande reklam. Lagutskottet motiverar sitt ställningstagande
            med att ett förbud mot könsdiskriminerande reklam skulle kräva
            en grundlagsändring samt inskränkningar i tryckfriheten och yttrandefriheten.
            Vidare anför utskottet att
          </p>
          <p xml:id="i-WDzxnyFvEEiyTLKmC754Rf">
            2004/05:L299
          </p>
          <pb facs="riksdagen-motions-pdf/data/200405/mot_200405_L_299/mot_200405_L_299-0004.pdf"/>
          <p xml:id="i-SAUSb62LKaqBtDwMHM9UVh">
            2004/05:L299
          </p>
          <p xml:id="i-SCSYtNYgFdKKD4BLwzGVVB">
            en dylik lagstiftning skulle komma i fråga först om det framstår
            som det enda alternativet för att komma till rätta med problemet.
            Vänsterpartiet menar att den könsdiskriminerande reklamen p.g.a.
            anledningar som redovisats ovan är ett allvarligt samhällsproblem
            som redan nu kräver kraftfulla åtgärder. Vi menar att ett förbud
            är den enda möjligheten att sätta stopp för könsdiskriminerande
            reklam samt en nödvändig signal om att förnedringen av det kvinnliga
            könet är oacceptabel. Vår ståndpunkt är att frågan om det bör
            lagstiftas om ett förbud mot könsdiskriminerande reklam utretts
            tillräckligt och att tiden är mogen för att se över hur en sådan
            lagstiftning ska utformas. Vänsterpartiet föreslår därför att
            regeringen ska utreda och återkomma med förslag till lagstiftning
            om förbud mot könsdiskriminerande reklam.
          </p>
          <p xml:id="i-BRK1QdDxqnkqLCsYT891op" type="date">
            Stockholm den 29 september 2004
          </p>
          <div xml:id="i-KFF61TxpcJxqMMh1cYBZcN" type="signatureBlock">
            <p xml:id="i-rCoEHnCFP6gCq2Z5e3qvB" who="i-Qa1ZufD1xJDN43bJxjLRPB" type="signature">
              Tasso Stafilidis (v)
            </p>
          </div>
          <p xml:id="i-8bUfTTPi4sSimzpzfGRDDW">
            Rossana Dinamarca (v) Mats Einarsson (v) Siv Holma (v) Rolf Olsson
            (v) Peter Pedersen (v) Per Rosengren (v) Alice Åström (v)
          </p>
        </div>
      </div>
    </body>
  </text>
</TEI>
