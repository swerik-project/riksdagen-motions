<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200203/mot_200203_MJ_0007/mot_200203_MJ_0007-0001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            2002/03 mnr: MJ7 pnr: c148
          </p>
          <p>
            Motion till riksdagen 2002/03:MJ7
          </p>
          <p>
            av Jan Andersson m.fl. (c) med anledning av skr. 2002/03:29
          </p>
          <p>
            Johannesburg — FN:s världstoppmöte om hållbar utveckling
          </p>
          <p>
            1 Sammanfattning
          </p>
          <p>
            Politiken och politiker har ett stort ansvar att ta beslut om
            och föra den uthålliga utvecklingen framåt. Samtidigt är det extremt
            viktigt att vi i detta arbete öppnar stora möjligheter för att
            uppmuntra ett underifrånperspektiv. Framgångsrik miljöpolitik
            måste bygga på ett underifrånperspektiv. Näringslivet, = föreningslivet
            och inte minst de många lokala utvecklingsgrupper som finns över
            hela vårt land måste bli delaktiga och ges inflytande över arbetet.
            Vikten av att få med näringslivet är stor. Företagaren/entreprenören
            är bra på nytänkande och detta ska vi dra nytta av. Den nationella
            strategin för uthållig utveckling ska tydligare präglas av ett
            underifrånperspektiv. Vi är besvikna över att vår uppmaning att
            särskilt lyfta fram kvinnors och barns rättigheter, mänskliga
            rättigheter, under Johannesburgkonferensen inte har tagits på
            allvar av regeringen. Inte heller kvinnors situation i Sverige
            engagerar regeringen tillräckligt. Det finns oerhört mycket kvar
            att göra för världens kvinnor och barn. I den revidering av den
            nationella strategin för hållbar utveckling som ska göras under
            2003 måste kvinnors och barns rättigheter lyftas fram mycket tydligare.
            Vi lyfter i motionen krav på en tydligare målformulering om hållbar
            utveckling i läroplanen/kursplanen. Skolan har en viktig roll
            för byggandet av ett hållbart samhälle. Vi understryker också
            vikten av att Sverige intar en stark position för att driva klimatarbetet
            vidare internationellt. Den långsiktiga och ansvarsfulla energipolitik
            som vi nu har inlett är ett viktigt steg för att ge oss trovärdighet
            i detta arbete. I det internationella arbetet anser vi också att
            Sverige ska verka för att globalt företagsansvar i FN:s regi införs.
            Motionen lyfter också kritik mot avsaknad av förslag och åtgärder
            för att motverka Sveriges ökande ohälsoproblem.
          </p>
          <p>
            [PA Lä
          </p>
          <p>
            MOT. 2002/03
          </p>
          <pb facs="riksdagen-motions-pdf/data/200203/mot_200203_MJ_0007/mot_200203_MJ_0007-0002.pdf"/>
          <p>
            2002/03:MJ7
          </p>
          <p>
            2 Innehållsförteckning
          </p>
          <p>
            Sammanfattning... Innehållsförteckning... Förslag till riksdagsbeslut.
            TIGA nns Hållbarheten byggs underifrån. 5.1 Företagaren/entreprenören
            är nödvändig
          </p>
          <p>
            UU BWNH
          </p>
          <p>
            6 Kvinnors och barns rättigheter. 7 Skolan en viktig grund för
            hållbar utveckling, 8 Behov av en plan för energiomställning,
            8.1 Introducering av nya drivmedel
          </p>
          <p>
            10 IE I ORD sne RE 9 Förslag till riksdagsbeslut
          </p>
          <p>
            1;
          </p>
          <p>
            Riksdagen tillkännager för regeringen som sin mening vad i motionen
            anförs om att den nationella strategin för uthållig utveckling
            tydligare skall präglas av ett underifrånperspektiv. Riksdagen
            begär att regeringen utarbetar etiska och miljömässiga riktlinjer
            för de statliga företagen. Riksdagen tillkännager för regeringen
            som sin mening vad i motionen anförs om att i revideringen av
            den nationella strategin för hållbar utveckling som skall göras
            under 2003 måste kvinnors och barns rättigheter lyftas fram mycket
            tydligare. Riksdagen tillkännager för regeringen som sin mening
            vad i motionen anförs om en tydligare målformulering i läroplanen/kursplanen
            vad gäller kunskapen om en hållbar utveckling. Riksdagen tillkännager
            för regeringen som sin mening vad i motionen anförs om vikten
            av att fortsatt driva arbetet för en global tidsplan för införande
            av alternativ energi. Riksdagen tillkännager för regeringen som
            sin mening vad i motionen anförs om att höja den svenska målsättningen
            i klimatarbetet. Riksdagen tillkännager för regeringen som sin
            mening vad i motionen anförs om att i svenskt bistånd ge förebyggande
            hälsoinsatser en central plats och då lägga speciell tyngd vid
            målet att bromsa och motverka hiv- epidemin. Riksdagen tillkännager
            för regeringen som sin mening vad i motionen
          </p>
          <p>
            anförs om att villkora avskrivningen av Sveriges del av tredje
            världens skulder med demokratiska och ekonomiska reformer samt
            med kamp mot
          </p>
          <p>
            korruption.
          </p>
          <pb facs="riksdagen-motions-pdf/data/200203/mot_200203_MJ_0007/mot_200203_MJ_0007-0003.pdf"/>
          <p>
            9. Riksdagen tillkännager för regeringen som sin mening vad i
            motionen anförs om att Sverige internationellt verkar för att
            globalt företagsansvar i FN:s regi införs.
          </p>
          <p>
            3 Inledning
          </p>
          <p>
            Vid FN:s världstoppmöte om hållbar utveckling var en av de mest
            betydelsefulla överenskommelserna att ”all utveckling skall vara
            hållbar med en integrerad behandling av ekonomiska, sociala och
            miljömässiga aspekter.” Centerpartiet har länge kritiserat den
            svenska regeringen för att man avskiljt arbetet med att få en
            ekologiskt hållbar utveckling från övriga politikområden. Därför
            är det glädjande att regeringen i den aktuella skrivelsen verkar
            ha tagit till sig helhetssynen kring hållbar utveckling. Nu återstår
            bara för regeringen att i konkreta åtgärder visa att de förstår
            och örmår att driva en politik där ekonomiska, sociala och miljömässiga
            aspekter behandlas integrerat såväl nationellt som internationellt.
            Låt oss från början också göra ett grundläggande konstaterande.
            I vårt globala ansvar att finna lösningar som är ekologiskt- socialt-
            och ekonomiskt hållbara är teknikutveckling nyckeln till mycket.
            Den allra största utmaningen igger dock i att uppnå den globala
            solidariteten. Genom utbildning och information gäller det att
            sprida ett medvetande om konsumtionsmönstrens miljöpåverkan, liksom
            varje individs ansvar att bidra till de humana målsättningarna
            om en god hälsa och en social trygghet. Globalisering, på rättvisa
            villkor som främjar hållbar utveckling, utgör en av de största
            utmaningarna i ansträngningarna att nå målen i genomförandeplanen
            för hållbar utveckling. Det är många tuffa utmaningar, men samtidigt
            nödvändiga. Därför är vår första uppmaning till regeringen: Låt
            det inte bli vackra ord på ett papper. Gör allt för att utföra
            praktiskt handlande för målsättningarna. Och blunda inte för de
            åtgärder, både ekonomiska, sociala och miljömässiga, som Sverige
            behöver vidta för att leva upp till åtagandena i den genomförandeplan
            som förhandlades fram i Johannesburg.
          </p>
          <p>
            4 Hållbarheten byggs underifrån
          </p>
          <p>
            Politiken och politiker har ett stort ansvar att ta beslut om
            och föra den uthålliga utvecklingen framåt. Samtidigt är det extremt
            viktigt att vi i detta arbete öppnar stora möjligheter för att
            uppmuntra ett underifrånperspektiv. Vi anser att all utvecklingspolitik
            måste bygga underifrån. Vinsten av detta är ett ökat engagemang
            och en större kreativitet. Vår svenska demokrati är i behov av
            ett sådant synsätt; ett synsätt som vi anser är viktigt för en
            hållbar
          </p>
          <p>
            2002/03:MJ7
          </p>
          <pb facs="riksdagen-motions-pdf/data/200203/mot_200203_MJ_0007/mot_200203_MJ_0007-0004.pdf"/>
          <p>
            2002/03:MJ7
          </p>
          <p>
            utveckling. Därför måste framgångsrik miljöpolitik bygga på ett
            underifrånperspektiv. Det handlar om att stimulera och engagera
            miljöintresse och miljöriktiga beslut hos människor och företag.
            En sådan politik underbyggs av forskning, information, möjlighet
            att påverka, olika former av styrmedel samt ett engagerat ledarskap.
            Den miljöpolitik som förs av den socialdemokratiska regeringen
            bygger på ett uppifrånperspektiv. Initiativen om vad som ska göras
            på miljöområdet kommer hela tiden uppifrån. De statliga anslagen
            till lokala investeringsprogram är ett bra exempel på regeringens
            uppifrånstyrda miljöarbete. Ett annat exempel är de regionala
            tillväxtavtalen som till stor del lider brist på miljöperspektiv
            och åtgärder för kvinnors deltagande. Näringslivet, föreningslivet
            och inte minst de många lokala utvecklingsgrupper som finns över
            hela vårt land måste bli delaktiga och ges inflytande över arbetet.
            Använder vi oss inte av den kraft som dessa har riskerar vi att
            fördröja målsättningarna i genomförandeplanen. Vi riskerar också
            att få en dålig förankring av bl a miljö- och socialt arbete.
            I en ny bilaga till Långtidsutredningen 2003 presenteras bland
            annat ett antal nya svenska studier kring hur miljöpolitikens
            kostnader och intäkter fördelas. Effekter på olika inkomstgrupper,
            såväl som på olika regioner, lyfts fram. Bland annat konstateras
            att låginkomstgrupper och glesbygdsbor i allmänhet belastas hårdare
            av miljöpolitikens kostnader. Miljöpolitiken kan såväl gynna som
            drabba olika företag och hushåll varför varje miljöpolitisk åtgärd
            skapar såväl ”vinnare” som ”förlorare”. Det är därför det är så
            viktigt att vi ger förutsättningar för ett underifrånperspektiv.
            Det svider mindre för en ”förlorare” som givits möjlighet att
            vara med och påverka. Genom att titta på statistik över ohälsa,
            inkomster och ekonomisk tillväxt kan vi snabbt konstatera att
            den utveckling vi har i Sverige idag är inte hållbar, framför
            allt beroende på att de sociala och regionala klyftorna ökar.
            Den nuvarande utvecklingen är inte heller ekologiskt hållbar.
            Med utgångspunkt från de nya studierna i Långtidsutredningen bör
            man därför dra slutsatsen att det är nödvändigt att minska de
            sociala och regionala klyftor som finns i vårt land för att få
            acceptans för en radikal miljöpolitik. Kopplingen till överenskommelsen
            i Johannesburg om att ”all utveckling skall vara hållbar med en
            integrerad behandling av ekonomiska, sociala och miljömässiga
            aspekter” är övertydlig. Centerpartiet formar redan en politik
            där vi prioriterar åtgärder för människor som har knappa ekonomiska
            marginaler och för regioner som inte ges möjlighet att bidra till
            utvecklingen i vårt land. Detta går hand i hand med en miljöpolitik
            som också bygger på ett underifrånperspektiv. Helheten blir en
            politik för en ekonomiskt, socialt och miljömässigt hållbar utveckling.
            Jobbet med Agenda 21 och övrigt lokalt miljöarbete har onekligen
            varit positivt. Samtidigt ser vi den gamla vanliga toppstyrningens
            mallar. Det är ett absolut måste att ta bort styrningen om vilken
            inriktning staten vill se på uthållig utveckling. Låt engagerade
            grupper, från föreningsliv till näringsliv, söka ekonomiska bidrag
            för att genomföra projekt utan redan utsatta ramar från staten.
            Ledorden i arbetet för en hållbar utveckling ska vara att skapa
            möjligheter och tilldela ansvar. Den nationella strategin för
            uthållig
          </p>
          <pb facs="riksdagen-motions-pdf/data/200203/mot_200203_MJ_0007/mot_200203_MJ_0007-0005.pdf"/>
          <p>
            utveckling ska tydligare präglas av ett underifrånperspektiv.
            Detta bör ges regeringen till känna.
          </p>
          <p>
            4.1 Företagaren/entreprenören är nödvändig för framgång
          </p>
          <p>
            Vikten av att få med näringslivet i arbetet med hållbar utveckling
            är stor. Företagaren/entreprenören är bra på nytänkande och detta
            ska vi dra nytta av. Ett miljöanpassat näringsliv är en viktig
            förutsättning för att ställa om Sverige till ett ekologiskt hållbart
            samhälle. Den miljödrivna utvecklingen inrymmer en enorm potential.
            Både för miljön och den ekonomiska tillväxten. Vid toppmötet i
            Johannesburg var näringslivet en part som tilläts vara aktiv och
            delaktig. Skillnaden för näringslivets delaktighet var stor jämfört
            med Rio. Nu vilar ett tungt ansvar på den svenska regeringen att
            få en lika konstruktiv dialog med det svenska näringslivet. Det
            vi hittills har sett är en bristande dialog med företagen och
            alltför mycket pekpinnar om att ”så här ska ni göra”. Därför uppmanar
            vi nu regeringen att inse vikten av att göra näringslivet delaktigt
            i det fortsatta arbetet, inte minst de små och medelstora företagen.
            Ett tydligt exempel på regeringens misslyckade försök att skapa
            en dialog för en hållbar utveckling med svenska företag är projektet
            Globalt ansvar. Efter ett år har endast sju företag anslutit sig.
            Betydligt fler svenska företag är anslutna till FN:s projekt Global
            Compact. Detta visar att näringslivet är intresserade av hållbar
            utveckling, men ratar regeringsprojekt mycket på grund av den
            nonchalanta och oengagerade hanteringen. För att stimulera näringslivet
            att arbeta förebyggande med miljöfrågor och sociala frågor är
            det också viktigt att de statliga företagen fungerar som föregångare.
            Det finns många exempel på när statligt ägda företag skulle behöva
            en tydligare etisk och miljömässig handlingslinje. Att aktiebolaget
            Vin och Sprit i USA lanserar vodkan OP med hjälp av en porrtidning
            och att Vattenfall köper in sig i kolkraftverk är bara två exempel.
            Riksdagen bör besluta uppdra åt regeringen att utarbeta etiska
            och miljömässiga riktlinjer för de statliga företagen.
          </p>
          <p>
            5 Kvinnors och barns rättigheter
          </p>
          <p>
            Inför förberedelserna till Johannesburgkonferensen, uppmanade
            Centerpartiet regeringen att särskilt lyfta fram kvinnornas och
            barnens rättigheter. Inte ett ord om detta nämndes i statsministerns
            anförande i Johannesburg. Inte ens när Kanada på allvar försökte
            få in de mänskliga rättigheterna i en paragraf som handlar om
            rätten till hälsovård backades deras krav upp av den svenska regeringsdelegationen.
            För att trygga kvinnors och barns rättigheter är det oerhört viktigt
            att inkludera mänskliga rättigheter och inte enbart ta hänsyn
            till lagar, kultur och
          </p>
          <p>
            2002/03:MJ7
          </p>
          <pb facs="riksdagen-motions-pdf/data/200203/mot_200203_MJ_0007/mot_200203_MJ_0007-0006.pdf"/>
          <p>
            2002/03:MJ7
          </p>
          <p>
            religion. Konsekvenserna kan annars bli att det är okej med könsstympning,
            att kvinnor inte har rätt till preventivmedel, att de inte kan
            äga och ärva land osv. Kvinnors rättigheter kränks dagligen på
            de mest brutala sätt. I samband med en paragraf i genomförandeplanen
            som handlar om att utrota fattigdomen finns dock bra skrivningar
            om att ge kvinnor lika tillträde till beslutsfattande och integrera
            jämställdhet i alla politikområden samt att undanröja alla former
            av våld mot och diskriminering av kvinnor. Problemet är bara att
            regeringen inte på något sätt verkar ha en plan för att följa
            upp detta nationellt. Den enda åtgärd som lyfts fram i sammanhanget
            är en kommande utvecklingsproposition för en samlad svensk politik
            för global utveckling. Några åtgärder för att förbättra situationen
            för kvinnor i Sverige aviseras inte. I sammanställningen över
            genomförandeplanens mål och genomförda eller pågående åtgärder
            lyfts inte ens kvinnors situation fram som en förestående utmaning.
            Detta är anmärkningsvärt. Från 1994 till i dag har löneskillnaden
            mellan kvinnor och män ökat med 1 200 kr. Kvinnor tjänar en femtedel
            mindre än männen. Inte ens var sjätte vd i ett statligt bolag
            är kvinna. Dubbelt så många kvinnor som män går långtidssjukskrivna,
            framför allt i den offentliga sektorn. Nästan var fjärde kvinna
            har utsatts för våld det senaste året, och få förövare döms för
            de brotten. Det är situationen för kvinnor i Sverige idag. Vi
            vill inte vara otrevliga, men ska bristen på åtgärder för att
            ge kvinnor lika tillträde till beslutsfattande och integrera jämställdhet
            i alla politikområden samt att undanröja alla former av våld mot
            och diskriminering av kvinnor tolkas som att regeringen är nöjd
            med det läge som är i dag? Är regeringen nöjd med att så få män
            och förövare döms i svenska domstolar — trots att man har möjlighet
            att påverka domstolarna och trots att man har möjlighet att påverka
            polisverksamheten? Nöjd med att så många kvinnor är sjukskrivna
            i dag — framför allt inom den offentliga sektorn — och får vänta
            på rehabilitering för att kunna komma tillbaka till arbetet igen?
            Nöjd med att så få kvinnor leder statliga styrelser i dag och
            att så få kvinnor har framstående positioner även i den offentliga
            sektorn. Ingen regering som tar jämställdhetsfrågorna på allvar
            kan vara nöjd med detta. Ändå lyser åtgärderna och även visionerna
            med sin frånvaro. Vi är besvikna över att vare sig vår uppmaning
            &lt;inför Johannesburgkonferensen eller kvinnors situation i Sverige
            har tagits på allvar av regeringen. Vi kan aldrig nå en hållbar
            utveckling om inte alla människor ges lika villkor till en dräglig
            tillvaro. Det finns oerhört mycket kvar att göra för världens
            kvinnor och barn. I den svenska strategin för hållbar utveckling
            som består av 115 sidor handlar en halv sida om vikten av att
            få med kvinnoperspektivet. Det saknas helt i resten av dokumentet.
            I den revidering av den nationella strategin för hållbar utveckling
            som ska göras under 2003 måste kvinnors och barns rättigheter
            lyftas fram mycket tydligare. Detta bör ges regeringen till känna.
          </p>
          <pb facs="riksdagen-motions-pdf/data/200203/mot_200203_MJ_0007/mot_200203_MJ_0007-0007.pdf"/>
          <p>
            6 Skolan en viktig grund för hållbar utveckling
          </p>
          <p>
            Information och utbildning om hållbar utveckling är en förutsättning
            för ett bra resultat av allt det som presenteras i regeringens
            skrivelse. Det är glädjande att se att regeringen avser att fortsatt
            sträva efter att alla former av utbildning i Sverige skall inkludera
            aspekten hållbar utveckling. I det här fallet menar vi att bara
            sträva inte räcker till. I kunskapen och medvetandet om en hållbar
            utveckling ligger grunden för allt fortsatt arbete. Därför är
            det viktigt att detta återkommande lyfts fram i den svenska skolan.
            En tydligare målformulering om hållbar utveckling i läroplanen/kursplanen
            är nödvändig. Centerpartiet har tidigare lyft samma åsikt när
            det gäller kunskap om sex och samlevnad; en fråga som också handlar
            om hållbar utveckling. Det borde vara det minsta vi kan kräva
            av en skola på 2000-talet att jag ska kunna lära mig om grunderna
            för min egen och mina medmänniskors överlevnad — Hur vi kan få
            livskvalitet. Vad som ovan har anförts om en tydligare målformulering
            i läroplanen/kursplanen vad gäller kunskapen om en hållbar utveckling
            bör ges regeringen till känna.
          </p>
          <p>
            7 Behov av en plan för energiomställning
          </p>
          <p>
            Ett misslyckande i toppmötet i Johannesburg är att länderna inte
            kom överens om en tidsplan för införande av alternativ energi.
            Det är ett stort misslyckande då energianvändning i alla dess
            former är den absolut största miljöfrågan. Alltför stor del av
            vår energi utvinns ur förbränning av fossila bränslen vilket ökar
            på riskerna för en skadlig växthuseffekt. Allt för stor del av
            energiframställningen sker från uran vilket också innebär stora
            risker för miljö och hälsa, med en avfallsförvaring med konsekvenser
            som vi fortfarande inte har svar på. Uran i sig är en ändlig resurs
            och hör därför inte hemma i en plan för en uthållig utveckling.
            Den långsiktiga och ansvarsfulla energipolitik som vi nu har inlett
            är ett viktigt steg för att vi ska uppnå målen i den nationella
            genomförandeplanen för uthållig utveckling. Vår trovärdighet ökar
            dessutom i ett fortsatt intensivt arbete att genom EU och FN verka
            för en global plan för en grön energiomställning. Vad som ovan
            anförts om vikten av att fortsatt driva arbetet för en global
            tidsplan för införande av alternativ energi bör ges regeringen
            till känna.
          </p>
          <p>
            7.1 — Introducering av nya drivmedel
          </p>
          <p>
            Energi handlar dessutom om våra transporter, ett område som berörs
            av teknikutveckling men också av konsumtionsmönster. Även här
            kräver Centerpartiet ett mer offensivt agerande av regeringen.
            Vi upprepar vårt krav
          </p>
          <p>
            2002/03:MJ7
          </p>
          <pb facs="riksdagen-motions-pdf/data/200203/mot_200203_MJ_0007/mot_200203_MJ_0007-0008.pdf"/>
          <p>
            2002/03:MJ7
          </p>
          <p>
            på en långsiktig skattebefrielse på biodrivmedel så att de snabbare
            ska kunna bli ett attraktivt alternativ på marknaden. Ett tydligt
            exempel på regeringens bristande politik på detta område är att
            Scania nu beslutat att lägga ned tillverkningen av etanolmotorer.
            Det är helt enkelt för få bussbolag som köper nya etanolfordon
            då osäkerheten för de framtida ekonomiska villkoren för drivmedlen
            är alltför stor. Vi har dessutom krävt ett slutdatum för försäljning
            av fossildrivna bilar inom Sveriges gränser. Gång efter annan
            har Kalifornien lyfts som exempel på hur en tuff men målinriktad
            miljöanpassning är möjlig. Exemplet visar på att tuffa politiska
            beslut kan vara positiva. Det visar också att tydliga riktlinjer
            ökar takten på forskning och inte minst näringslivets/entre-prenörskapets
            skaparkraft. Regeringens målsättning är att minska utsläppen av
            växthusgaser med minst 4 procent fram till perioden 2008-2012.
            Centerpartiet har tidigare föreslagit en höjd ambitionsnivå där
            ytterligare 2 procents minskning av växthusgasutsläppen ska eftersträvas.
            Det är viktigt att Sverige intar en stark position för att driva
            klimatarbetet vidare internationellt. Vad som här anförts om att
            höja den svenska målsättningen i klimatarbetet bör ges regeringen
            till känna.
          </p>
          <p>
            8 Hälsan
          </p>
          <p>
            En hållbar utveckling handlar inte bara om naturens överlevnad,
            det handlar också om din och min hälsa. Det handlar om vår livskvalitet.
            Sverige har alltför många förtidspensionerade, sjukskrivna och
            inte minst har vi ett ökande antal människor med drogrelaterade
            problem. Kort sagt; Sverige har ett ökande ohälsoproblem och i
            en plan för hållbar utveckling anser vi att regeringen måste komma
            med fler förslag om åtgärder. Vi hänvisar här till våra förslag
            i tidigare motioner och bl a kommittémotionen med anledning av
            prop. 2002/03:35 Mål för folkhälsan.
          </p>
          <p>
            8.1 Hiv
          </p>
          <p>
            Sveriges globala ansvar för hälsa handlar mycket om vilket stöd
            vi ger för att motverka hivepidemin. Hiv har vridit tillbaka decennier
            av social och ekonomisk utveckling i många utvecklingsländer.
            Detta är ett konstaterande som också FN:s utvecklingsorgan UNDP
            står för. Åtgärder för att begränsa hiv-epidemin tonar nu fram
            som den viktigaste uppgiften i biståndsarbetet. Att stoppa spridningen
            av hiv är ett av FN:s åtta millenniemål. Det ska uppnås innan
            2015. Om inte spridningen av sjukdomen stoppas är utsikterna att
            uppnå de övriga millenniemålen mycket små.
          </p>
          <pb facs="riksdagen-motions-pdf/data/200203/mot_200203_MJ_0007/mot_200203_MJ_0007-0009.pdf"/>
          <p>
            Uppmärksamhet. För att snarast möjligt nå resultat behövs det
            resurser. Därför anser vi att Sverige senast 2005 ska ha uppnått
            enprocentsmålet, det vill säga att vi ger en procent av vår bruttonationalinkomst
            i bistånd, ett krav vi ställt i en tidigare motion om internationellt
            bistånd. Först när vi åstadkommit mätta magar och god hälsa, dvs
            först när dessa grundläggande behov är tillgodosedda, är det möjligt
            att få människor i de fattiga länderna att engagera sig för miljömålen.
            Därför måste utvecklings- och = biståndspolitiken ges en sådan
            inriktning att människor i mottagarländerna ges långsiktiga förutsättningar
            att lösa fattigdomsproblemen samt få en god hälsa. Fattigdomsmålet
            i svensk biståndspolitik finns redan men behöver förstärkas och
            förtydligas. I svenskt bistånd ska samtidigt förebyggande hälsoinsatser
            ges en central plats och då med speciell tyngd vid målet att bromsa
            och motverka hivepidemin. Detta bör ges regeringen till känna.
          </p>
          <p>
            9 Minska klyftorna
          </p>
          <p>
            Världens rika länder gav i Rio löften till tredje världen för
            att få med dem på ett flertal åtgärder för en hållbar utveckling.
            Dessa löften har fortfarande inte infriats och därför var det
            svårt att denna gång få med tredje världen i tuffare skrivningar
            i Johannesburg. De fattiga länderna tyngs av skuldbördor till
            både länder och organisationer. Deras skuldbördor är ett hinder
            för deras möjlighet till hållbar utveckling. Skuldavskrivningar
            spelar en central roll i frigörandet av resurser i u-länd-erna,
            vilka ska riktas till att uppnå en hållbar utveckling. Skuldavskrivningarna
            är ett första viktigt steg i arbete för att nå det gemensamma
            målet om att halvera fattigdomen till 2015. Skuldavskrivningar
            ska kombineras med demokratiska och ekonomiska reformer och kamp
            mot korruptionen. Sverige bör snarast avskriva sin del av tredje
            världens skulder. Vad som ovan sagts om att villkora avskrivningen
            av Sveriges del av tredje världens skulder med demokratiska och
            ekonomiska reformer samt kamp mot korruption bör ges regeringen
            till känna. Att jobba med miljöfrågor internationellt är både
            naturligt och nödvändigt. Miljöproblemen är inte styrda av nationella
            gränser. Med utgångspunkt från detta har organisationen Friends
            of the Earth lanserat ett förslag om FN-regler för globalt företagsansvar,
            dvs rätt att föra miljöförstörare inför domstol.
          </p>
          <p>
            Förslaget är intressant och därför vill vi uppmana regeringen
            att se över denna metod att komma åt miljöbovar, samt att Sverige
            internationellt verkar för att globalt företagsansvar i FN:s regi
            införs. Detta bör ges regeringen till känna.
          </p>
          <p>
            2002/03:MJ7
          </p>
          <pb facs="riksdagen-motions-pdf/data/200203/mot_200203_MJ_0007/mot_200203_MJ_0007-0010.pdf"/>
          <p>
            2002/03:MJ7
          </p>
          <p>
            10
          </p>
          <p>
            Stockholm den 5 februari 2003
          </p>
          <p>
            Jan Andersson (c) Roger Karlsson (c) Sofia Larsen (c) Birgitta
            Carlsson (c) Annika Qarlsson (c)
          </p>
          <p>
            Margareta Andersson (c) Kenneth Johansson (c) Birgitta Sellén
            (c)
          </p>
          <p>
            Lars-Ivar Ericson (c)
          </p>
        </div>
      </div>
    </body>
  </text>
</TEI>
