<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201920-SoU-03197">
  <teiHeader>
    <fileDesc>
      <titleStmt>
        <title>Utökat stöd till hemlösa, villkorat försörjningsstöd samt ökad kontroll vid vård av personer som lider av missbruk eller psykiska sjukdomar</title>
        <author corresp="i-Lw92TAaAVgG8Kdf7YxhViy">av Markus Wiechel m.fl. (SD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2019/20:3197 av Markus Wiechel m.fl. (SD)</title>
          <idno type="rdwebb">H7023197</idno>
          <rs type="number">3197</rs>
          <orgName type="comitteeAbbreviation">SoU</orgName>
          <ref type="dokument_url_text">http://data.riksdagen.se/dokument/H7023197/text</ref>
          <ref type="dokument_url_html">http://data.riksdagen.se/dokument/H7023197</ref>
          <ref type="dokumentstatus_url_xml">http://data.riksdagen.se/dokumentstatus/H7023197</ref>
          <ref type="docx">http://data.riksdagen.se/fil/42D9B711-E0D7-4697-B303-5D072A29A8DA</ref>
          <ref type="pdf">http://data.riksdagen.se/fil/21BF664E-C971-4BC5-82A0-78EB9373C8C3</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-Lw92TAaAVgG8Kdf7YxhViy</idno>
            <name>Markus Wiechel</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="woman">
            <idno>i-MakV1EvC3LLnePpBXzwg5H</idno>
            <name>Jennie Åfeldt</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-TcpRMvA7NUH7VxZ1m46K1W</idno>
            <name>Mikael Strandman</name>
            <state type="partyAffiliation" ref="Q504069">
              <desc>SD</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-LyNMRFrcq1gi47jw3By85w" type="signed"/>
        <correspContext corresp="i-LyNMRFrcq1gi47jw3By85w">
          <note type="signatory" corresp="i-Lw92TAaAVgG8Kdf7YxhViy"/>
          <note type="signatory" corresp="i-MakV1EvC3LLnePpBXzwg5H"/>
          <note type="signatory" corresp="i-TcpRMvA7NUH7VxZ1m46K1W"/>
        </correspContext>
        <correspAction xml:id="i-ML2zy6bggdLD6BJBuze4hc" type="submitted">
          <date when="2019-10-03"/>
          <time when="15:56:56"/>
        </correspAction>
        <correspAction xml:id="i-J2LgG4L4faCR7kmpX7zPJf" type="reviewed">
          <date when="2019-10-03"/>
          <time when="19:10:03"/>
        </correspAction>
        <correspAction xml:id="i-SagQKG37PWC11YhAtkqfEM" type="referred">
          <date when="2019-10-11"/>
        </correspAction>
        <correspAction xml:id="i-44ZMiEoapCzfzxBM77mttR" type="assigned">
          <date when="2020-08-13"/>
          <time when="10:57:39"/>
        </correspAction>
        <correspContext corresp="i-44ZMiEoapCzfzxBM77mttR">
          <ref type="assignedTo">Socialutskottet</ref>
        </correspContext>
        <correspAction xml:id="i-444Xt8mfyHK1D6UmN6xFyJ" type="behandlas_i"/>
        <correspContext corresp="i-444Xt8mfyHK1D6UmN6xFyJ">
          <ref type="uppgift">2019/20:SoU9</ref>
          <ref type="ref_dok_id">H701SoU9</ref>
          <ref type="ref_dok_typ">bet</ref>
          <ref type="ref_dok_rm">2019/20</ref>
          <ref type="ref_dok_bet">SoU9</ref>
          <ref type="ref_dok_titel">Socialtjänst- och barnfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">
          Motion till riksdagen 2019/20:3197 av Markus Wiechel m.fl. (SD)
          Utökat stöd till hemlösa, villkorat försörjningsstöd samt ökad
          kontroll vid vård av personer som lider av missbruk eller psykiska
          sjukdomar
        </div>
      </div>
      <div type="motBody">
        <div type="motProposal" subtype="förslag">
          <head xml:id="i-FGA6LQAopPn8eVm4WjP4XE">
            Förslag till riksdagsbeslut
          </head>
          <list style="ol">
            <item xml:id="i-MzcQrWdTsPXZUNwB2pnMj8">
              Riksdagen ställer sig bakom det som anförs i motionen om att
              bekämpa hemlöshet och tillkännager detta för regeringen.
            </item>
            <item xml:id="i-3q9TCB6E6cJPQ8DRufusj4">
              Riksdagen ställer sig bakom det som anförs i motionen om att
              se över socialtjänstlagen för att införa tydliga nationella prestationskrav
              i samband med utbetalning av försörjningsstöd och tillkännager
              detta för regeringen.
            </item>
            <item xml:id="i-6xd6QFSnmakQohi68VcHW4">
              Riksdagen ställer sig bakom det som anförs i motionen om att
              erbjuda högre försörjningsstöd till de som väljer att deltidsarbeta
              men inte får en lön som överstiger ett hundraprocentigt försörjningsstöd
              och tillkännager detta för regeringen.
            </item>
            <item xml:id="i-2NRqFG4XvZuwSrqyFfGbQ5">
              Riksdagen ställer sig bakom det som anförs i motionen om att
              möjliggöra samhällstjänster för de som saknar arbete, och detta
              tillkännager riksdagen för regeringen.
            </item>
            <item xml:id="i-WwnwxRwt9LWNecUf4bvnAF">
              Riksdagen ställer sig bakom det som anförs i motionen om att
              öka möjligheten till kontroller inom beroendevården och tillkännager
              detta för regeringen.
            </item>
          </list>
        </div>
        <div type="motContent">
          <head xml:id="i-Bo4hYGmbNJRou5ktDMYqMr" type="h1">
            Bekämpa hemlöshet genom bostad först
          </head>
          <p xml:id="i-6FcBgxmL2mFNWjyfQzjm1z">
            Hemlöshet är ett mycket stort problem för både samhället och
            de hemlösa. Som hemlös är man socialt utsatt och i många fall
            försakad sitt människovärde. Därför är det viktigt att hela tiden
            göra sig påmind om att hemlösheten först och främst är ett bostads­problem.
            Genom att börja med att lösa bostadsfrågan kan den sociala biten
            successivt också bli bättre, vilket hela samhället tjänar på.
            Riktade insatser för att förhindra hemlöshet kan vara mycket värdefulla
            för samhället i stort.
          </p>
          <p xml:id="i-KjDRxyL77TVfdKJ9b6YjSR">
            I ett flertal kommuner har man inlett en metod som kallas Bostad
            först. Initiativet, som varit framgångsrikt i utlandet, går ut
            på att erbjuda hemlösa personer en permanent bostad med ett eget
            förstahandskontrakt. Detta kan ses som en direkt motsats till
            hur det fungerar idag, där hemlösa slussas runt mellan olika härbärgen
            eller andra tillfälliga lösningar. Istället för att gå ifrån en
            hårt utsatt situation och sedan tvingas klättra uppåt i bostadshierarkin
            får deltagarna genom projektet chansen att börja på topp. Tack
            vare ett antal hjälpinstanser vid sidan av kan detta på sikt förbättra
            situationen för hela sam­hället, vilket således innebär såväl
            en samhällsekonomisk vinst som en vinst för enskilda individer.
            I likhet med den så kallade egnahemsrörelsen innebär åtagandet
            att den hemlösa får chansen att värna om sitt alldeles egna hem,
            vilket skapar ansvar. Regeringen bör stimulera kommuner till att
            lösa hemlöshetsfrågan genom såväl förebyggande arbete som införandet
            av projekt i likhet med Bostad först genom att möjliggöra statligt
            stöd för ändamålet samt göra en utredning av hur hemlösheten på
            bästa sätt kan lösas.
          </p>
          <head xml:id="i-Go1oZiYrDTWWQ5DE1pwHv1" type="h1">
            Ändrade villkor för försörjningsstöd
          </head>
          <p xml:id="i-HQmdsgWdp1kRx9MitJbnDv">
            I Sverige är vi lyckligt lottade. Vi är lyckligt lottade för
            att våra förfäder har byggt upp ett välfärdssystem som bygger
            på att vi tillsammans hjälper varandra när vi behöver hjälp. Trygghetssystemet
            i Sverige är unikt och för många runt om i världen en förebild
            för hur de vill ha det i sina länder. Detta är något vi bör ta
            tillvara och ingenting som får raseras. Det är lätt för oss att
            ta dessa förmåner för givna och därför är det viktigt att också
            visa att med rättigheter följer skyldigheter.
          </p>
          <p xml:id="i-dfBypajBL9MHNSRpbKnDW">
            De som söker försörjningsstöd vill allt som oftast inget hellre
            än att skaffa sig en sysselsättning. Ofta handlar det om personer
            som arbetat, som tagit ströjobb alternativt inte kommit in på
            arbetsmarknaden överhuvudtaget. Oavsett hur en specifik situation
            ser ut kan det vara av stor vikt att samhället sätter press och
            ökar motivationen att söka sysselsättning. Med ökad sysselsättning
            ökar således också chanserna till ett framtida drömjobb då det
            ger nya erfarenheter och kunskaper. Aktiveringskrav kan ge flera
            positiva effekter. Inte minst får en person som söker sysselsättning
            press på sig att verkligen leta efter något som förhoppningsvis
            också passar vederbörande ganska bra. Själva sökandet i sig kan
            hjälpa till att öppna ögonen för egna idéer och eventuellt stimulera
            och göra dem till verklighet. Personer som fått stimulans att
            aktivera sig under arbetslösheten kan få ökad lust att hitta ett
            arbete och därför bör man som enskild person aktivt ha sökt sysselsättning
            för att erhålla försörjningsstöd.
          </p>
          <p xml:id="i-VRmNxf9MqUCDaPbUiv81jw">
            Det behöver inte nödvändigtvis bara handla om att aktivt söka
            arbete utan även sysselsätta sig med annat, såsom exempelvis praktik,
            utbildning eller annat som man kan ägna sig åt under några timmar
            per dag. Att öka sysselsättningen är viktigt för att förbättra
            folkhälsan eftersom passivitet riskerar att leda till ökad depression
            eller rastlöshet. Även om försörjningsstödet betalas ut av kommuner
            är det en nationell angelägenhet att folkhälsan är god och att
            sysselsättningen är hög. För utbetalning av försörjningsstöd i
            framtiden bör kraven på sysselsättning vara hårdare, vilket således
            också bör framgå av socialtjänstlagen.
          </p>
          <p xml:id="i-67BqivmATYZRYzuWpKNeYG">
            Många tror att arbetssökande väljer att ta de jobb de kan få
            om de har den möjlig­heten. Tyvärr är det inte alltid så verkligheten
            ser ut. Ett av skälen till detta är att lönen är lägre eller lika
            låg som den ersättning man skulle kunna få från försörjningsstöd,
            vilket gör att det kanske inte alltid är ett enkelt steg för exempelvis
            långtidsarbetslösa. Även om det på sikt oftast lönar sig att ta
            jobbet man erbjuds väljer många att inte göra det då de under
            en längre tid tvingats leva med en svag ekonomi. Detta måste åtgärdas,
            vilket kan göras om man som morot för att man valt att ta ett
            lågbetalt arbete kan få en liten kompensation så att det alltid
            lönar sig mer att arbeta.
          </p>
          <p xml:id="i-5UGtC3gsSRysHMBLMURyHR">
            Samhall startade en gång i tiden för att arbetslösa skulle få
            chansen att bidra till sam­hället och samtidigt få en merit för
            att fortsatt kunna söka jobb. Arbetslivserfarenhet är i dagens
            samhälle oerhört högt värderat och ökar människors kvalifikationer
            för framtida arbeten markant. Detta borde och kan utvecklas så
            att även lågutbildade, nyanlända och andra personer som har förhållandevis
            svårt att få jobb dels får göra rätt för sig, dels får en merit
            att skriva upp på sitt cv. Arbetsmoralen kan stärkas och den psykiska
            ohälsan som i många fall kan kopplas till passivitet kan minska.
            Kritiken mot detta system är att denna sorts tjänster skulle konkurrera
            ut privata aktörer, men faktum är att det idag finns oerhört många
            områden som inte är beroende av en privat aktör på marknaden.
            Om vissa tjänster, såsom exempelvis skötsel av kommunal mark eller
            soptömning, ändå utförs av kommunalt anställda kan fler människor
            få sysselsättning samtidigt som kommunerna får en chans att få
            mer gjort. Sysselsättningen blir som en sorts villkorad praktik.
          </p>
          <p xml:id="i-ToP1vXpE6mwwpyHcLuy4jE">
            Riksdagen bör ge regeringen i uppgift att ta fram ett system
            där arbetslösa men arbetsdugliga personer erbjuds sysselsättning
            mot att de också får försörjningsstöd.
          </p>
          <head xml:id="i-8d5AGU5Dyo6fLaRxjktWuh" type="h1">
            Ökad kontroll inom beroendevården
          </head>
          <p xml:id="i-Xg2yyRCc6nowcpnNjncAGk">
            Skräckexempel idag visar hur människor inom lagen om vård av
            missbrukare (LVM) i vissa fall bollas runt utan att få den medicin
            de är i behov av. Detta sker då man enbart fokuserar på att erbjuda
            inlagda patienter stöd för ett särskilt problem utan att se övriga
            behov. Resultatet av detta har inneburit att många förpassas till
            en ohållbar situation med otillåten självmedicinering och i många
            fall onödigt lidande, men problemen slutar inte där. I Uppdrag
            granskning har en tidigare intagen vittnat om en omfattande införsel
            av droger till ett LVM-hem av hemmets personal. Anställda har
            även vittnat om hur lätt det är för besökare till intagna patienter
            att smuggla in droger till slutna boenden i exempelvis olika förpackningar
            eller i kläder. Statens institutionsstyrelse (Sis) har särskilda
            befogenheter för att upptäcka införsel av droger som exempelvis
            kropps­visitation, men bara om det finns misstanke att vederbörande
            har droger gömda på kroppen. LVM-hemmen har även en möjlighet
            att besluta om rutinmässiga säkerhets­kontroller där man använder
            sig av metalldetektorer för att exempelvis upptäcka kanyler. Det
            finns även så kallade elektroniska näsor som reagerar på vissa
            droger, men det används trots det uppenbara behovet inte särskilt
            ofta. Bara faktumet att en person tvångsomhändertagits bör vara
            skäl nog för ordentliga kontroller, utan några andra skäl.
          </p>
          <p xml:id="i-6AcW1Lu1BHtdMxrnM3RCDS">
            Regeringen bör återkomma med förslag som syftar till att kontrollen
            av personer som genom LVM tvångsomhändertagits kan öka.
          </p>
        </div>
        <div type="motSignatures">
          <list>
            <item xml:id="i-JevFLDzFhjrZB87Y6FvCmP" who="i-Lw92TAaAVgG8Kdf7YxhViy">
              Markus Wiechel (SD)
            </item>
            <item xml:id="i-Ru59chyDB8ZRhiUbRu2HsK" who="i-MakV1EvC3LLnePpBXzwg5H">
              Jennie Åfeldt (SD)
            </item>
            <item xml:id="i-2JC1jS6JSHwSuqn61GTj1a" who="i-TcpRMvA7NUH7VxZ1m46K1W">
              Mikael Strandman (SD)
            </item>
          </list>
        </div>
      </div>
    </body>
  </text>
</TEI>
