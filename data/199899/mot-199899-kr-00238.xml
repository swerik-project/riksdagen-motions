<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-199899-kr-00238">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/199899/mot_199899_kr_0238/mot_199899_kr_0238-0001.pdf"/>
      <div xml:id="i-9uP1FQ8JgJPYKrZSQFbtd4" type="motHeader">
        <div xml:id="i-UyAdmtqpciuQP3rPc1KYpS" type="motTitle"/>
        <div xml:id="i-DYZWcnfvHWogE1Dg4J7bWh" type="motSubmissionInfo"/>
      </div>
      <div xml:id="i-FcNbbTY2itj44vQ8Hgi6td" type="motBody">
        <div xml:id="i-3i54fi8CUKwMAdJoK6ktjt">
          <p xml:id="i-DUw3fog3aLeJQNmr1wz7jY">
            1998/99 Kr238 Kr237-244
          </p>
          <p xml:id="i-8tVvabAfXRaBqhoVmkm992">
            Motion till riksdagen 1998/99:Kr238
          </p>
          <p xml:id="i-QVCuhy2rzwXD2VAsQJzUu6">
            av Elver Jonsson (fp) Projektet "Min första bibel" på sydsamiska
          </p>
          <p xml:id="i-CK8Fy6W21KEufbc92rPLPT">
            I ett mångkulturellt samhälle är det viktigt att se över både
            formerna och inriktningen på olika slags kulturstöd, särskilt
            på folkbiblioteken, och utbudet på filmens och musikens område
            är särskilt viktigt för små minoritetsgrupper, vilka ofta bygger
            på sin språkliga särart och/eller geografiska placering. Sverige
            har vi flera samiska språk som, särskilt för barnen, begränsar
            deras möjlighet att ta del av olika kulturutbud. Samiskan är dessutom
            uppdelad på olika språkriktningar, såsom nord- och sydsamiska,
            m.fl. dialekter. Många beundransvärda insatser görs från olika
            håll för att tillgodose små och smala språkgruppers möjlighet
            att ta del av skiftande utbud. Ett intressant exempel är utgivning
            av en barnbibel som Internationella bibelsällskapet f.n. lagt
            in som en ny aktivitet. Boken ”Min första bibel” på sydsamiska
            är ett mycket intressant projekt. Den ger ut en barnbibel med
            125 bibelberättelser med illustrationer till varje avsnitt. Det
            finns ett stort intresse i de aktuella områdena för en sådan här
            bok och präster som arbetar i församlingar i Lappland och vid
            norska gränsen har anmält sitt särskilda intresse. Man har uttryckligen
            önskat att få denna barnbibel översatt till sydsamiska. Även i
            gränsmarkerna på norska sidan har samma önskemål framförts. Det
            har påtalats från olika håll, bl.a. bibliotekskonsulenten i Jokkmokk,
            att detta projekt synes mycket angeläget, särskilt som det finns
            väldigt lite litteratur för samiska barn. Det uppskattas att det
            finns bortemot 3 000 barn som har samiska som modersmål i dag.
            Ett begränsat stöd på några tiotusental kronor skulle möjliggöra
            en sådan förhållandevis bred utgivning. Till detta kommer att
            man avser att på ideell väg samla in ett betydande belopp så att
            översättning och tryckning skall kunna bli en verklighet. Det
            torde ankomma på regeringen att via sina organ, t.ex. Statens
            kulturråd, sörja för att boprojektet ”Min första bibel” kan säkras
            som ett led i ett breddat kulturutbud för språkmässigt små befolkningsgrupper.
          </p>
          <pb facs="riksdagen-motions-pdf/data/199899/mot_199899_kr_0238/mot_199899_kr_0238-0002.pdf"/>
          <p xml:id="i-L5WcFDqYiGByjHPvWQm4y3">
            Hemställan
          </p>
          <p xml:id="i-QR2CbGnPjefKTV7Rx4LVXT">
            Med hänvisning till det anförda hemställs att riksdagen som sin
            mening ger regeringen till känna vad i motionen anförts om behovet
            av ett säkrat kulturutbud särskilt för barn och ungdom i språkliga
            minoritetsgrupper och att projektet ”Min första bibel” på sydsamiska
            kan förverkligas.
          </p>
          <p xml:id="i-2tN4mznCKacRcieHNUgctu" type="date">
            Stockholm den 27 oktober 1998
          </p>
          <p xml:id="i-PjUvChZhoeqzhBty1Rehsj">
            Elver Jonsson (fp)
          </p>
          <p xml:id="i-QsCZS1oNw1ETBQ846Q8kk4">
            Mot. 1998/99Kr238
          </p>
        </div>
      </div>
    </body>
  </text>
</TEI>
