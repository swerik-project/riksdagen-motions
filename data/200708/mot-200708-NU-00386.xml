<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200708-NU-00386">
  <teiHeader>
    <fileDesc>
      <titleStmt>
        <title>Fildelning</title>
        <author corresp="i-C2s3YhmmVmNkgvznmmnD4x">av Per Bolund m.fl. (mp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Fildelning</title>
          <idno type="rdwebb">GV02N386</idno>
          <rs type="number">N386</rs>
          <orgName type="comitteeAbbreviation">NU</orgName>
          <ref type="dokument_url_text">http://data.riksdagen.se/dokument/GV02N386/text</ref>
          <ref type="dokument_url_html">http://data.riksdagen.se/dokument/GV02N386</ref>
          <ref type="dokumentstatus_url_xml">http://data.riksdagen.se/dokumentstatus/GV02N386</ref>
          <ref type="doc">http://data.riksdagen.se/fil/3BFC8895-3995-41E8-907B-C1AAE7B835BE</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-C2s3YhmmVmNkgvznmmnD4x</idno>
            <name>Per Bolund</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-9BUsH2Bn1bGihptNC5r7uq</idno>
            <name>Peter Eriksson</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-FfCiJc8kVZcwio9wsCvVkH</idno>
            <name>Mehmet Kaplan</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-VRHymVx7EsX48sg7b5qmpS</idno>
            <name>Jan Lindholm</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-9x2nw6aosA3pyEJfJTc1eD</idno>
            <name>Ulf Holm</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-YLCb84oKoGK1m8cPa9cw3z</idno>
            <name>Karla López</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-Q6UywURdDfH4kXfTm7hwEb</idno>
            <name>Max Andersson</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-HvkLUfAG7YLVXUbJghU6RL" type="signed"/>
        <correspContext corresp="i-HvkLUfAG7YLVXUbJghU6RL">
          <note type="signatory" corresp="i-C2s3YhmmVmNkgvznmmnD4x"/>
          <note type="signatory" corresp="i-9BUsH2Bn1bGihptNC5r7uq"/>
          <note type="signatory" corresp="i-FfCiJc8kVZcwio9wsCvVkH"/>
          <note type="signatory" corresp="i-VRHymVx7EsX48sg7b5qmpS"/>
          <note type="signatory" corresp="i-9x2nw6aosA3pyEJfJTc1eD"/>
          <note type="signatory" corresp="i-YLCb84oKoGK1m8cPa9cw3z"/>
          <note type="signatory" corresp="i-Q6UywURdDfH4kXfTm7hwEb"/>
        </correspContext>
        <correspAction type="referral" xml:id="i-8ibF4nD1eLn3kkSrKUvQhQ">
          <date when="2007-10-16"/>
        </correspAction>
        <correspAction type="dismissal" xml:id="i-KNQii7nQ2mbLKxmUZ16VNV">
          <date when="2007-10-16"/>
        </correspAction>
        <correspAction type="numbering" xml:id="i-KTcYUUwe1pwqbnX8LhrEt8">
          <date when="2007-10-09"/>
        </correspAction>
        <correspAction type="submission" xml:id="i-jAvZZV7m4jtpZxNzWxCCm">
          <date when="2007-10-05"/>
        </correspAction>
        <correspAction type="transfer" xml:id="i-TS6vXrv8tpiaFUMMypN8S1">
          <date when="2007-10-05"/>
        </correspAction>
        <correspAction type="assigned" xml:id="i-FXeWLQrF2icirCBxDqn1jx"/>
        <correspContext corresp="i-FXeWLQrF2icirCBxDqn1jx">
          <ref type="assignedTo">Näringsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="motSummary">
          <head xml:id="i-AWvJHQh4wTQnk2rYCFUaKN">
            Sammanfattning
          </head>
          <p xml:id="i-RsYKcQXWaodfL6n5MBZxQE">
            Det är i dag i stort sett omöjligt för enskilda konsumenter att
            veta om film eller musik som finns tillgänglig på nätet, är lagligt
            eller olagligt ditlagd. Det är likaså möjligt att sprida ofantliga
            mängder av kopior av skyddat material på nätet, utan möjlighet
            att spåra vem som lagt dit det. För att upprätthålla dagens straff
            i upphovsrättslagen kommer det därför att krävas intrång i individers
            integritetsskydd och rätt att vara anonyma, som vi inte kan acceptera.
            Kriminaliseringen leder också till att tjänster utvecklas, där
            anonymiteten blir total och där grova brott kommer att kunna begås.
            Vi vill inte ha den utvecklingen.
          </p>
          <p xml:id="i-W1L29UxHNGWjD2Hptr6PWd">
            Vårt mål är att legalisera all nedladdning av material som lagts
            ut på I nternet eller andra for um illegalt. Detta skall bara
            gälla när enskilda privatpersoner gör det utan vinstsyfte. Skulle
            en förutsättning för detta vara avkriminalisering av tillgänglig­görandet
            av annans material, måste detta utredas. För att genomföra detta
            vill vi att Sverige tar initiativ till omförhandling av gällande
            internationella överenskommelser .
          </p>
          <p xml:id="i-Kh2yzKe2i43vqRsRGcgwYW">
            Vi vill att straffet för den som tillgängliggör illegalt material
            i icke-kommersiella syften inte skall kunna vara fängelse. Detta
            måste tydliggöras i upphovsrättslagen. Endast den som tillgängliggör
            för kommersiella syften skall kunna få fängelse. Enskilda privatpersoner
            som inte vill tjäna pengar, skall inte straffas.
          </p>
        </div>
        <div type="TOC" xml:id="i-9pNJBcdQmExRgfpf785uFE">
          <head xml:id="i-VzdMbhZMCnFWzHYzTRwyZs">
            Innehållsförteckning
          </head>
          <list>
            <item>
              Sammanfattning 1
            </item>
            <item>
              Förslag till riksdagsbeslut 3
            </item>
            <item>
              Den tekniska utvecklingens konsekvenser 4
            </item>
            <item>
              Kriminaliseringen 4
            </item>
            <item>
              Vad sade partierna i valrörelsen? 6
            </item>
            <item>
              Sammanfattning 6
            </item>
            <item>
              Kompensationen till upphovsrättshavarna 7
            </item>
            <item>
              Den nya ersättningen 7
            </item>
            <item>
              Tekniska hinder och nya tvång 8
            </item>
            <item>
              Slutsatser 9
            </item>
          </list>
        </div>
        <div type="motProposal" subtype="förslag">
          <head xml:id="i-XjRbFBMRYDj1ivvpYdUEEZ">
            Förslag till riksdagsbeslut
          </head>
          <list style="ol">
            <item xml:id="i-2dy4U6g8Xnoa9BwQiRcfC6">
              Riksdagen tillkännager för regeringen som sin mening vad som
              anförs i motionen om att ändra påföljden för brott mot upphovsrättslagen
              som enskilda privatpersoner kan begå.
            </item>
            <item xml:id="i-TvKsrMwRv5pekLk9THUKhM">
              Riksdagen tillkännager för regeringen som sin mening vad som
              anförs i motionen om legalisering av nedladdning av upphovsrättsligt
              skyddat material.
            </item>
            <item xml:id="i-WUqJTcHWyppmYjY241as1a">
              Riksdagen tillkännager för regeringen som sin mening vad som
              anförs i motionen om motsättningen mellan bekämpandet av brott
              mot upphovsrätten och annan brottslighet som sker på Internet.
            </item>
            <item xml:id="i-68MZYfeobLJC1qYauRzV27">
              Riksdagen tillkännager för regeringen som sin mening vad som
              anförs i motionen om att inskränka möjligheten att använda s.k.
              tekniska skydd för att försvåra ett legalt användande av skyddat
              material.
            </item>
            <item xml:id="i-VLnvExPL2jcWdtzshyHxVV">
              Riksdagen tillkännager för regeringen som sin mening vad som
              anförs i motionen om att utöva en förstärkt och effektiv tillsyn
              över hur branscherna för tillverkning och distribution av musik,
              film och dataprogram m.m. fungerar.
            </item>
            <item xml:id="i-9Joy7VVUBjBuFZCWeVrzw8">
              Riksdagen tillkännager för regeringen som sin mening vad som
              anförs i motionen om att konsumenter, som inte kan använda legalt
              införskaffat upphovsrättsligt skyddat material på grund av tekniska
              skydd, enklare än som är fallet i dag ska kunna få skadestånd
              av den som lagt in det tekniska skyddet.
            </item>
            <item xml:id="i-8sBxd8JXdP3DsMntXoSEtc">
              Riksdagen tillkännager för regeringen som sin mening vad som
              anförs i motionen om att Sverige ska ta initiativ till omförhandling
              av internationella avtal och konventioner inom upphovsrättens
              område.
            </item>
            <item xml:id="i-Wrosma2sYN3dExg6BuDUXA">
              Riksdagen tillkännager för regeringen som sin mening vad som
              anförs i motionen om att den som fått sin integritet kränkt, utan
              att ha gjort sig skyldig till brott, ska ha rätt till skadestånd
              från staten.
            </item>
            <item xml:id="i-2qGhhr1Jndtbm3fMeejXST">
              Riksdagen tillkännager för regeringen som sin mening vad som
              anförs i motionen om att ändra de system för privatkopieringsersättningar
              som finns i dag och göra dem såväl mer teknikneutrala som omfattande.
            </item>
            <item xml:id="i-KVWvqywrKiM4euoWisfCLY">
              Riksdagen tillkännager för regeringen som sin mening vad som
              anförs i motionen om att stärka kulturutövares möjligheter att
              få rättshjälp. 1
            </item>
            <item xml:id="i-PxXz68gPWMYYDnBsAsdvd">
              Riksdagen tillkännager för regeringen som sin mening vad som
              anförs i motionen om behovet av noggranna studier vid eventuella
              avkriminaliseringar.
            </item>
            <item xml:id="i-56aQ6mwbdRHB6DwycU2hyi">
              Riksdagen tillkännager för regeringen som sin mening vad som
              anförs i motionen om att svenska myndigheter tillsammans med sina
              europeiska motsvarigheter ska arbeta för en förbättrad konkurrens
              mellan distributörer av musik, film och annat skyddat material.
            </item>
          </list>
          <p xml:id="i-EhCP8YyfgFQQzmdGn4zknu">
            1 Yrkande 10 hänvisat till JuU.
          </p>
        </div>
        <div type="motContent">
          <head type="h1" xml:id="i-DBKJ6KPgFqKquZYvtDTcUu">
            Den tekniska utvecklingens konsekvenser
          </head>
          <p xml:id="i-QSFPXop5EF2pGz45BC26Xa">
            Med Internets utveckling har det blivit möjligt att kopiera information
            gränslöst, både geografiskt och till omfattning. Själva kopieringen
            är dessutom helt kostnadsfri förutsatt att Internetuppkopplingen
            (nätet) redan finns där. Det har gjort att den storskaliga distributionen
            av kultur, såsom musik, fotografier och film, numera kan utföras
            av privatpersoner utan ekonomisk vinning.
          </p>
          <p xml:id="i-Axk8ng7E2gBE2oqfqyyW23">
            Fildelningen sker relativt anonymt, men den går fortfarande att
            spåra. Den tekniska utvecklingen lovar dock att förändra den saken.
            Redan idag finns det anonymitets­tjänster på Internet, och även
            om de tjänster som finns idag ännu inte förhindrar spårning helt
            och hållet så tyder allt på att den tekniken bara ligger runt
            hörnet. I verkliga så kallade darknets kan den som delar med sig
            av information göra det helt anonymt, utan att någon har möjlighet
            att spåra dem. Den utvecklingen är skrämmande eftersom det skulle
            betyda att barnpornografibrott, narkotikabrott, dataintrång och
            andra grova brott skulle bli omöjliga att spåra. På så sätt finns
            det en mer djupgående motsättning mellan jakten på fildelare och
            övrig brottsbekämpning på Internet eftersom en jakt på fildelare
            driver på utvecklingen av sådana darknets.
          </p>
          <head type="h1" xml:id="i-LhRW2vTXkEHCMYqkGHvkny">
            Kriminaliseringen
          </head>
          <p xml:id="i-4XDeCYxmuaWrBzsxy2e8Lr">
            Material som finns tillgängligt på I nternet eller via digitala
            nätverk, är till sin natur oändligt kopieringsbara. Den tid är
            förbi när antalet kopior kunde regleras i avtal eller genom lagar.
          </p>
          <p xml:id="i-RMG7B2mT5r86uTSPN3bk64">
            Tiden är dessutom förbi när kopian var av sämre kvalitet än originalet
            eller när kopian över huvud taget skiljer sig åt från originalet.
            Detta ställer nya krav på definitionen av vad det upphovsrättsligt
            skyddade verket egentligen är och vad som egentligen sprids på
            nätet eller via nätverken. Frågan måste ställas om det över huvud
            taget är möjligt att kontrollera kopierings- och spridningsmöjligheterna.
          </p>
          <p xml:id="i-63XGTt8AbDEZscp6zWACRH">
            Ett sätt att kontrollera spridningen och tillgängliggörandet,
            är att spåra de så kallade IP-nummer som används och knyta dessa
            till fysiska eller juridiska personer. IP-nummer med tillhörande
            personuppgifter är inte uppgifter som är tillgängliga för var
            och en och som därmed inte utgör abonnentuppgifter. Det betyder
            att de utgör en sådan konfidentiell information som enligt lagen
            om elektronisk kommunikation endast får utlämnas av operatören
            vid misstanke om grova brott. Det är brott vars straffskala börjar
            på minst två års fängelse.
          </p>
          <p xml:id="i-4ti1b5dqDKJu3mEko43tBU">
            Just detta vill nu den statliga utredningen under Cecilia Renfors
            ändra på. Istället ska privata intresseorganisationer kunna jaga
            fildelare och sedan tvinga operatörerna att stänga av de kunder
            som fildelar. Vi anser att detta förslag är likvärdigt med att
            ålägga Posten att börja sprätta brev och granska vad människor
            skickar till varandra.
          </p>
          <p xml:id="i-63S2wHtmvMRJ8EaG8t5MY4">
            De enda som är positiva till utredningen är musikbranschens intressorgani
            sation som också sannolikt blir de som kommer att agera privatpoliser
            på nätet.
          </p>
          <p xml:id="i-VfhHZz488g1qrGnpLUUpeF">
            IP-nummer som sådana är ( därför ) inte skyddade, men däremot
            de personuppgifter som döljer sig bakom dem. Ett effektivt skydd
            förutsätter att Internet­operatörerna skyddar innehavarna av dessa
            nummer. Dessutom lagras inte IP-nummer längre tid än som krävs
            för att kunna ta betalt av kunden. Detta rättsliga skydd är emellertid
            svagt.
          </p>
          <p xml:id="i-WjVfyirVZBWLrax9aBcMW4">
            Nu finns ett direktiv om elektronisk långtidslagring (Europaparlamentens
            och rådets direktiv 2006/24/EG om lagring av uppgifter som genererats
            eller behandlats i samband med tillhandahållande av allmänt tillgängliga
            elektroniska kommunikationstjänster eller allmänna kommunikationsnät).
            När detta är genomfört i Sverige kommer det att medföra ett tvång
            för Internetleverantörer och andra att laga IP-nummer och att
            göra dem tillgängliga för polisen för betydligt fler syften än
            som sker i dag och för mindre allvarliga brott än i dag.
          </p>
          <p xml:id="i-BZ6HjZQqurLNj1BHkCvxP">
            Den tredje september presenterades regeri n gens utredning Musik
            och film på Internet hot eller möjlighet? (Ds 2007:29). Där föreslås
            ytterligare skärpningar .
          </p>
          <p xml:id="i-PQT21biAW1vwUWW1i1GYJS">
            Till dessa kommer självfallet operatörerna att knyta personuppgifter
            på deras konsumenter. Exempelvis skulle brott mot upphovsrättslagstiftningen
            kunna medföra att IP-nummer med tillhörande personuppgifter lämnas
            ut. I den statliga utredningen Tillgång till elektronisk kommunikation
            i brotts­utredningar (SOU 2005:38) har vidare lämnats konkreta
            förslag för hur kommunikation i elektroniska kommunikationsnät,
            skall kunna avlyssnas. Det handlar bl.a. om rätt att installera
            program för att läsa e-post och Internettrafik (hemlig dataavläsning).
          </p>
          <p xml:id="i-QuVBdnwwbMj9f12XBG3ifa">
            Den som är dömd för upphovsrättsbrott kan i dag dömas till böter
            eller (högst) fängelse i högst sex månader.
          </p>
          <p xml:id="i-PaqzsejzAcNtbrDseFxbv9">
            Regeringen har nu kommit med ett förslag på ny lagstiftning för
            att skydda upphovsrättsskyddat material, som skickades ut på remiss
            under sommaren 2007. Förslaget innebär bland annat att artistorganisationer,
            filmorganisationer och andra ska kunna begära ut namn på fildelare
            från Internetoperatörer, för att på egen hand kunna jaga dem.
            Med dagens lagstiftning är det enbart polis och åklagare som med
            hjälp av datorernas exklusiva Internetadresser via operatörerna
            kan spåra en enskild fildelare. Lagförslaget har sedan det presenterades
            kritiserats mycket hårt av svenska experter på upphovsrätt eftersom
            det innebär att den enskildes integritet kränks. Nyligen har också
            EU:s generaladvokat Juliane Kokott sällat sig till kritikerna.
            Generaladvokaten konstaterar, i ett 40-sidigt yttrande över det
            svenska lagförslaget, att datoranvändarnas integritet väger tyngre
            än upphovsrättsinnehavarnas rättigheter. Frågan kommer att avgöras
            av EG-domstolen senare i höst, om inte den svenska regeringen
            tar sitt förnuft till fånga och drar tillbaka förslaget, som annars
            ska börja gälla från den 1 juli 2008.
          </p>
          <p xml:id="i-B6guB9rhipXSoQ5pRyX8q6">
            Våra slutsatser är att ett upprätthållande av dagens förbud mot
            användande av otillåtet utlagt skyddat material på I nternet och
            digitala nätverk, kräver en ökad övervakning av individers beteenden.
            Polisen måste ha kraftigt ökade resurser och nya övervaknings­metoder
            för att kunna sköta bevakningen.
          </p>
          <p xml:id="i-4FEH5KBC3pdYETameCixjx">
            Vår farhåga är att de uppgifter som lagrats vid den digitala
            långtidslagringen och de lagar som förutspås i SOU 2005:38, då
            kommer att användas. Om inte direkt, så efter ett tag och efter
            påtryckningar från polis och åklagare, starka upphovsrättsintressen
            och inte minst från amerikanska filmintressen. De har redan visat
            sig vara ytterst intresserade av vad som sker i Sverige.
          </p>
          <head type="h1" xml:id="i-JNRQXvYJRtRKCtnRaBUC7B">
            Vad sade partierna i valrörelsen?
          </head>
          <p xml:id="i-FPN674q1n3fTkGzAzbqDsr">
            När fildelningen blev het i valrörelsen 2006 var partierna snabbt
            ute och ändrade åsikt. Moderatledaren, och efter valet statsminister,
            Fredrik Reinfeldt sade att jaga en hel ungdomsgeneration var inte
            syftet med nedladdningsförbudet, och inget som vi vill använda
            rättsväsendets resurser till.
          </p>
          <p xml:id="i-D1pNJH8rwPxXVuo6k1zrQT">
            Göran Persson hakade på och sade: Jag tycker att den (fildelningslagen)
            bör ändras. Det här är en gammal teknik som är kopplad till några
            plastbitar som vi spelar musik på. Vi måste se till att ungdomar
            som gör den här nedladdningen inte upplever sig som kriminella.
          </p>
          <p xml:id="i-SxNW3spK4K4RRq5Q6du1v9">
            Centerpartiets Johan Linander skrev en artikel där partiet förespråkade
            en lagändring för att det skall vara lagligt att ladda ner upphovsrättsskyddat
            material för privat bruk.
          </p>
          <p xml:id="i-4sH14jW8s92iiU41gXg3kr">
            Efter valet låter det annorlunda från alliansen. Nu ska istället
            fildelare jagas aggre s sivare. Att avkriminalisera visade sig
            bara vara tomt prat.
          </p>
          <p xml:id="i-HK7hUrzckxJk6VbWMru4vM">
            I riksdagen är det oklart var majoriteten finns. Många borgerliga
            ledamöter ställde sig bakom Reinfeldts uttalanden i valrörelsen,
            men har sedan inte tvingats leva upp till sina vallöften. Samma
            sak gäller ledamöter från andra partier.
          </p>
          <head type="h1" xml:id="i-XEZyuwmjqJMnKp67jrj54a">
            Kompensationen till upphovsrättshavarna
          </head>
          <p xml:id="i-AbQgjB8awN36qzw2KSww2h">
            I dag får upphovsrättshavaren ersättning för nyttjandet av hans
            eller hennes skyddade verk på flera sätt. Via den så kallade kassettersättningen
            och liknande system utges ersättning för vars och ens privatkopiering
            av lagligen tillhandahållna låtar eller filmer. Via avtal och
            licenser, som administreras av rättighetshavarorganisationer,
            får de ersättning för andra nyttjanden av deras verk.
          </p>
          <p xml:id="i-NWxxvD1s4zx137q3HPyFDZ">
            Systemen är komplexa och förutsätter många gånger att den enskilde
            musikern, författaren, fotografen eller konstnären, är medlem
            i en organisation, som tillvaratar hans eller hennes intressen.
            Även den som inte är medlem i berörd organisation, kommer att
            omfattas av avtalen inom området. Samtidigt har många upphovsrättshavare
            inte rätt till juridiskt eller annat stöd i de ofta dyrbara och
            långvariga processer som krävs för att de skall kunna tillvarata
            sina rättigheter i förhållande till distributörer och producenter.
          </p>
          <p xml:id="i-5hUCwaDLVurpoYQ7bkBNLk">
            Kassettersättningssystemet innebär att priset på lagringsmedium
            i handeln till konsumenterna höjs med ett visst belopp. De summor
            som sedan inkommer, fördelas via Copyswede och uppgick år 2005
            till 137 miljoner kronor. Kostnaden för att fördela ersättningen
            till upphovsrättshavarna, uppgick år 2005 till 4,3 miljoner kronor.
          </p>
          <p xml:id="i-JogGJCn3cdazggsRqXQaXt">
            Skulle den avkriminalisering ske, som Miljöpartiet vill se, medför
            detta berättigade krav från upphovsrättshavarna på kompensation,
            för en eventuell inkomstförlust. Frågan är dock vilka belopp detta
            handlar om samt hur dessa belopp skall fördelas.
          </p>
          <p xml:id="i-STcU5rEpJkiWMjBu8jcT3N">
            Redan i dag ser vi ett behov av att se över kassettersättningssystemet,
            då det relateras till storleken på lagringsutrymmet på det köpta
            mediet. Dessutom är definitionen av vilka medier som skall beläggas
            med avgiften, mindre precis.
          </p>
          <p xml:id="i-GAe2KxZDkPDCbCFhZP8Ppn">
            Slutligen anser vi att avgiften slår oprecist, då den drabbar
            såväl den som köper lagringsmedier för att lagra upphovsrättsligt
            skyddat material, som annat material.
          </p>
          <head type="h1" xml:id="i-9wDNq1BfjsNue256c7y69T">
            Den nya ersättningen
          </head>
          <p xml:id="i-15d1b3ayQtn67p8nn58aF6">
            Det finns i dag ett antal olika föreställningar om hur upphovsmännens
            ersättningar påverkas av att deras material finns tillgängligt
            via Internet och på andra digitala sätt. Gemensamt för alla debattörer,
            är dock att de är överens om att Internet öppnar nya oanade möjligheter
            för marknadsföring och kunskapsspridning och för kommersialisering
            av musik, film, litteratur, konst, foto eller text. Det skulle
            kunna hävdas att denna utveckling leder till att videoaffärerna
            eller skivaffärerna får konkurrens och att de därför tvingas effektivisera
            sin verksamhet eller drastiskt förändra sitt försäljningssätt.
          </p>
          <p xml:id="i-C6ZNAPs6A9ayb6RpU7k9u6">
            Vi ser detta som ett fullt naturligt steg i en positiv teknikutveckling.
            Musiken och filmer från hela världen blir tillgängliga för alla
            och envar omedelbart, snabbt och enkelt. Stundtals brister dock
            tekniken och kvaliteten på exempelvis digital musik, så att den
            inte alltid är lika bra som musik på cd-eller dvd-skiva.
          </p>
          <p xml:id="i-ReeHgmxjzXCeVycuhiZnAW">
            Internet öppnar således nya möjligheter och leder till ökad tillgänglighet
            för konsumenter och för nya försäljnings- och marknadsföringsmöjligheter
            av producenter. Exakta mätningar av hur utbudet och efterfrågan
            ser ut saknas dock. Detsamma gäller uppgifter om vilka som konsumerar,
            hur de gör detta och vad de konsumerar. En inte alltför kvalificerad
            gissning är att en typisk konsument av film och musik på Internet
            snarare är en man i 30-årsåldern än en tjej i 18-årsåldern. Det
            handlar med andra ord om en typiskt sett köpstark grupp.
          </p>
          <p xml:id="i-JidgA49SLbc8sZvvq7SHi">
            Vår bedömning är att de som konsumerar musik, film och program
            via Internet, i stället för via affären på stan, gör det av flera
            skäl. Enkelt, öppet dygnet runt, smidigt och lättkontrollerbart.
            Du får omedelbar bekräftelse på vad du köper. Vi tror inte att
            priset är det enda som avgör.
          </p>
          <head type="h1" xml:id="i-Vbz2qETDcdSUeGaMC5h1rk">
            Tekniska hinder och nya tvång
          </head>
          <p xml:id="i-JtycvaVuRjSnLdTKW4LK1K">
            Många av de legala tjänster som i dag finns tillgängliga för
            att legalt kunna köpa upphovsrättsligt skyddat material via exempelvis
            Internet, har stora brister. De filmtjänster som finns fungerar
            så att filmen strömmas ner till datorn. För att det ska fungera
            måste man använda Windows XP med Windows media player och Internet
            Explorer. Alla de här programmen kommer från Microsoft och tvingar
            konsumenterna att använda en plattform som inte är öppen och som
            gynnar enbart ett företag. Utöver det så håller inte filmerna
            lika bra kvalitet (främst ljudkvalitet), som om du har filmen
            på dvd (köpt eller nerladdad).
          </p>
          <p xml:id="i-XtXxkWLKxxGKZWFYFUpaLW">
            De musiktjänster som finns kräver att du har en viss mediespelare
            i datorn för att kunna spela upp musiken. Om en person vill kopiera
            över musiken till sin portabla mediespelare, krävs det att personen
            har rätt mediespelare för att kunna spela upp musiken. Det går
            vidare bara att kopiera filerna ett visst antal gånger, sen blir
            de låsta. Om några år när personen har bytt dator några gånger
            och mediespelare ännu fler gånger så kommer han eller hon inte
            längre att kunna använda den musik eller de filmer som personen
            köpt. Kan man verkligen kalla det att äga sin musik? Och kan man
            verkligen kalla det ett alternativ till illegal fildelning , som
            inte innehåller någon av de här begränsningar na?
          </p>
          <p xml:id="i-NMcS9FRbkM1ajQYHtnZofd">
            Det är fullt tekniskt möjligt att erbjuda plattformsoberoende
            lösningar. Skälet till att så inte sker är att producenter inom
            olika branscher har ett kontrollbehov. Det handlar kort sagt om
            de kopieringsskydd (DRM) som branschen hävdar är en förutsättning
            för att den skall kunna erbjuda tjänsten att kunna köpa film,
            musik eller text via Internet. DRM är näst intill verkningslöst,
            då dessa skydd hela tiden knäcks och samma dag (ibland till och
            med innan) som en ny cd släpps finns den att ladda ner. På så
            vis utgör DRM-skydden enbart en begränsning för de betalande kunderna,
            medan piraterna kan använda verken fritt.
          </p>
          <p xml:id="i-9KXT2E3QWSQdqiJLiqPtA8">
            En smart journalist skrev att det handlar om att stänga in konsumenterna
            i samma format. Detta har bland annat Apple gjort. För att kunna
            använda dess musiktjänst iTunes Music Store fullt ut måste du
            köra med iTunes som mediespelare i datorn och köpa en iPod för
            att kunna lyssna på musiken var du än befinner dig.
          </p>
          <p xml:id="i-3aiW2uEan835UT6wCbcCDj">
            När konsumenten väl har allt det här och ett musikbibliotek på
            ett par tusen låtar, som har kostat många tusen att bygga upp,
            så är det inte troligt att konsumenten senare byter tillverkare
            av mediespelare eller tjänst för att köpa musik. Då kommer det
            han eller hon lagt ner pengar på inte att kunna användas längre,
            detta förstås under förutsättning att den enskilde konsumenten
            inte använder program som tar bort kopieringsskydden, men då bryter
            personen dels mot avtalet vid köpet av produkten, dels mot gällande
            upphovsrättslagstiftning.
          </p>
          <p xml:id="i-JXFcLkJGHAmrWUzqcaWydH">
            Vår slutsats är att de tekniska hinder som finns i dag och det
            sätt som material på nätet säljs och förmedlas, dels leder till
            försämrad konkurrens och likriktning, dels leder till att konsumenternas
            ställning har försvagats. Den konsument som vill vara laglig tvingas
            att använda vissa operativsystem och är förhindrad att använda
            lagligt inköpt material. En användare som har Linux och Opera,
            kommer till exempel inte att kunna använda de legalt tillgängliga
            tjänsterna.
          </p>
          <p xml:id="i-F4qhFjjyXgZZbGQNyw52uQ">
            Vi vill därför att möjligheten att använda tekniska skydd för
            att försvåra legalt användande av skyddat material skall inskränkas.
            Detta kan ske genom att kräva öppna standarder för tekniska skydd
            som alla marknadsaktörer kan använda sig av inom rimliga licensvillkor.
          </p>
          <p xml:id="i-8T42LRrd6TKfVRCmpi2D69">
            Vi vill vidare att Konsumentverket och Konkurrensverket skall
            utöva förstärkt tillsyn över hur tillverkare och distributörer
            av musik, film och olika dataprogram, agerar. Det är uppenbart
            att konkurrensen nu brister och att konsumenternas intressen inte
            bevakas.
          </p>
          <p xml:id="i-Fu3onfnHKNdchWTFS8ZAF8">
            Vi vill därtill att enskilda konsumenter, som inte kunnat använda
            sina legalt använda filmer, låtar eller dataprogram på grund av
            tekniska skydd, enklare ska kunna få skadestånd av den som lagt
            in skydden.
          </p>
          <head type="h1" xml:id="i-CCgiYsRBsWHtJiWtm5qHKw">
            Slutsatser
          </head>
          <p xml:id="i-DKuyTYKXka2XRpRhNSkdy9">
            Det går inte i dag att beräkna hur musikers, författares och
            andra upphovsrättshavares ekonomiska situation skulle påverkas
            av den avkriminalisering vi föreslår. I debatten har det hävdats
            att en legalisering kan leda till alltifrån ökade intäkter till
            drastiskt minskade intäk t er. Vid en eventuell avkriminalisering
            måste därför ytterst noggranna studier ske av hur konsumtionsmönstret
            påverkas och hur up phovsrättshavarnas ekonomiska ställning påverkas.
            Skul le dessa studier visa att intäkterna minskar och att de minskar
            på grund av avkriminaliseringen, måste kompensation ske.
          </p>
          <p xml:id="i-JdowPnaeR2QxgA6iWQin3i">
            Vi anser att det fördelningssystem för ersättningar som finns
            i dag i grund och botten är välfungerande. Det finns dock ett
            behov av översyn för teknikanpassning och för att garantera att
            allt upphovsrättsligt nyttjande ersätts, till alla upphovsrättshavare.
            Skulle mera pengar behöva komma in i ersättningssystemen, så får
            det inte ske i form av en bredbandsskatt eller avgift baserad
            på hur mycket den enskilde konsumenten laddat ned. En sådan avgift
            vore utvecklingsfientlig och företagsfientlig.
          </p>
          <p xml:id="i-XND8HDuQqCkVshWx8Y2QVT">
            Vi ser hellre att samtliga konsumenter solidariskt ersätter de
            ökade konsumtions­möjligheterna genom en höjd och breddad kas
            s ettavgift. Skulle detta inte gå att göra fullt ut, tvekar vi
            inte inför att låta staten delvis bära ett visst ansvar. Det kan
            då handla om att finansiera en del av ersättningen via utdelning
            från statliga bolag.
          </p>
          <p xml:id="i-VVQAvVoAeCEE5jYQd9h1tx">
            Vi vill ändra dagens ersättningssystem, så att de blir teknikneutrala
            och garanterar att alla upphovsrättshavare omfattas av dem. Dessutom
            skall så mycket som möjligt av nyttjandet omfattas av ersättningssystemet.
          </p>
          <p xml:id="i-BWDiqmPu3yRmzv3fbinkh7">
            Vi vill att enskilda kulturutövare och upphovsrättshavare skall
            ha rätt till rättshjälp på samma förutsättningar som enskilda
            personer, vid tvister som rör deras upphovsrättsersättning.
          </p>
          <p xml:id="i-HNk3WX4qBNW7sdFPFRVTvb">
            Vi vill att en noggrann undersökning skall ske av konsumtionsmönster
            på Internet m.m. för att få reda på vilka de typiska konsumenterna
            är, vad de köper och hur de gör det.
          </p>
          <p xml:id="i-7MR6RM45cG6NpM8YCK7GK8">
            Vi vill att en kommande avkriminalisering skall följas av noggranna
            studier av intäkter till upphovsrättshavarna. Skulle intäkterna
            minska på grund av avkriminaliseringen skall en kompensation ske.
          </p>
          <p xml:id="i-8GJqtww8MGmf6aPkrk1XHa">
            Vi vill inte införa en bredbandsskatt eller motsvarande.
          </p>
          <p xml:id="i-PvdNRFbrsddqGLJQeMe6En">
            Vi vill i stället bygga ut och justera de nuvarande ersättningssystemen
            och vid behov höja avgifterna till systemen. Detta är ett solidariskt
            sätt att finansiera ökad konsumtion.
          </p>
          <p xml:id="i-LAt4gPx99WQjw3QTNphWug">
            Vi vill att Konkurrensverket och Konsumentverket tillsammans
            med sina europeiska motsvarigheter, arbetar för en förbättrad
            konkurrens av distributörer av musik, film och andra produkter
            i Sverige och Europa. Vi är övertygade om att detta leder till
            ett förbättrat utbud och att upphovsrättshavarna då kan få större
            intäkter. Skulle inte fler distributörer komma, kan staten behöva
            vidta åtgärder för att förbättra konkurrensen.
          </p>
        </div>
        <div type="motSignatures">
          <list>
            <item xml:id="i-7crmWK1TsPSpVw5a1kfRBB" who="i-C2s3YhmmVmNkgvznmmnD4x">
              Per Bolund (mp)
            </item>
            <item xml:id="i-Wxf7EFD4KCeYC6iFB9p4mw" who="i-9BUsH2Bn1bGihptNC5r7uq">
              Peter Eriksson (mp)
            </item>
            <item xml:id="i-EKAsE3auuL5KFV1B2BmFZ5" who="i-FfCiJc8kVZcwio9wsCvVkH">
              Mehmet Kaplan (mp)
            </item>
            <item xml:id="i-DdYkNsoCAJyRh88hLCwJaS" who="i-VRHymVx7EsX48sg7b5qmpS">
              Jan Lindholm (mp)
            </item>
            <item xml:id="i-VEWTGyhi9KKwnx5GY9n6DJ" who="i-9x2nw6aosA3pyEJfJTc1eD">
              Ulf Holm (mp)
            </item>
            <item xml:id="i-PiW5GB8R64adZDWPReDJ3f" who="i-YLCb84oKoGK1m8cPa9cw3z">
              Karla López (mp)
            </item>
            <item xml:id="i-Xn3etwoHEANfndK2Ne4rj4" who="i-Q6UywURdDfH4kXfTm7hwEb">
              Max Andersson (mp)
            </item>
          </list>
        </div>
      </div>
    </body>
  </text>
</TEI>
