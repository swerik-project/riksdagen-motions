<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-197677--00746">
  <teiHeader>
    <fileDesc>
      <titleStmt>
        <title>om regionalt museistöd till Stockholms län</title>
        <author>av fröken Eliasson och herr Wictorsson</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>om regionalt museistöd till Stockholms län</title>
          <idno type="rdwebb">G002746</idno>
          <rs type="number">746</rs>
          <ref type="dokument_url_text">http://data.riksdagen.se/dokument/G002746/text</ref>
          <ref type="dokument_url_html">http://data.riksdagen.se/dokument/G002746</ref>
          <ref type="dokumentstatus_url_xml">http://data.riksdagen.se/dokumentstatus/G002746</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-WHymNkDpzAR2nWtNFkNShs</idno>
            <name>ANNA ELIASSON</name>
            <state type="partyAffiliation" ref="Q110832">
              <desc>c</desc>
            </state>
          </person>
          <person gender="man">
            <idno>i-Aa8kdvoMdZzFJ7wbmcm1Sh</idno>
            <name>ÅKE WICTORSSON</name>
            <state type="partyAffiliation" ref="Q105112">
              <desc>s</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-3hM9wVouAs3C34yPT52Uju" type="signed"/>
        <correspContext corresp="i-3hM9wVouAs3C34yPT52Uju">
          <note type="signatory" corresp="i-WHymNkDpzAR2nWtNFkNShs"/>
          <note type="signatory" corresp="i-Aa8kdvoMdZzFJ7wbmcm1Sh"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/197677/mot_197677__746/mot_197677__746-001.pdf"/>
      <fw xml:id="i-BAZKhTYcs4JfTy6i5Ja9LV">
        Motion 1976/77: 746
      </fw>
      <div xml:id="i-6v7y9L8CUZzeYxSQ3CgQbw" type="motHeader">
        <div xml:id="i-SxTk8tp2sY25A7VwtJTzfr" type="motTitle"/>
        <div xml:id="i-L6CFBiiyuSVgqzRvL2E5oy" type="motSubmissionInfo"/>
      </div>
      <div xml:id="i-CjRbJ3EZB9LfMHXry8VwMJ" type="motBody">
        <div xml:id="i-4GH7rgDXWYTfNsynuVbkPb">
          <p xml:id="i-PgpWKcfNr24metP5cYFVB6">
            av fröken Eliasson och herr Wictorsson om regionalt museistöd
            till Stockholms län
          </p>
          <p xml:id="i-NhXr8ttbkoRSwu7hFMUcvm">
            Riksdagen fattade år 1974 beslut om en omorganisation av den
            regionala kulturminnesvården. Ett nytt statsbidragssystem för
            länsmuseerna var ett led som inte kunde undvaras i denna omorganisation.
            Sedan den 1 juli 1976 är länsstyrelsen statlig regional myndighet
            på kulturminnesvårdsom- rådet. Först nu läggs emellertid ett regeringsförslag
            om ett nytt statsbi- dragssystem. Ett skäl till att ett avgörande
            i statsbidragsfrågan fördröjts har varit önskemålet att finna
            en lösning som även kunde omfatta län där länsmuseum i vedertagen
            mening saknats. Det förslag som arbetsgruppen för vissa kulturminnesvårds-
            och museifrågor lagt fram omfattade nämligen inte Stockholms län,
            Göteborgs kommun och Skånelänen. I propositionen 1975/76:100 framhölls
            att frågan om ett statsbidrag till museiverksamheten i sådana
            län borde behandlas samtidigt med förslaget om ett nytt länsmuseistöd.
            Självfallet måste det vara ett huvudsyfte med omorganisationen
            av den regionala kulturminnesvården och införandet av ett nytt
            länsmuseistöd att kulturminnesvården på regional nivå skall ges
            en fast organisation och ett effektivt stöd i alla delar av landet.
            Detta är i sin tur en förutsättning för att kulturminnesvården
            skall kunna bedrivas på ett tillfredsställande sätt på lokal nivå
            ute i kommunerna. Stockholms län inrymmer i hög grad landskapsmiljöer,
            byggnader och föremål som från kulturhistorisk synpunkt är mycket
            värdefulla. Med hän- syn till de förhållanden som präglar landets
            från befolkningssynpunkt största län saknas inte angelägna kulturminnesvårdande
            uppgifter som ställer krav på betydande insatser. I Stockholms
            län saknas som tidigare nämnts ett länsmuseum i vedertagen mening.
            Lokala museer finns däremot i Stockholms kommun och i kom- munerna
            Södertälje, Sigtuna och Norrtälje. Dessutom finns ett mycket stort
            antal lokala hembygdsmuseer och hembygdsföreningar i länet. Mot
            denna bakgrund föreslogs i ett kulturpolitiskt handlingsprogram
            våren 1975 att Stockholms läns landsting skulle ta initiativ till
            en länsmuseal verksamhet. Verksamheten skulle baseras på de lokala
            museerna Stockholms stadsmuseum, Södertälje museum, Sigtuna museer
            och Roslagsmuseet i Norrtälje samt även Stockholms läns hembygdsförbund.
            Genom detta för- slag skulle samtliga kommuner i länet få anknytning
            till ett museum och omfattas av en länsmuseal verksamhet. I utredningen
            framhölls som en allvarlig brist att betydande delar av Stockholms
            län för närvarande inte omfattas av museal verksamhet på kulturminnesvårdens
            område. Satsningen
          </p>
          <pb facs="riksdagen-motions-pdf/data/197677/mot_197677__746/mot_197677__746-002.pdf"/>
          <fw xml:id="i-RaRmtPaFtqH883UTd5WN5k">
            Mot. 1976/77:746 12
          </fw>
          <p xml:id="i-3pNCopaoCMFmZEHBno8TWi">
            på fyra samverkande institutioner i stället för en enda central
            institution borde enligt utredningen ge goda förutsättningar för
            samarbete med länets hembygdsmuseer och hembygdsföreningar samt
            bidra till ett ökat intresse från allmänhetens sida för kulturminnesvård.
            Det aktuella förslaget har varit utsänt på remiss till bl. a.
            samtliga länets kommuner och fått ett positivt bemötande. Landstingets
            kulturnämnd beslöt vid ett sammanträde den 15 december 1976 enhälligt
            att tillstyrka inrättandet av ett decentraliserat länsmuseum.
            Verksamheten skall ledas av en förtroendevald styrelse representerande
            Stockholms läns landsting, berörda kommuner och Stockholms läns
            hem- bygdsförbund. Styrelsen skall fungera som mottagare och fördelare
            av såväl stats- som landstingsbidrag, Stockholms stadsmuseum föreslås
            få en fram- skjuten roll i den länsmuseala verksamheten, och kulturnämnden
            framhåller även i sitt beslut att stadsmuseet bör få ett stöd
            som står i proportion till den insats man med skäl kan förvänta
            sig av museet. Under våren 1977 kommer förslaget att behandlas
            av landstinget. Därefter vidtar förhandlingar med berörda kommuner
            beträffande instruktioner för styrelsens arbetsprogram och medelsfördelning.
            Den budgetproposition som riksdagen har att ta ställning till
            innebär för Stockholms läns del en särlösning med ett provisoriskt
            bidrag på 200 000 kr. till Stockholms stadsmuseum för service
            på kulturminnesvårdsområdet i Stockholms kommun. För kulturminnesvårdande
            verksamhet i länet i övrigt föreslås inga som helst bidrag. Detta
            förhållande är otillfredsställande inte minst mot bakgrund av
            det stora behov av kulturminnesvårdande åt- gärder som finns i
            länet. I budgetarbetet har hänsyn inte kunnat tas till den aktuella
            situationen i Stockholms län. Enligt vår mening bör riksdagen
            vid sin behandling av propositionens förslag om ett nytt stöd
            till regionala museer beakta den aktuella situationen och fatta
            ett beslut som innebär att även Stockholms län omfattas av det
            statliga stödet till regional museiverksamhet. Med stöd av det
            anförda hemställer vi att riksdagen vid sin behandling av det
            nya stödet till regionala museer beslutar att Stockholms län skall
            få regionalt museistöd i likhet med andra län budgetåret 1977/78.
          </p>
          <p xml:id="i-5AGYEtRTtXM9o2KPTUeUQA" type="date">
            Stockholm den 24 januari 1977 ANNA ELIASSON (c) ÅKE WICTORSSON
            (s)
          </p>
        </div>
      </div>
    </body>
  </text>
</TEI>
