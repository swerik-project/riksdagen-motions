<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200708-SoU-00261">
  <teiHeader>
    <fileDesc>
      <titleStmt>
        <title>Metadon och Subutex för heroinmissbrukare</title>
        <author corresp="i-EgqHRHVoW5y9USDYuNoYuA">av Hillevi Larsson (s)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Metadon och Subutex för heroinmissbrukare</title>
          <idno type="rdwebb">GV02So261</idno>
          <rs type="number">So261</rs>
          <orgName type="comitteeAbbreviation">SoU</orgName>
          <ref type="dokument_url_text">http://data.riksdagen.se/dokument/GV02So261/text</ref>
          <ref type="dokument_url_html">http://data.riksdagen.se/dokument/GV02So261</ref>
          <ref type="dokumentstatus_url_xml">http://data.riksdagen.se/dokumentstatus/GV02So261</ref>
          <ref type="doc">http://data.riksdagen.se/fil/D8F983C0-3FBD-465A-A88A-6FACF009BFB3</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-EgqHRHVoW5y9USDYuNoYuA</idno>
            <name>Hillevi Larsson</name>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-82tjwt9qr5wdwfhHWmPyYA" type="signed"/>
        <correspContext corresp="i-82tjwt9qr5wdwfhHWmPyYA">
          <note type="signatory" corresp="i-EgqHRHVoW5y9USDYuNoYuA"/>
        </correspContext>
        <correspAction type="referral" xml:id="i-Vrhwx89yT7Vzcd34yunqjs">
          <date when="2007-10-16"/>
        </correspAction>
        <correspAction type="dismissal" xml:id="i-QRqEW1csnBZVs3EAxQ13wz">
          <date when="2007-10-16"/>
        </correspAction>
        <correspAction type="numbering" xml:id="i-TPEHEjxpUyNBcB183UzjEK">
          <date when="2007-10-04"/>
        </correspAction>
        <correspAction type="submission" xml:id="i-CtkYrwQTP7YiCHCrBSo65p">
          <date when="2007-10-02"/>
        </correspAction>
        <correspAction type="transfer" xml:id="i-5VUGh7xRZpgeSFvk95cKPw">
          <date when="2007-09-24"/>
        </correspAction>
        <correspAction type="assigned" xml:id="i-WzA5zoaudTNcqQzHvAwmzt"/>
        <correspContext corresp="i-WzA5zoaudTNcqQzHvAwmzt">
          <ref type="assignedTo">Socialutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="motProposal" subtype="förslag">
          <head xml:id="i-BQZPCYLefTkw6Xm5qFuZ5B">
            Förslag till riksdagsbeslut
          </head>
          <p xml:id="i-SHmqksgYNYqNqmnh6WcEyT">
            Riksdagen tillkännager för regeringen som sin mening vad som
            anförs i motionen om metadon- och Subutexbehandling för heroinmissbrukare.
          </p>
        </div>
        <div type="motContent">
          <head type="h1" xml:id="i-E34MJMQVoQPSESkz2uuDmA">
            Motivering
          </head>
          <p xml:id="i-7b9W9oBUUDyjdcYFPYaWVU">
            Heroin är en av de droger som är snabbast och mest beroendeframkallande.
            Trots det finns det långt fler motiverade narkomaner än de som
            får en behandlingsplats både för avgiftning och metadonbehandling,
            med förödande konsekvenser i form av fysiskt och psykiskt lidande,
            krossade familjer, omhändertagna barn, prostitution och ond bråd
            död.
          </p>
          <p xml:id="i-2k9JSQiEG4LwxKEcAsZ9LV">
            Det positiva med metadon och Subutex är att de lindrar abstinensbesvär
            och dämpar suget efter heroin. Preparaten är beroendeframkallande,
            men patienten blir inte påverkad med rätt inställd dos. Det innebär
            att vederbörande kan leva ett någorlunda normalt liv.
          </p>
          <p xml:id="i-BZetLoKtPc9thwcrx5nmw8">
            År 1966 i Uppsala påbörjades de första försöken att ersätta heroin
            med metadon. Patienterna bestod av dem som hade svårast missbruk,
            och som tidigare gjort flera försök att sluta med sitt missbruk
            men återfallit gång på gång. I slutet av 1980-talet inrättades
            ytterligare två metadonprogram, i Stockholm och Lund. År 1992
            fick Malmö också ett program.
          </p>
          <p xml:id="i-AkxHx1ydFjjpnfCtmjmbKy">
            Det finns strikta kriterier för vilka som får delta i metadonbehandling.
            De måste ha:
          </p>
          <list style="ul">
            <item xml:id="i-Cq2ytfPduyLcayhf68gvdY">
              minst fyraårigt dokumenterat intravenöst opiatmissbruk.
            </item>
            <item xml:id="i-W4XrJp6qbQA7j41bqBV1wv">
              prövat drogfri behandling.
            </item>
            <item xml:id="i-Hbc35FEPiviZQsQj9pvVFA">
              fyllt 20 år.
            </item>
            <item xml:id="i-RMwhTW6HwtX5KWMud69GX4">
              uppgifter som visar att avancerat blandmissbruk inte föreligger.
            </item>
            <item xml:id="i-NFieLzCNwishhEqtDYhbJm">
              en acceptabel valfrihetssituation (ej vara arresterad, häktad,
              dömd till fängelsepåföljd eller intagen i kriminalvårdsanstalt).
            </item>
          </list>
          <p xml:id="i-VjD1RFZwyR56Chu73TLCU2">
            Dessutom ska i regel behandlingen ske efter samråd med socialtjänstens
            narkomanvård och den läkare som landstinget utsett för detta ändamål.
            Patienten måste också ge sitt medgivande till samråd för att behandling
            ska komma på tal.
          </p>
          <p xml:id="i-CsJWLZ5W23k4KchzKcHpXS">
            Med andra ord ställs mycket höga krav för att någon ska få metadon­behandling.
            Det vore därför inte förhastat att släppa in fler till behandling,
            eftersom dessa kommer att genomgå samma noggranna prövning.
          </p>
          <p xml:id="i-9fkc1E4WpeaxGYZhaKdBSW">
            Det som talar starkast för att upplåta fler behandlingsplatser
            är de undersökningar som gjorts av konsekvenserna av metadonprogrammen.
            Samtliga 261 missbrukare som kom med i metadonprogram 19871991
            har följts i genomsnitt i nio år. Resultatet är entydigt. Dödlighet,
            missbruk och kriminalitet minskar under tiden heroinisterna får
            metadonbehandling. En senare undersökning gjord av Socialstyrelsen
            1997 visar också på positiva konsekvenser. Dessa är en markant
            minskning av kriminalitet (lagförda brott och arresttillfällen),
            sjukhusvård och dödlighet samt en klar förbättring av livssituationen
            för många patienter.
          </p>
          <p xml:id="i-5pARuUZ9VUmi6d2jmzRnvu">
            Heroinmissbruk har ett mycket starkt samband med prostitution.
            De som missbrukar uppåttjackdroger som kokain och amfetamin bekostar
            oftare sitt missbruk genom inbrott, stölder och den typen av brott.
            Heroin, som är nedåttjackdrog, uppmuntrar inte till våldsamma
            brott eftersom det är förslöande. Dessutom är många prostituerade
            påverkade medan de arbetar, vilket gör jobbet mer uthärdligt eftersom
            heroinet bedövar deras ångest.
          </p>
          <p xml:id="i-CMYMtqsnzqSjHH495GPTw3">
            I Malmö, där jag kommer ifrån, är 95 % av de gatuprostituerade
            heroinis ter. Ingen av dem går frivilligt på gatan. Suget efter
            heroin är det som drivit dem att prostituera sig. Detta sug är
            så starkt att inget annat i livet längre betyder något. Efter
            två till tre månaders missbruk hamnar dessa unga kvinnor så gott
            som utan undantag på gatan. Och detta gäller oavsett vilken bakgrund
            de har. Tjejer från välbärgade hem med god utbildning råkar i
            regel lika illa ut som de som kommer från fattiga hem och saknar
            utbildning. I Malmö är heroi net så billigt att man genom prostitution
            kan försörja två personer med heroin. Det innebär att många av
            kvinnorna som går på gatan även försörjer sin pojkvän med heroin.
          </p>
          <p xml:id="i-XuH2HXG6NZte4bEh8xVg8b">
            Mot bakgrund av detta är det viktigt att även männen erbjuds
            behandling mot sitt missbruk. Om bara kvinnan får genomgå behandling
            utsätts hon för dubbelt tryck från sin pojkvän. Dels blir det
            svårare att sluta ta heroin om pojkvännen gör det, dels kommer
            han att kräva att hon fortsätter att gå på gatan för att finansiera
            hans missbruk. Det bör bli möjligt att genomgå famil jebehandling,
            där flera medlemmar i samma familj får hjälp samtidigt. Dessa
            kan dessutom motivera varandra att stå emot heroinet.
          </p>
          <p xml:id="i-JFcLws48KCwEmzcEafiBwk">
            Det behövs inte bara fler behandlingsplatser för metadonprogram,
            utan väntetiderna måste också bli kortare. Samstämmiga uppgifter
            från fältpersonal säger att väntetiden är ödesdiger. Motiverade
            faller vanligtvis tillbaka i sitt missbruk om de tvingas vänta
            för länge. Med tanke på heroinets extrema abstinensbesvär är detta
            inte underligt. I dag kan väntetiden ligga på upp till en månad.
            För en missbrukare med tungt heroinmissbruk kan till och med en
            vecka vara för lång tid, helst ska de in samma dag! Ambitionen
            bör vara att omedelbart med någon enstaka dags varsel ta in patienter
            för behandling. Extra resurser och minskad byråkrati skulle möjliggöra
            detta. I dag vittnar fältarbetare om svårt sjuka heroinister med
            små barn som av läkare fått en dödsdom om de inte genomgår behandling,
            men som ändå inte tas in för behandling inom rimlig tid. Det är
            skrämmande att människoliv skördas bara för att väntetiderna är
            för långa. Det är också fruktansvärt att små barn får sina liv
            förstörda på grund av detta. Det bästa för alla parter är att
            motiverade föräldrar omedelbart tas in för behandling så att de
            sedan kan leva ett någorlunda normalt liv, och framför allt överleva!
          </p>
          <p xml:id="i-WdgPeQcjgeGxUet4WF9KXV">
            Trots mitt stöd för metadonbehandling anser jag att det i första
            hand ska användas för personer med långt och tungt missbruk bakom
            sig som prövat allt annat. När det gäller missbrukare som inte
            hållit på så länge måste man i första hand motivera dem att bli
            helt drogfria. Men när det gäller tunga vanemissbrukare är det
            helt enkelt inte realistiskt att tro att någon som använt heroin
            i kanske 1020 år och gjort allt för att sluta plötsligt ska bli
            drogfri. Metadon är ofta enda vägen för dem att lämna både missbruket
            och prostitutionen. När det gäller dessa missbrukare kan metadon
            dessutom i många fall vara skillnaden mellan liv och död. De små
            barn som alltför ofta är inblandade förtjänar att man gör allt
            för att rädda deras föräldrars liv. Med metadonbehandling kan
            dessutom ofta föräldrarna behålla vårdnaden om barnet eftersom
            de kan leva någorlunda normala liv. Enligt min mening bör fångar
            med heroinmissbruk omfattas av möjligheterna att genomgå behandling
            med metadon.
          </p>
          <p xml:id="i-J7gR8jkSdEUsjM6HguRDxr">
            På senare år har Subutex med framgång används som behandling
            mot heroinmissbruk. Fördelen med Subutex är, förutom att det minskar
            suget efter heroin, att risken för överdos är mindre än vid bruk
            av metadon. Ledande experter i ämnet menar att man i ungefär hälften
            av fallen skulle kunna ersätta metadon med Subutex.
          </p>
          <p xml:id="i-AEjoUvfifz92avT687t197">
            Sammanfattningsvis tror jag att metadon- och Subutexbehandling
            är ett sätt att bekämpa missbruk, kriminalitet, prostitution och
            fruktansvärt psykiskt och fysiskt lidande för såväl missbrukare
            som deras familjer och framför allt rädda liv.
          </p>
        </div>
        <div type="motSignatures">
          <list>
            <item xml:id="i-LSHaiNMdzPw7Dx3YgrHELs" who="i-EgqHRHVoW5y9USDYuNoYuA">
              Hillevi Larsson (s)
            </item>
          </list>
        </div>
      </div>
    </body>
  </text>
</TEI>
