<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1958-a-ak--00285">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1958/mot_1958_a_ak__285/mot_1958_a_ak__285-001.pdf"/>
      <fw xml:id="i-HqjLSQ4qKSbakUEqoqsQye">
        Motioner i Andra kammaren, nr 285 år 1958
      </fw>
      <div xml:id="i-3eWDDUy4QwEcu3o6u4F1cf" type="motHeader">
        <div xml:id="i-YQFZFVFKLuV7Fc5VrrV5oc" type="motTitle"/>
        <div xml:id="i-MmpAsbtR8D1fPpP4wadcUD" type="motSubmissionInfo"/>
      </div>
      <div xml:id="i-5P9UN1nBJ4fhQprSJucqGE" type="motBody">
        <div xml:id="i-WmGJnQbZypqAs7yq8G1mAJ">
          <p xml:id="i-BKQf22LhdrPEuSqtHtqCqA">
            An
          </p>
          <p xml:id="i-35PytdzichcgbYGfbcYZHh">
            Nr 285
          </p>
          <p xml:id="i-3U9AnMDFX3CZw38tUaznip">
            Av herr Arvidson m. fl., om ersättning åt översättare för utlåning
            av deras verk genom bibliotek.
          </p>
          <p xml:id="i-3FtRCcf39BrHXgopz3c9o4">
            I årets statsverksproposition, åttonde huvudtiteln, M 25, sid
            768 ff., före- slås, att till ersättning åt författare för utlåning
            av deras verk genom biblio- tek anvisas för budgetåret 1958/59
            ett belopp av 870 000 kronor. Styrelsen för Sveriges författarfond,
            som disponerar över de anvisade medlen, har i sin framställning
            om anslag för nästkommande budgetår bl. a. föreslagit; att anslaget
            måtte höjas med 200 000 kronor, varigenom en motsvarande ersättning
            i form av pensioner, understöd, stipendier och resebidrag jäm-
            väl kunde beredas den svenska översättarkåren. Detta förslag har
            icke till- styrkts av departementschefen, vilken därmed även avslagit
            den framställ- ning i ärendet, som den 17 april 1957 ingivits
            av Fria litterära yrkesutövares . centralorganisation (FLYCO).
            I redogörelsen för författarfondens anslagsäskande återgives även
            vissa avsnitt av statskontorets yttrande över de båda framställningarna.
            Härav framgår, att ämbetsverket ifrågasätter, huruvida de synpunkter,
            som legat till grund för statsmakternas beslut att av statsmedel
            bereda författarna ersättning för biblioteksutlåningen av deras
            verk över huvud taget kan motivera att en motsvarande ersättning
            även skulle beredas översättarna, vilka för sitt arbete erhåller
            ersättning i ett för allt, oberoende av i vilken utsträckning
            avsättning vinnes för den översatta boken. Redan av denna anledning,
            framhåller statskontoret, är den föreslagna utvidgningen av förevarande
            ersättningssystem ägnad att ingiva starka betänkligheter. Gentemot
            detta betraktelsesätt vill vi framhålla, att den omständigheten
            att en översättare erhållit en engångsersättning för sitt arbete
            icke kan åbe- ropas såsom ett skäl mot beredande av författarpenningar
            i en eller annan form åt översättare. Vore detta skäl giltigt
            och bärande, skulle nämligen ma- joriteten av de svenska facklitterära
            verken och en avsevärd del av de skön- litterära verken och barn-
            och ungdomslitteraturen på samma grunder frånräknas de ersättningsberättigade
            boklånen i de svenska biblioteken, då ifrågavarande författare
            endast erhållit ersättning i ett för allt för över- låtelsen av
            förlagsrätten. Normalkontraktet för förlagsavtal och dess till-
            lämpningsområde är uteslutande en angelägenhet för bokmarknadens
            av- talsslutande parter och kan i denna begränsning enligt vår
            bestämda uppfattning över huvud taget icke åberopas såsom ett
            skäl för ett avstyr- kande av den föreslagna utvidgningen. Vi
            vill starkt understryka, att under den nu gällande principen om
            gott-
          </p>
          <pb facs="riksdagen-motions-pdf/data/1958/mot_1958_a_ak__285/mot_1958_a_ak__285-002.pdf"/>
          <fw xml:id="i-YRYL35BVw4wCXYvohSzDXS">
            6 Motioner i Andra kammaren, nr 285 år 1958
          </fw>
          <p xml:id="i-Rcs57WoutTK3VJByxBRvDo">
            görelse åt författarna för biblioteksutlåningen av deras verk
            ligger en rättvisesynpunkt, innebärande att författarna skall
            erhålla en ekonomisk kompensation för det samhälleliga utnyttjandet
            över deras verk, som biblio- teksutlåningen innebär. Översättaren
            av ett verk har — såsom auktorrätts- kommittén framhåller i sitt
            betänkande, SOU 1956: 25, sid. 133 och 251 — på samma sätt som
            författaren till ett originalverk en upphovsmannarätt till sitt
            verk. Allmänhetens förfogande över verket, t.ex. genom lån på
            offentligt bibliotek, är därför detsamma, oavsett om det gäller
            ett original- verk eller en översättning. Vi finner därför, att
            de av styrelsen för Sveriges författarfond och FLYCO gjorda framställningarna
            om ersättning för biblio- teksutlåningen jämväl åt översättare
            är sakligt motiverade och ägnade att föranleda en anslagsökning
            av föreslagen omfattning. Lägges härtill den omständigheten att
            det svenska kulturlivet står i en stor tacksamhetsskuld till översättarkåren,
            som — hängiven en kulturpoli- tiskt livsviktig uppgift — ägnar
            tid, krafter och kunskaper åt att till vårt språk överföra den
            utländska litteraturen och för detta ofta ytterst krä- vande arbete
            gottgöres med en orimligt låg ersättning, så understrykes ytterligare
            vikten och betydelsen av att även översättarna på föreslaget sätt
            beredes ersättning för biblioteksutlåningen av deras verk. De
            kvalificerade översättarna i vårt land — och det är uteslutande
            dessa, som de båda fram- ställningarna åsyftar — skulle med denna
            anordning kunna beredas trygg- het för sin ålderdom, ekonomisk
            hjälp vid sjukdom och annan nedsättning av arbetsförmågan, stöd
            och uppmuntran och möjligheter till vidareutbild- ning; allt angelägna
            önskemål för en numerärt ringa men ytterligt bety- delsefull samhällsgrupp.
            På grund av det anförda hemställes, att riksdagen måtte besluta
            att i skrivelse till Kungl. Maj:t hemställa att frågan om ersättning
            till översättarna för utlåning av deras verk genom bibliotek måtte
            bli före- mål för prövning och förslag till 1959 års riksdag.
          </p>
          <p xml:id="i-BxRJ2zNUvdKPiNuZt38DKZ">
            Stockholm i januari 1958
          </p>
          <p xml:id="i-NQCBvfdreAW1bixEcjTEeJ">
            Stellan Arvidson Elis Håstad Margit Vinge
          </p>
        </div>
      </div>
    </body>
  </text>
</TEI>
