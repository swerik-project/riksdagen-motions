<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/199900/mot_199900_MJ_0778/mot_199900_MJ_0778-0001.pdf"/>
      <div type="motHeader" xml:id="i-PcZbrd6LJTecvMSKkT6PqA">
        <div type="motTitle" xml:id="i-Y18gVfVu1Zi3AyF4RsEw5h"/>
        <div type="motSubmissionInfo" xml:id="i-KQEgye97Y1XokWYefY4RtZ"/>
      </div>
      <div type="motBody" xml:id="i-6AQRWW2zurqko66WRN4fsj">
        <div xml:id="i-LG6V5i4A3qGiLhn1tfsmE4">
          <p xml:id="i-ACEtRkDTnzXh7Am5bHHtXe">
            1999/2000 mnr: MJ778 pnr: mp559
          </p>
          <p xml:id="i-PQDXkkpkkk7YonNHFpChNK">
            Motion till riksdagen
          </p>
          <p xml:id="i-Cc6PCX3kchQTBMvBMiAswX">
            1999/2000:MJ778
          </p>
          <p xml:id="i-65k9YsoJCbeDvHzQmTMshw">
            av Helena Hillar Rosenqvist och Birger Schlaug (mp) Omberg
          </p>
          <p xml:id="i-PMJkxm6UNN3SzuYoHRSLQ">
            Tysta miljöer är en bristvara. Det har Vägverket insett och påbörjat
            en inventering av miljöer som ska skyddas. Området kring Omberg-Tåkern
            är just en sådan miljö som redan utretts ur bullersynpunkt, med
            anledning av just Vägverkets förslag om en ny dragning av riksväg
            50. Detta förslag återremitterades av riksdagen i mars i år. Redan
            nu är trafikintensiteten av den grad att det inte går att spela
            in fågelljud vid norra Europas förnämsta fågelsjö!
          </p>
          <p xml:id="i-QuKnVWkLvqyZodqiAht7Xu">
            Riksintresse
          </p>
          <p xml:id="i-QY1XSkLSpN6vPXzRdMKTQa">
            Hela Tåkern-Ombergområdet är klassat som riksintresse för natur,
            kultur och fritid. Trakten innehåller en stor koncentration av
            natur- och kulturvärden av internationell betydelse. Tåkern finns
            upptagen på den s.k. CW-listan över internationellt skyddsvärda
            våtmarker. Fågelsjön är vidare upptagen på WWEF:s lista över vår
            planets viktigaste naturområden. Omberg är, med undantag för några
            få mindre naturreservat, oskyddat, trots att det är en av Sveriges
            viktigaste nationalklenoder vad gäller naturvärden. Berget utgör
            skolexemplet på en horst, en bergrygg som skjuter upp mellan två
            förkastningsbranter. Berget bär många spår av inlandsisen och
            dess avsmältning. Det ligger inom den mellansvenska israndzonen
            och låg för ca 10 000 år sedan som en ö i den Baltiska issjöns
            smältvattenshav. Mäktiga slukrännor, en sandur (delta ovan havsytan)
            och spåren av högsta kustlinjen minner om denna tid. Inlandsisen
            täckte berget med kalkrik moränjord. Tillsammans med det gynnsamma
            lokalklimatet ger detta förutsättningarna för den yppersta växtlighet,
            med t ex rika lundmiljöer, orkidérika kalkkärr och artrika stäppängar
            och klippängar. På berget finns bl a en av Sveriges nordligaste
            naturliga bokskogar och en riklig förekomst av idegran.
          </p>
          <p xml:id="i-XFs8Ea5ZsShasULeheptHY">
            Turistmål
          </p>
          <p xml:id="i-881pvefWhRgzLMGF6JJqXW">
            Omberg har lockat människor alltifrån stenålderns jägare och
            bönder, som bosatte sig vid bergets fot och bl a byggde pålbyggnaderna
            vid Alvastra, järnålderns bosättare, som byggde fornborgar på
            berget, via cistercienser- munkar på Alvastra kloster vid bergets
            fot och den kungliga djurgården på 1500-talet till dagens skolklasser,
            turister m fl naturnjutare. Omberg är idag
          </p>
          <pb facs="riksdagen-motions-pdf/data/199900/mot_199900_MJ_0778/mot_199900_MJ_0778-0002.pdf"/>
          <p xml:id="i-UiBVsuyy7LEgQHyduyWCaS">
            ett av landets mest välbesökta naturområden med uppskattningsvis
            300 000 Mot. 1999/2000 besökare per år. MJ778
          </p>
          <p xml:id="i-LjeS5ECqY2AkCcnfTyYBCW">
            Nationalpark
          </p>
          <p xml:id="i-6eM7PUxAVZuteXD2XF8n1C">
            Omberg uppfyller med råge de kriterier som i nationella och internationella
            sammanhang ställs på en nationalpark vad gäller storlek, vetenskapliga
            värden, upplevelsevärden, kulturella värden, skönhet och storslagenhet.
            Berget rymmer även i huvudsak orörda naturtyper i sina brantområden.
            Att berget genom tiderna i övrigt påverkats av människans boende
            och brukande, är något som berget delar med nästan alla naturområden
            av någon storlek i södra Sverige, däribland många befintliga nationalparker
            och bör inte vara något avgörande hinder för bildande av en nationalpark.
            Detta i synnerhet om bergets framtida bevarande och skötsel ges
            en inriktning mot ökad orördhet, hög biologisk mångfald och stora
            upplevelsevärden. Berget har sådana värden att det bör skyddas
            och förvaltas som nationalpark, den högsta skyddsform, som landet
            har för ett naturområde.
          </p>
          <p xml:id="i-EXzUkSRfSEKRLtneVbZs6J">
            Hemställan
          </p>
          <p xml:id="i-3Uxad6z6KvgMxWeTB1nTeQ">
            Med hänvisning till det anförda hemställs att riksdagen som sin
            mening ger regeringen till känna vad i motionen anförts om att
            Omberg bör skyddas och förvaltas som nationalpark.
          </p>
          <p xml:id="i-CspWa5gb3rGjvvxBiqdv5i">
            Stockholm den 4 oktober 1999
          </p>
          <p xml:id="i-W6kCF7pL68pGapd9nsJ85D">
            Helena Hillar Rosenqvist (mp) Birger Schlaug (mp)
          </p>
        </div>
      </div>
    </body>
  </text>
</TEI>
