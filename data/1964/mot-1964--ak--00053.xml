<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1964/mot_1964__ak__53/mot_1964__ak__53-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Motioner i Andra kammaren, nr 53 år 1964 j
          </p>
          <p>
            Nr 53
          </p>
          <p>
            Av herr Svenning och fru Skantz, angående märkningen av läke-
            medel.
          </p>
          <p>
            (Lika lydande med motion nr 38 i Första kammaren)
          </p>
          <p>
            De flesta vuxna personer torde ha personlig erfarenhet av att
            stor tvek- samhet kan råda om möjligheten och lämpligheten av
            att vid ett insjuknande använda sig av bevarade rester av ett
            under en tidigare, liknande sjukdom använt läkemedel. Förfrågan
            hos ett apotek medför ofta icke något bestämt besked. Vad beträffar
            nu gällande bestämmelser är för de s.k. officinella läke- medlen,
            dvs. de som finns upptagna i den svenska farmakopén (elfte upp-
            lagan, 1946), i allmänhet inga hållbarhetstider angivna, även
            om det för ökande av hållbarheten i många fall föreskrivs att
            läkemedlet skall på apo- tek förvaras i mot ljuset skyddande glas,
            på svalt ställe eller i väl slutet kärl. Att detta även anges
            å den till kunden utlämnade förpackningen förekommer i allmänhet
            icke. Ett undantag utgör vissa s. k. ex tempore-beredda läke-
            medel, såsom dekokter och infusioner, som enligt praxis på kundförpack-
            ningen förses med uppmaningen ”Förvaras svalt”, vilket f.ö. också
            gäller om stolpiller. Men för dekokterna och infusionerna är bestämmelserna
            för apotekens vidkommande så stränga att de inte får hållas i
            förråd mer än un- der högst 4 dygn och vid en temperatur som inte
            överstiger +8C. Hur länge kunden får hålla dem i förråd ges ingen
            upplysning om. Den datum- märkning av livsmedel som nu blir allt
            vanligare utgör f.ö. ytterligare ett argument för att en sådan
            märkning bör gälla även om läkemedel. Från regeln om att officinella
            läkemedel icke förses med uppgift om håll- barhetstid utgör sera
            och vacciner ett undantag. På dessa skall i regel anges den tidpunkt
            då preparatet skall indragas ur handeln, men denna föreskrift
            har endast betydelse för medicinalpersonal. Något bättre är förhållandena
            i fråga om de standardförpackade läke- medlen. I 1963—1964 års
            register över dylika läkemedel är av de 2 343 rubrikerna 462 (ca
            20 Z) försedda med tecknet H, som anger att prepa- ratet är åsatt
            utgångsdatum eller har begränsad hållbarhetstid, varjämte i många
            fall tecknen K och S förekommer som en anvisning (för apoteket)
            att preparatet bör förvaras kallt eller svalt. De nyss nämnda
            2343 rubri- kerna omfattar ofta olika läkemedelsformer under en
            och samma rubrik, varvid tecknet H understundom förekommer endast
            vid någon av formerna; således är i själva verket antalet standardförpackade
            läkemedel med uppgift om hållbarhetstid betydligt mindre än 20
            4.
          </p>
          <pb facs="riksdagen-motions-pdf/data/1964/mot_1964__ak__53/mot_1964__ak__53-002.pdf"/>
          <p>
            8 Motioner i Andra kammaren, nr 53 år 1964
          </p>
          <p>
            För närvarande torde ett kanske icke obetydligt slöseri med läkemedel
            förekomma i hemmen på grund av kassation som föranleds av uppfatt-
            ningen att läkemedlet icke längre är användbart eller verksamt.
            Från att tidigare ha varit en rent privatekonomisk fråga har den
            numera fått även statsfinansiell betydelse, sedan genom riksdagens
            beslut år 1954 angående kostnadsfria eller prisnedsatta läkemedel
            en stor del av allmänhetens läke- medelsinköp subventioneras av
            statsmedel. Å andra sidan kan ju även motsatsen till slöseri förekomma,
            nämligen genom att läkemedlet, särskilt om det stått oanvänt en
            tid, tas i bruk på nytt trots att dess effektivitet mer eller
            mindre försvagats. Detta kan ha till följd att behandlingen av
            en sjukdom blir lidande. Ett välgrundat önskemål är därför att
            läkemedlen i betydligt större ut- sträckning än hittills vid utlämning
            åsätts såväl uppgift om hållbarhetstid som anvisning om lämplig
            förvaringstemperatur. Realiserandet av detta önskemål är visserligen
            förenat med svårigheter. Hållbarheten torde — bortsett från att
            den är varierande vid olika förva- ringssätt — understundom icke
            vara närmare känd. Detta synes dock fram- för allt gälla om preparat
            med lång hållbarhet, varvid å andra sidan nog- granna anvisningar
            är mindre nödvändiga. I vissa fall då sterilitet eller i varje
            fall tämligen hög grad av frihet från mikroorganismer är erforderlig,
            t. ex. i fråga om ögondroppar och näsdroppar, torde hållbarhetstiden
            böra sättas kort och anges i visst antal dagar efter brytandet
            av förpackningen. Om upplysningar angående förvaringssätt lämnats
            på främmande språk eller uppgifter om förvaringstemperaturen angetts
            i annan temperaturskala än Celsiusgrader, synes ommärkning böra
            ske. Arbetet med de märkningar som det här är fråga om torde i
            stor utsträckning — särskilt när det är fråga om standardförpackade
            läkemedel — kunna avlyftas från apoteken och överlämnas till läkemedelsfabrik
            och droghandel. Uppenbart är sålunda, att om de frågor som det
            här gäller har samhälls- ekonomisk betydelse — vilket vi anser
            — en utredning om lämpliga åt- gärder bör företas. Med stöd av
            det anförda hemställer vi,
          </p>
          <p>
            att riksdagen måtte besluta att i skrivelse till Kungl. Maj:t
            anhålla, att en utredning måtte göras angående möjligheten av
            att i största möjliga utsträckning förse läkemedel som från apotek
            utlämnas till kund med uppgift om hållbarhets- tid och förvaringssätt.
          </p>
          <p>
            Stockholm i januari 1964
          </p>
          <p>
            Eric Svenning Anna-Greta Skantz
          </p>
        </div>
      </div>
    </body>
  </text>
</TEI>
