<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202122-SoU-00308">
  <teiHeader>
    <fileDesc>
      <titleStmt>
        <title>Vaccineringsfrågor</title>
        <author corresp="i-Lw92TAaAVgG8Kdf7YxhViy">av Markus Wiechel m.fl. (SD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2021/22:308 av Markus Wiechel m.fl. (SD)</title>
          <idno type="rdwebb">H902308</idno>
          <rs type="number">308</rs>
          <orgName type="comitteeAbbreviation">SoU</orgName>
          <ref type="dokument_url_text">http://data.riksdagen.se/dokument/H902308/text</ref>
          <ref type="dokument_url_html">http://data.riksdagen.se/dokument/H902308</ref>
          <ref type="dokumentstatus_url_xml">http://data.riksdagen.se/dokumentstatus/H902308</ref>
          <ref type="docx">http://data.riksdagen.se/fil/252EC1A8-C2EC-4A33-A563-3637D619BF5D</ref>
          <ref type="pdf">http://data.riksdagen.se/fil/5909FE02-95D0-4B90-A50B-A99416EB7E06</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-Lw92TAaAVgG8Kdf7YxhViy</idno>
            <name>Markus Wiechel</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="woman">
            <idno>i-MakV1EvC3LLnePpBXzwg5H</idno>
            <name>Jennie Åfeldt</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-TcpRMvA7NUH7VxZ1m46K1W</idno>
            <name>Mikael Strandman</name>
            <state type="partyAffiliation" ref="Q504069">
              <desc>SD</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-UvQJB8R6G8EDsSJw1aFmDP" type="signed"/>
        <correspContext corresp="i-UvQJB8R6G8EDsSJw1aFmDP">
          <note type="signatory" corresp="i-Lw92TAaAVgG8Kdf7YxhViy"/>
          <note type="signatory" corresp="i-MakV1EvC3LLnePpBXzwg5H"/>
          <note type="signatory" corresp="i-TcpRMvA7NUH7VxZ1m46K1W"/>
        </correspContext>
        <correspAction xml:id="i-QULTfKKMhpaqiw7gtDi5PA" type="submitted">
          <date when="2021-09-23"/>
          <time when="16:55:14"/>
        </correspAction>
        <correspAction xml:id="i-AvPyUNfyoRPNccf9TLenZR" type="reviewed">
          <date when="2021-09-27"/>
          <time when="11:48:31"/>
        </correspAction>
        <correspAction xml:id="i-PXbHJXSFL9trNdiJL2QKNb" type="referred">
          <date when="2021-10-14"/>
        </correspAction>
        <correspAction xml:id="i-MBzvvWkYXbs6PqebytVFXB" type="assigned">
          <date when="2022-10-05"/>
          <time when="09:24:04"/>
        </correspAction>
        <correspContext corresp="i-MBzvvWkYXbs6PqebytVFXB">
          <ref type="assignedTo">Socialutskottet</ref>
        </correspContext>
        <correspAction xml:id="i-XSEECBMNzMvfEz63fAHdXy" type="behandlas_i"/>
        <correspContext corresp="i-XSEECBMNzMvfEz63fAHdXy">
          <ref type="uppgift">2021/22:SoU16</ref>
          <ref type="ref_dok_id">H901SoU16</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">SoU16</ref>
          <ref type="ref_dok_titel">Folkhälsofrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-RCMekpjq2Ddovhd4B72Eva" type="motHeader">
        <div xml:id="i-SWRhVY9k78nsy88eccTvKW" type="motTitle">
          Motion till riksdagen 2021/22:308 av Markus Wiechel m.fl. (SD)
          Vaccineringsfrågor
        </div>
      </div>
      <div xml:id="i-GPP1h5RfRw3CtoWtKVpr6x" type="motBody">
        <div xml:id="i-MkFi8PgPhWL61yV6ww68s5" type="motProposal" subtype="förslag">
          <head xml:id="i-EBStqQ7XyooDcMNsuAPpfm">
            Förslag till riksdagsbeslut
          </head>
          <list xml:id="i-3aYsTeK6iw29eXQ4Q1SJ7f" style="ol">
            <item xml:id="i-SpDRMoA5Bp3j7JC7CHnvGs">
              Riksdagen ställer sig bakom det som anförs i motionen om åtgärder
              för ökad kunskap kring hepatit C och tillkännager detta för regeringen.
            </item>
            <item xml:id="i-YXLxQDhNjhWXqgyTQMsSYD">
              Riksdagen ställer sig bakom det som anförs i motionen om att
              möjliggöra för alla invånare att testa sig för hepatit C och tillkännager
              detta för regeringen.
            </item>
            <item xml:id="i-JHT7SCPETibytq1HQbNcmB">
              Riksdagen ställer sig bakom det som anförs i motionen om att
              erbjuda de som drabbats av hepatit C en väl fungerande behandling
              på lika villkor och tillkännager detta för regeringen.
            </item>
            <item xml:id="i-4pZu3aBiWxuu1ydpxS4CxB">
              Riksdagen ställer sig bakom det som anförs i motionen om att
              anta en nationell strategi för att eliminera hepatit C och tillkännager
              detta för regeringen.
            </item>
            <item xml:id="i-UVjkZsV1L99Hc5Mp6GnSNn">
              Riksdagen ställer sig bakom det som anförs i motionen om att
              öka informationen om vaccination mot HPV och tillkännager detta
              för regeringen.
            </item>
            <item xml:id="i-Gj2PWhPqLWnx1R8cRy55kJ">
              Riksdagen ställer sig bakom det som anförs i motionen om en strategi
              för ett svenskt vaccin mot HSV-2 och tillkännager detta för regeringen.
            </item>
            <item xml:id="i-SjknS1nZpEb8q3e18cof6z">
              Riksdagen ställer sig bakom det som anförs i motionen om full
              ersättning till dem som drabbats av narkolepsi till följd av Pandemrixvaccinering
              och tillkännager detta för regeringen.
            </item>
            <item xml:id="i-AeHhUN7AJtbeKWiiUFU8SZ">
              Riksdagen ställer sig bakom det som anförs i motionen om att
              snarast möjligt införa en nationell krisplan för att bekämpa sjukdomen
              tbc och inrätta kontroller i enlighet med WHO:s önskemål och tillkännager
              detta för regeringen.
            </item>
          </list>
        </div>
        <div xml:id="i-C1snjbL6JeQf5eiE8t6Wb1" type="motContent">
          <head xml:id="i-TYci3PpH6SjMoYU4XoeBM" type="h1">
            Åtgärder mot hepatit C
          </head>
          <p xml:id="i-8mkcueydyBYtCYUyN1cRpS">
            Hepatit C är en infektion som orsakas av hepatit C-viruset och
            primärt drabbar levern. Hepatit C är svårt att upptäcka då det
            ofta inte ger några symptom. Dock kan resultatet bli mycket allvarligt,
            och en kronisk infektion kan leda till ärrbildning i levern som
            efter många år leder till skrumplever. Patienter med skrumplever
            kan också drabbas av lever­svikt, levercancer eller svullna vener
            i matstrupen och magen, vilket i sin tur kan leda till förblödning.
            Huvudsakligen drabbas människor av hepatit C via blodkontakt från
            intravenös droganvändning, icke-steril medicinsk utrustning och
            blodtransfusioner.
          </p>
          <p xml:id="i-EhVZsjnpuh6qAHcvogVvvi">
            Tidigare har sjukvården använt sig av peginterferon och ribavirin
            som standard­mediciner, och av de patienter som använt dessa botas
            mellan 50 och 80 procent. Under 2014 godkändes dock ett nytt läkemedel,
            sofosbuvir, som läkemedel i Europa. Läke­medlet, som saknar biverkningar,
            kan bota smittade människor men ges idag enbart till de allra
            mest sjuka och erbjuds bara i vissa landsting. Skälet till att
            inte alla får läkemed­let är främst den höga kostnaden; exempelvis
            kostar en tremånadersbehandling 360 000 kronor. Under 2015 behandlades
            2 196 patienter, och under 2016 har 2 442 patienter behandlats.
          </p>
          <p xml:id="i-4x6po9fXg8T9YpoLSyczVr">
            Ungefär 41 000 svenskar bär idag på hepatit C-viruset i Sverige.
            Varje år diagno­sticeras ytterligare 2 000 svenskar, och ungefär
            180 svenskar dör som följd av viruset. Det finns idag ett stort
            kunskapsbehov kring frågan om hepatit C och de möjligheter som
            finns i och med de nya behandlingarna. Samtidigt bör vi vara medvetna
            om att sjukvården för drabbade inte sker på lika villkor.
          </p>
          <p xml:id="i-Xx5hLG9ecrYaB9HzAsn7cf">
            I maj 2016 antog WHO:s World Health Assembly en ny strategi som
            uppmanar världens alla länder att arbeta fram nationella strategier
            för att bekämpa hepatit C. Inom denna strategi inkluderas ett
            stöd för de länder som vill och arbetar för att eliminera viruset.
            Flera europeiska länder har därför tagit fram egna nationella
            strategier för att eliminera hepatit C i linje med WHO:s rekommendationer,
            men tyvärr inte Sverige.
          </p>
          <p xml:id="i-Fh7ewfYVAtV3yssPQDgqXQ">
            Regeringen bör vidta åtgärder för att samtliga ska få chansen
            att testa sig för hepatit C samt utöka arbetet för kunskap kring
            hepatit C (som är sex gånger vanligare i Sverige än exempelvis
            hiv). Regeringen bör likaså garantera att samtliga drabbade erbjuds
            den medicin de behöver och får en likvärdig behandling oavsett
            vilket landsting de tillhör samt skapa en nationell strategi för
            att helt eliminera viruset.
          </p>
          <head xml:id="i-GHaYwgS6ZEvCaRmmzSm76a" type="h1">
            Vaccinering mot HPV
          </head>
          <p xml:id="i-HmksQDpDBFtvcqAvUwzWak">
            Sedan 2012 har flickor vaccinerats mot det så kallade humana
            papillomviruset (HPV), världens vanligaste sexuellt överförbara
            virus. HPV är ett mycket vanligt virus som finns i fler än hundra
            olika varianter. Vissa sorter kan ge den drabbade vårtor på händer,
            fötter eller i underlivet, men majoriteten av de som smittas märker
            överhuvudtaget inte att de har HPV. De flesta typer av HPV är
            ofarliga, men det finns fall då den drabbade kan få cellförändringar,
            och cirka 70 procent av alla fall av livmoderhalscancer tros bero
            på detta virus. För att förebygga detta kallas numer alla kvinnor
            som fyllt 23 år till gyne­kologisk cellprovtagning vart tredje
            år.
          </p>
          <p xml:id="i-Wd6Brkeq1e7oiUKhfagacB">
            Det finns idag vaccin mot HPV-viruset och ungdomar under 13 år
            har möjligheten att kostnadsfritt bli vaccinerade hos elevhälsan.
            Vaccinering bör ske så tidigt som möj­ligt, innan den berörda
            personen blivit sexuellt aktiv, men det går att bli vaccinerad
            även vid ett senare stadium. Trots att man smittats av en typ
            av HPV-virus går det alltså att skydda sig mot andra typer vid
            en senare vaccination. Sedan hösten 2020 har lyckligtvis även
            pojkar kommit att inkluderas i det allmänna barnvaccinationsprogrammet
            och de kan därmed kostnadsfritt få vaccinera sig mot HPV och på
            så sätt få skydd mot bland annat kondylom och vissa ovanliga cancerformer.
            Det vill till att de nu också tar den möjligheten. Hundratals
            cancerfall per år kan undvikas enbart genom att många vacci­nerar
            sig. Riksdagen bör därför ge regeringen i uppgift att öka informationen
            om vac­cinationsmöjligheten gällande HPV i samhället.
          </p>
          <head xml:id="i-9XPQuVQFPRvBMub5MXRWm1" type="h1">
            Åtgärder mot HSV-2
          </head>
          <p xml:id="i-RGWAE8uUvv6juvDqZuTyj8">
            Herpes simplex virus 2 (HSV-2) orsakar könsherpes och infekterar
            genitala slemhinnor som därefter följs av en livslång infektion
            i nervsystemet. En mycket stor andel av svenskarna är smittade
            och globalt bär cirka 500 miljoner människor på smittan, enligt
            Världshälsoorganisationen WHO (90 procent av världens befolkning
            tros vara smittad med herpesvirus HSV-1 och 65 procent med herpesvirus
            CMV).
          </p>
          <p xml:id="i-32sMbnhm5WZyZd9xgcpeRc">
            Herpesvirus tillhör en virusfamilj (tillsammans med bland annat
            HIV och HTLV) som har spridit sig i vad som närmast kan betraktas
            som en pandemisk skala bland världspopulationer. Anledningen är
            förmågan att etablera latens (herpesviruset är också det mest
            latenta viruset) vilket innebär att viruspartiklar infekterar
            värdcellen med sin arvsmassa och därefter sitter virala gener
            kvar i cellerna i ett så kallat vilande läge.
          </p>
          <p xml:id="i-9M6Sn4nrUa3L94es6yqPrZ">
            Herpesvirus är en stor familj med över 130 virus, varav HSV-1,
            HSV-2 och sju andra kan smitta människor. Att aktivt försöka förhindra
            herpesinfektioner har flera fördelar då de kan orsaka många olika
            kroniska sjukdomar hos människan, som återaktiveras under livet
            varav vissa till och med är dödliga. Därtill har personer smittade
            med HSV‑2 en förhöjd risk att bli hivsmittade (60–90 procent av
            alla hivsmittade bär också på HSV‑2). Fram till nyligen har man
            ansett att herpes har varit i princip omöjligt att undvika och
            framför allt bota. Nu har dock ett vaccin visat sig ha mycket
            lovande resultat i djur­försök, varför forskare önskar verka för
            att kunna vaccinera människor. Inte minst då svenska forskare
            ligger i framkant i detta avseende finns en enorm potential att
            kunna erbjuda omvärlden en viktig och hälsofrämjande produkt.
            Regeringen bör återkomma till riksdagen med en strategi för att
            snabba på processen med ett svenskt vaccin mot HSV-2.
          </p>
          <head xml:id="i-CY5To4D1YE34GmxKBP1r2y" type="h1">
            Ersättning för narkolepsi till följd av Pandemrixvaccinering
          </head>
          <p xml:id="i-73RSt1MaSTGmpPzE5kyGvR">
            Den 12 maj 2016 var för många narkolepsidrabbade en sorgens dag,
            och det innebar för många unga ett svek av deras respektive makthavare.
            Då beslutade en stor majoritet av Sveriges riksdag att fastställa
            taket på 10 miljoner kronor per person i ersättning från läkemedelsförsäkringen
            och staten till barn och unga som drabbats av narkolepsi efter
            att ha vaccinerats med Pandemrix, ett vaccin som användes flitigt
            i Sverige år 2009 då det genomfördes massvaccineringar mot svininfluensan.
            Det var först efter vacciner­ingen som det framkom att Pandemrix
            kunde öka risken för vissa personer att få narko­lepsi.
          </p>
          <p xml:id="i-77vyTCcC14YYXMXvbpLkr1">
            Den neurologiska sjukdomen narkolepsi kan medföra ett enormt
            lidande. Kronisk trötthet, sömnattacker och störd nattsömn är
            bara några symptom som kan komma av sjukdomen. En stor andel av
            de drabbade och deras anhöriga svävar i stor ovisshet om vilken
            arbetsförmåga de kommer att ha i framtiden, som följd av sin sjukdom
            som de fått för att de följt uppmaningen om att vaccinera sig
            mot svininfluensan. För dessa skulle en garanti om full ekonomisk
            trygghet ha stor betydelse för livskvaliteten men också innebära
            ett tydligt ställningstagande från statens sida att de får det
            stöd de bör vara berättigade till, vilket de skulle om de bodde
            i exempelvis Norge eller Finland. Det bör vara det minsta staten
            kan göra när människor uppmanats till att ta ett vaccin som orsakat
            ett livslångt och oåterkalleligt lidande.
          </p>
          <p xml:id="i-VousiA1UrUmZZfCdRZmHhf">
            Regeringen bör säkerställa att de som drabbats av narkolepsi
            som följd av Pandemrix­vaccinering ska få full ersättning.
          </p>
          <head xml:id="i-9CUSCn2iEhWTr5JkHVU981" type="h1">
            Handlingsplan mot tbc
          </head>
          <p xml:id="i-J1rNtpVQZPirfjV33jbhWV">
            För inte så länge sedan kunde vi skryta med att Sverige var ett
            land fritt från tbc. Så är det dessvärre inte längre. Sakta men
            säkert har tbc-fall uppstått som en följd av att män­niskor från
            framför allt fattigare delar av världen har flyttat till vårt
            land. Trots detta fak­tum saknas idag flertalet kontroller och
            när så är fallet krävs handling. Faktum är att vi idag nått en
            punkt där läget är så allvarligt att Världshälsoorganisationen
            (WHO) aktivt uppmanar Sverige att ta fram en nationell krisplan
            för att bekämpa sjukdomens sprid­ning. Normalt sett brukar WHO
            rikta in sig på de länder som klassas som högincident­länder,
            men nu inkluderas alltså Sverige eftersom vi inte bara har bristande
            kontroll på dem som väljer att flytta till Sverige utan även har
            en ovanligt stor invandring till Sverige.
          </p>
          <p xml:id="i-EQLFMby9wR5dskt33t8K5X">
            Antalet smittade av tbc påverkas i stor utsträckning av resande
            och migrationsström­mar, varför vi lyckligtvis har sett en minskning
            de senaste åren, men det är fortfarande ett folkhälsoproblem som
            vi helt saknade för ett antal år sedan. Att ta fram en nationell
            krisplan för att säkerställa tillgången till adekvat vård och
            hantering av tuberkulos i hela landet bör därför välkomnas. WHO
            påtalar i sin uppmaning särskilt vikten av en skärpt epidemiologisk
            övervakning. Vad de menar med detta är obligatoriska hälsoundersök­ningar
            av personer i riskgrupper samt uppföljande kontroller av personer
            som sedan tidigare konstaterats smittade för att säkerställa att
            påbörjad behandling slutförs.
          </p>
          <p xml:id="i-RQt23fMYmSmSasyqXjjegC">
            Ansvaret att ta fram en nationell tuberkulosplan, organisera
            smittspårning, identi­fiera riskgrupper för sjukdomen och ta fram
            strategier för att nå dessa grupper faller idag på Folkhälsomyndigheten.
            Riksdagen bör ge regeringen tillkänna att snarast möjligt ta fram
            en lagstiftning som möjliggör önskad tuberkulosplan samt nödvändiga
            kontroller.
          </p>
        </div>
        <div xml:id="i-LEvFrCGqRi4zGmDfSobZNQ" type="signatureBlock">
          <list xml:id="i-VPpKpGVeCDkg9t7CL4HGeA">
            <item xml:id="i-3Nswf2jS5AufVDbxUmuKxc" who="i-Lw92TAaAVgG8Kdf7YxhViy" type="signature">
              Markus Wiechel (SD)
            </item>
            <item xml:id="i-584YSaf3msZ9UReLKwF27S" who="i-MakV1EvC3LLnePpBXzwg5H" type="signature">
              Jennie Åfeldt (SD)
            </item>
            <item xml:id="i-G5BnVavH8eQvvqjpx1cVMt" who="i-TcpRMvA7NUH7VxZ1m46K1W" type="signature">
              Mikael Strandman (SD)
            </item>
          </list>
        </div>
      </div>
    </body>
  </text>
</TEI>
