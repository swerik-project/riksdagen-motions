<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-198788-n-00234">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/198788/mot_198788_n_234/mot_198788_n_234-001.pdf"/>
      <div xml:id="i-3pBg5PnZzwV7E7MxaTzkdj" type="motHeader">
        <div xml:id="i-TbY4vqDg1c5pj82QgkbD8X" type="motTitle"/>
        <div xml:id="i-XRKUZkUpQ91bZEF3RT2ocM" type="motSubmissionInfo"/>
      </div>
      <div xml:id="i-CGk2JfhLThZoA4JXytmvBT" type="motBody">
        <div xml:id="i-LLn2peZCiT9FVtWHrijGAG">
          <p xml:id="i-JaAD46FErP2UYMkHMtd1Uj">
            Motion till riksdagen 1987/88:N234
          </p>
          <p xml:id="i-6vLfTmsvVJ8Fht3xFDDFHw">
            av Britta Bjelle (fp) om kollektiv sakförsäkring
          </p>
          <p xml:id="i-4dHyTdDSG2h7fnjPqqNFaW">
            Vid sammanträde 1986-10-04 behandlade regeringen frågan om kollektiv
            sakförsäkring. Regeringen hade i december 1984 uppdragit åt försäkrings-
            verksamhetskommittén (FVK) att snabbutreda frågan så att tydliga
            regler till skydd för konsumenten och till ledning för försäkringsbolagens
            ageran- de skulle kunna ges för denna försäkringsform. Anledningen
            till regering- ens begäran om sådan utredning var att Svenska
            målareförbundet hade tecknat en obligatorisk kollektiv hemförsäkring
            för sina medlemmar trots att tillsynsmyndigheten, försäkringsinspektionen,
            sagt nej till denna för- säkring. FVK avlämnade sitt betänkande
            (SOU 1985:34) i juni 1985. I samman- fattning uttalade FVK:s majoritet
            att kollektiv sakförsäkring får tecknas med automatisk anslutning
            med reservationsrätt, vilket innebär att medlem- marna i gruppen
            automatiskt blir anslutna till gruppavtalet, såvitt de inte uttryckligen
            reserverar sig vid avtalets ingående eller senare anmäler sitt
            utträde. Förslaget stöddes av knappast möjliga majoritet inom
            kommittén. Fyra av FVK:s nio ledamöter reserverade sig när det
            gällde frågan om anslutningsform och uttalade att endast gruppsakförsäkring
            med individu- ell anslutning bör tillåtas. Efter sedvanlig remissbehandling
            förväntades att finansdepartementet skulle förelägga riksdagen
            ett lagförslag i frågan, men så blev inte fallet. Vid ovannämnda
            sammanträde i april 1986 uttalade regeringen att ingen särskild
            lagstiftning erfordrades. Sedan regeringsbeslutet fattats har
            två stora fackförbund, Kommunalar- betareförbundet och Statsanställdas
            förbund, med tillsammans ca 800 000 medlemmar beslutat att via
            de lokala avdelningarna teckna kollektiv hem- försäkring med reservationsrätt.
            Ett kommunalt bostadsföretag, Mimer i Västerås, har för sina hyresgästers
            räkning tecknat motsvarande försäkring. Också de lokala verkstadsföreningarna
            vid Volvo och Asea har tecknat sådana försäkringar. Av LO-förbunden
            har Byggnads, Handelsanställda, Metall, Fabriks, Gruvarbetarna,
            Skogsarbetarna, Lantarbetarna jämte yt- terligare fyra förbund
            samt inom TCO fem förbund tecknat kollektiva hem- försäkringar.
            Det är alldeles klart att de aktiviteter som nu pågår när det
            gäller kollektiv hemförsäkring håller på att skapa kaos på denna
            del av försäkringsmarkna- den. Nästan alla hushåll har redan en
            hemförsäkring men blir ändå påförda
          </p>
          <pb facs="riksdagen-motions-pdf/data/198788/mot_198788_n_234/mot_198788_n_234-002.pdf"/>
          <p xml:id="i-CA9vU5JJqgjgCZCSJJZF5j">
            ytterligare en hemförsäkring och får börja betala premie för
            den om de inte ser till att den blir uppsagd. I många hushåll
            gäller dessutom att inte bara en utan flera kollektiva försäkringar
            har tecknats för hushållets räkning. För exempelvis hushåll som
            är hyresgäster hos Mimer i Västerås kan det säkert bli så att
            för samma hushålltecknas tre eller fyra försäkringar utan att
            någon har frågat de boende om vilka önskemål de har i fråga om
            hemförsäkring. Ty i detta bostadsbestånd på 13 000 lägenheter
            är sannolikheten hög att det finns familjer där flera hushållsmedlemmar
            tillhör någon av de för kollektiv hemförsäkring aktuella fackklubbarna
            inom Asea, Kommunal och Statsan- ställdas förbund. Redan i dag
            finns förmodligen en stor mängd hushåll som har och betalar för
            fler än en hemförsäkring. Det har därmed uppkommit den situation
            ”med dubbelförsäkring och därmed förknippade kostnader för den
            enskil- de” som regeringen tidigare uttalat ”kan stå i strid med
            det krav på sundhet som gäller för försäkringsväsendet. Antalet
            hushåll med fler än en försäk- ring kommer att öka ju fler fackförbund
            och hyresföretag som tecknar kol- lektiva hemförsäkringar. Förutom
            att dubbelförsäkring innebär orättvisor när det gäller premiebetalningen
            leder förhållandet till ökade kostnader vid skadehanteringen.
            När flera försäkringar och försäkringsbolag är inblan- dade i
            en och samma skada betalas ersättningen till konsumenten av det
            bolag till vilket skadan anmälts. Detta bolag vänder sig därefter
            till övriga inblandade försäkringsbolag och begär att de skall
            stå för sin del av skadan. Det uppkommer alltså en omfattande
            kravhantering mellan bolagen som inte är till någon nytta för
            den skadelidande, men kostar pengar för försäk- ringsbolagen och
            därför i slutändan kommer att belasta premieuttaget. Vidare leder
            ett utbrett dubbelförsäkringsförhållande till en orättvis ska-
            dekostnadsfördelning mellan försäkringsbolagen, vilket får till
            följd att konkurrensförhållandena påverkas på ett osunt sätt.
            Det vanliga torde vara att en skada som berör hemförsäkringen
            anmäls till det försäkringsbolag i vilket hushållet ursprungligen,
            genom en aktiv åtgärd, tecknat hemförsäk- ring. Det är emellertid
            inte givet att detta bolag har möjlighet att konstatera om för
            hushållet också gäller en kollektiv hemförsäkring. Frågor på skade-
            anmälan om kollektiv hemförsäkring kan besvaras felaktigt därför
            att man inte är medveten om eller glömt att man har en sådan försäkring.
            Eller så kan frågan medvetet lämnas obesvarad därför att den skadelidande
            anser att uppgiften berör den personliga integriteten och därmed
            är hans ensak. I många skadefall kommer därför skadekostnaden
            att drabba försäkringsbo- lagen på ett orättvist sätt beroende
            på att inte alla bolag som fått premiebe- talning från hushållet
            deltar i utbetalningen av skadekostnaderna. Troligen kommer den
            kollektiva hemförsäkringen ofta att få karaktären av sekun- därförsäkring
            i de fall dubbelförsäkring föreligger och därigenom undslip- pa
            en väsentlig del av den skadekostnad som den rätteligen borde
            bära. Bolag med stora marknadsandelar inom kollektiv hemförsäkring
            får där- igenom orättmätiga konkurrensfördelar, vilket rimligen
            måste bedömas stå i strid med sundhetskravet inom försäkringsväsendet.
            Den individuellt tecknade hemförsäkringen har sedan länge varit
            kon- struerad som en odelbar paketförsäkring omfattande både villabyggnaden
            och familjens lösöre med den adekvata benämningen villahemförsäkring.
          </p>
          <p xml:id="i-P3Z18NhSk8jkRZ4PtXigvH">
            Mot. 1987/88 N234
          </p>
          <pb facs="riksdagen-motions-pdf/data/198788/mot_198788_n_234/mot_198788_n_234-003.pdf"/>
          <p xml:id="i-Mfr7mruS7zbX2DcFsNeVcn">
            Som alla förstår är detta en kostnadsbesparande och rationell
            försäkrings- uppläggning genom att försäkringstagaren i ett försäkringsbrev
            och ett för- säkringsvillkor får alla nödvändiga uppgifter om
            hur villan och dess inne- håll är försäkrad. Kollektiv hemförsäkring
            tecknad för medlemmar i fack- förbund får i detta sammanhang ytterligare
            en feldimension. Förutom att många påförs flera identiska försäkringar
            får villahushållen en produkt som bara täcker ungefär '/s av sakförsäkringsbehovet,
            nämligen lösöret. Den som accepterar den kollektiva hemförsäkringen
            måste alltså försäkra byggnaden på annat sätt och dessvärre på
            ett sätt som i längden leder till en högre försäkringskostnad,
            eftersom det nu blir nödvändigt att till hushållet distribuera
            två försäkringskrav och två försäkringsvillkor och tillämpa två
            modeller för premieavisering. Vid individuell sakförsäkring tillämpas
            en relativt långt driven premie- differentiering. I Folksams fackliga
            grupphemförsäkringar föreligger ingen avgiftsskillnad mellan stora
            och små hushåll, mellan storstad och glesbygd eller mellan dem
            som har ett bohag av mycket högt värde och dem vilkas bostad har
            ett ringa värde. Hemförsäkringspremien i länsförsäkringsbola-
            gen har visat sig variera mellan 75 och 1 230 kr, dvs. spännvidden
            är 1:16. I den av riksdagen antagna proposition 1984/85:77 anför
            departements- chefen att premier bör differentieras med hänsyn
            till påtagliga riskskillna- der. Vid skälighetsprincipens införande
            uttalade också dåvarande departe- mentschefen att skälighetsprincipen
            förutsatte en uppdelning av försäk- ringsbeståndet i riskgrupper.
            Det har gjorts gällande att skälighetsprincipen bara gäller dem
            som tecknar försäkring enskilt. Då gruppen i sig själv står som
            försäkringstagare skulle därför kravet på att försäkringspremierna
            skall vara skäligt avvägda inte vara tillämpligt på de avgifter
            som de enskil- da medlemmarna har att erlägga för gruppförsäkringen.
            Ett sådant synsätt är enligt vår mening formalistiskt och försäkringsmäs-
            sigt helt fel och får inte undantränga den grundläggande tanken
            i skälig- hetsprincipen att olika riskgrupper i rimlig omfattning
            skall bära sina kost- nader. Ett kringgående av skälighetsprincipen
            genom att via gruppförsäkring eliminera välmotiverade prisdifferenser
            måste anses strida mot en sund utveckling av föräkringsväsendet.
            Gruppförsäkringen skall vara till nytta och fördel för den enskilde
            medlemmen och därför måste de principer för prissättning som gäller
            när försäkringen tecknas enskilt också beaktas när försäkringen
            tecknas på annat sätt. De enskilda gruppmedlemmarna bär därför
            anses vara försäkringstagare och alltså får försäkringsbolaget
            inte åsidosätta skälighetsprincipen vid konstruktion av gruppförsäkring.
            De av- sevärda riskskillnaderna inom hemförsäkring leder uppenbarligen
            till att en försäkrad belastas med kostnader för sådana försäkrade
            för vilka det förväntade skadebeloppet är väsentligt högre än
            för hans eget försäkrings- skydd. Avsaknaden av avgiftsdifferentiering
            står därigenomn i klar strid med en sund utveckling av försäkringsväsendet.
            Än tydligare än vid hem- försäkring skulle detta komma att framstå
            om en liknande gruppförsäk- ringslösning infördes på personbilförsäkringsområdet.
            För gruppförsäkringar på konsumentförsäkringsområdet gäller inte
            kon- sumentförsäkringslagen och dess grundprinciper. Så t. ex.
            får konsument-
          </p>
          <p xml:id="i-HynQ7KyRvR5VQduhUophcm">
            Mot. 1987/88 N234
          </p>
          <pb facs="riksdagen-motions-pdf/data/198788/mot_198788_n_234/mot_198788_n_234-004.pdf"/>
          <p xml:id="i-7tFwRZ8ZAYYRHuBCLwr1Mn">
            försäkringslagens bestämmelser om att en konsument skall erhålla
            informa- tion om premier och andra försäkringsvillkor innan en
            försäkring tecknas inte någon mening, eftersom villkoren redan
            är uppgjorda mellan organisa- tionen och försäkringsbolaget. Den
            enskilde konsumenten får följaktligen aldrig tillfälle att avgöra
            om villkoren passar honom eller henne. Inte heller kan konsumentförsäkringslagens
            bestämmelser åberopas som stöd för den enskildes rätt att under
            avtalstiden säga upp försäkringen om försäkrings- behovet ändras
            eller bortfaller. Regeringen har satt sin lit till att försäkringsinspektionen
            (FT) och konsu- mentverket (KOV) skall kunna övervaka utvecklingen
            på ett tillfredsstäl- lande sätt. Det måste emellertid konstateras
            att utvecklingen har löpt iväg på ett helt okontrollerat sätt.
            KOV har visserligen drivit en uppmärksam- mad kampanj som dock
            inte berör något av här berörda kärnproblem utan den formella
            frågan om hur betalning skall ske: från den enskilda grupp- medlemmen
            till försäkringsbolaget eller från gruppföreträdaren/facket till
            försäkringsbolaget. Men det är inte lätt för myndigheter att agera
            när inga egentliga riktlinjer finns angivna för deras bedömning.
            Det enda regeringen sagt är att obligatorisk kollektiv sakförsäkring
            inte får förekomma. Mot bakgrund av de ovan anförda inskränkningarna
            i individens rätt att själv välja försäkring och de ovan redovisade
            svårigheterna med gruppsak- försäkring borde äkta gruppsakförsäkringar
            på konsumentförsäkringsom- rådet inte tillåtas eftersom de strider
            mot så många viktiga principer, i syn- nerhet som de också faller
            utanför konsumentförsäkringslagens reglering. Det har emellertid
            framhållits att grupplösningar ibland kan vara förena- de med
            vissa fördelar för de försäkrade konsumenterna, såsom lägre för-
            valtningskostnader och därigenom även lägre genomsnittspremie.
            Om det på grund härav anses att gruppförsäkringar bör få utvecklas,
            torde följande krav på sådana försäkringsavtal böra ställas. Den
            enskilde gruppmedlem- men bör endast kunna anslutas till försäkringen
            genom en klar och uttalad viljeförklaring. För att ett avstående
            från försäkringen skall få en reell bety- delse bör också krävas
            att den medlem som ansluter sig till försäkringen själv erlägger
            en avgift för sitt försäkringsskydd. Samt att regler skapas som
            gör att de viktigaste principerna för en sund utveckling av försäkringsvä-
            sendet beaktas vid utformningen av gruppsakförsäkringar.
          </p>
          <p xml:id="i-ALwrJUuzQ5c8y7cNGQJTHk">
            Hemställan
          </p>
          <p xml:id="i-7S42kLVovXP2qUSUQwP3Lt">
            Mot bakgrund av ovanstående hemställs att riksdagen hos regeringen
            begär förslag till lagstiftning angåen- de kollektiva hemförsäkringar
            i enlighet med vad som i motionen anförts.
          </p>
          <p xml:id="i-MNSHxDARktpRPefEghERPt" type="date">
            Stockholm den 21 januari 1988
          </p>
          <p xml:id="i-CWtmZ9WwpJBNYp6BiaMMW2" type="signatureBlock">
            Britta Bjelle (fp)
          </p>
          <p xml:id="i-CU44P1ZmZqvKU9FofTUnqW">
            Mot. 1987/88 N234
          </p>
        </div>
      </div>
    </body>
  </text>
</TEI>
