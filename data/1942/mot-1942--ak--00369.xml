<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1942--ak--00369">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1942/mot_1942__ak__369/mot_1942__ak__369-001.pdf"/>
      <fw xml:id="i-TaafP44m7rTpUzVXmr1tLy">
        4 Motioner i Andra kammaren, Nr 369.
      </fw>
      <div xml:id="i-3ScfU7zNRsojupdpvWCuoM" type="motHeader">
        <div xml:id="i-2QSoViE3ZAJ4Swa22UubAq" type="motTitle"/>
        <div xml:id="i-WoZ475zSKxwga6TWR6e9Xc" type="motSubmissionInfo"/>
      </div>
      <div xml:id="i-4ycFDCw58oEiYkqacLogfv" type="motBody">
        <div xml:id="i-6RBMKNrdvN4ax2NdmCwiqR">
          <p xml:id="i-Pyb4tqqgP5gMfcHtooFoR9">
            Nr 369. Av herr Lundell, i anledning av Kungl. Maj:ts proposition,
            nr 275, med förslag till lag om åtgärder mot vanhävd av jordbruk.
          </p>
          <p xml:id="i-RmTqqsKvXjwL1Pd6ecALe8">
            Cienom proposition nr 275 har Kungl. Maj:t förelagt riksdagen
            ett förslag till lag om åtgärder mot vanhävd av jordbruk. Man
            observerar omedelbart, att det här är fråga om en särskild uppsiktslag
            för en viss näring, nämligen jordbruksnäringen, utan att något
            liknande föreslås eller ifrågasättes för någon annan näring. Motiveringen
            för sådan särlagstift- ning för jordbruket angives vara, att man
            därigenom vill bibehålla eller fram- tvinga största möjliga produktion
            av livsmedel till fromma för folkförsörjningen under rådande avspärrning.
            Det får dock anses tvivelaktigt om genom verkan av denna uppsiktslag,
            därest den bliver antagen och satt i kraft, jordbruks- näringens
            årliga produktionsvolym kan komma att öka med ens så litet som
            1 procent utöver vad den eljest skulle hava blivit. Däremot kommer
            dess sät- tande i tillämpning säkerligen att medföra icke så litet
            av förargelse, osämja och angivelsesystem å landets landsbygd.
            Säkerligen skulle en mindre restriktiv prispolitik mot lantbruksnäringens
            ut- övare vara ett vida bättre medel att stegra produktionsvolymen.
            Det råder intet tvivel om att på den vägen skulle kunna åstadkommas
            en stegring av produk- tionsvolymen om både 5 och 10 procent i
            skördeenheter räknat för hela landets lantbruk. — Man måste göra
            klart för sig, att lantbrukaren liksom andra näringsidkare i sitt
            handlande låter sig ledas av övervägande ekonomiska syn- punkter.
            Om han låter bruttoavkastningen av sin brukningsdel nedgå, så
            beror det till alldeles övervägande del därpå, att han är tveksam
            om huruvida en intensifiering, d. v.s. en ökning av utgifterna,
            skulle ge honom en sådan ökning av bruttoavkastningen att också
            hans nettoinkomst därvid ökades. I dessa över- väganden om balansen
            mellan bruttoinkomster och utgifter inför en prishöjning å de
            producerade produkterna en markerad och snabbt uppfattad förskjutning
            till förmån för driftens intensifiering, under det att däremot
            ett lagbud mot vanhävd inte inför något annat än hotet om trakasseri
            och vite och icke ger honom ens ett öres ökad köpkraft gent emot
            den för intensifieringen behövliga arbetskraften. Prisen å jordbruksprodukterna
            hållas ju i nuvarande läge nere med maktbud av staten, under det
            att statsmakterna icke visat på långt när samma intresse för reglerandet
            av priset på tillgänglig arbetskraft eller ens tillbörligt intresse
            för att arbetskraft överhuvud skall finnas tillgänglig för lantbruksnäringen.
            Vid en bristande motsvarighet mellan inkomster och utgifter som
            härvid kan upp- komma för lantbrukaren, och kan uppkomma kanske
            ännu mera framdeles än f.n., måste åt lantbrukaren alltid lämnas
            öppen den utvägen att minska bruk-
          </p>
          <pb facs="riksdagen-motions-pdf/data/1942/mot_1942__ak__369/mot_1942__ak__369-002.pdf"/>
          <fw xml:id="i-43CDtXeVRA5zEDAE5GNGCj">
            Motioner i Andra kammaren, Nr 369. 5
          </fw>
          <p xml:id="i-LojiiXP341jAvrvTzrqKsn">
            ningens intensitet utan att han därför kommer i konflikt med
            en nystiftad van- hävdslag. Det synes nämligen framgå av utredningens
            kommentar till det skärpta uttrycket i lagens 1 $ ”att jorden
            så vanskötes att dess avkastnings- förmåga äventyras”, att härmed
            avses en föreskrift om att jordens brutto- avkastning ej må anmärkningsvärt
            eller mera avsevärt nedgå. Vad därefter angår föreslagna vanhävdsbestämmelser
            för jordbrukets bygg- nader, måste ett införande av dessa med
            ännu starkare skäl avstyrkas. I fråga om byggnaderna är genom
            det aktuella läget å byggnadsmarknaden på lands- bygden ännu tydligare
            än i fråga om själva jorden, att arbetskraft, och arbets- kraft
            till för jordbrukets inkomstnivå skäliga priser, måste göras tillgänglig
            av statsmakterna, innan byggnaders uppförande och underhåll regleras
            genom lagbud. Härutöver bör anmärkas att uttrycket ”nödiga byggnader”
            i 1 $ är mycket tänjbart. Man kan icke påstå, att det är nödvändigt
            att arbetarbostäder till något visst antal skola finnas å de olika
            brukningsdelarna, ty arbetare kunna mycket väl tänkas bo i egna
            eller förhyrda bostäder utanför brukningsdelarna och göra det
            också i alltmer ökad omfattning. Man kan icke heller påstå att
            djurstallar av någon viss storlek måste anses nödvändiga på en
            viss bruknings- del. Ett lantbruk kan drivas med stort eller litet
            antal kor pr arealenhet och även helt kreaturlöst, utan att däri
            behöver ligga någon vanhävd. I fråga om behövligheten av hönshus
            och svinhus har man anledning erinra om att staten f. n. avsiktligt
            håller sådana produktpriser att stammarna av höns och svin skola
            nedgå. Det är då svårt att hävda att byggnader för dessa djur
            skulle vara ”nödiga”” under nuvarande kristid. Och det är ju endast
            för förhållandena under kristiden lagen är avsedd. I fråga om
            nödvändigheten åter av lador för skördens förvarande må man erinra
            sig hur stora olikheterna länge varit mel- lan olika landsdelar
            i detta avseende. Härtill komma sedan under senare år de minskningar
            i lagringsutrymmen som möjliggöras genom användning av direkt-
            tröskning eller skördetröska. Vilka byggnader som slutligen måste
            anses nödvändiga utöver bostadsbyggnad för ägaren samt ett redskapsskjul
            och ett stall för något par hästar, är ej lätt att säga och kan
            omöjligen göras underkastat rättslig prövning. På eorund av vad
            sålunda anförts får jag hemställa,
          </p>
          <p xml:id="i-JKqdwjTpA67wfRcaW48p9A">
            att riksdagen måtte avslå Kungl. Maj:ts proposition nr 275.
          </p>
          <p xml:id="i-3inq5VpZdABeC7R6YidBiz" type="date">
            Stockholm den 22 maj 1942.
          </p>
          <div xml:id="i-2XgUxEZ44oTgu595zyyQVj" type="signatureBlock">
            <p who="unknown" type="signature">
              T. V. Lundell
            </p>
          </div>
        </div>
      </div>
    </body>
  </text>
</TEI>
