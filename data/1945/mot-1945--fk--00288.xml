<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1945--fk--00288">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1945/mot_1945__fk__288/mot_1945__fk__288-001.pdf"/>
      <fw xml:id="i-9QPYBetvTKNEYgqw3cAdtb">
        Motioner i Första kammaren, nr 288. 11
      </fw>
      <div xml:id="i-KESdQMxY7k7inFxrq11vEG" type="motHeader">
        <div xml:id="i-E5D1Xm1pS8eebfMzCGC8B3" type="motTitle"/>
        <div xml:id="i-9muYKcmtykDpqVpDWnL4my" type="motSubmissionInfo"/>
      </div>
      <div xml:id="i-DXDoLQx9BphndTMJMrmS7Z" type="motBody">
        <div xml:id="i-DqzbzHX6EgbgbR2DyTzps1">
          <p xml:id="i-V85e8uQqCMomJP6MSWJCV1">
            Nr 288.
          </p>
          <p xml:id="i-6Wp8J1JjRvfz5rBiNMwanV">
            Av herr Lindström m. fl., om utredning angående den framtida
            organisationen av handeln med brännoljor m. m.
          </p>
          <p xml:id="i-85oKnrFKYSQVaZkz23QJAP">
            Frågan om organisationen av import och distribution av brännoljor
            har sedan det första världskriget vid olika tillfällen varit föremål
            för statsmak- ternas uppmärksamhet, och inför den förestående
            freden kommer denna fråga att erhålla förnyad aktualitet. Det
            är önskvärt, att den svenska in- köps- och distributionsapparatens
            anpassning till fredsförhållanden förbe- redes på så sätt, att
            såväl konsumenternas som det allmännas intressen bliva på bästa
            sätt tillgodosedda. Av liknande skäl ha motionärerna ansett, att
            frågan om handeln med andra bränslen, särskilt kol och koks, bör
            beaktas av statsmakterna. Statsmakterna ha i samband med skattetekniska
            spörsmål samt ifråga- satta stödåtgärder för inhemsk motorsprittillverkning
            tagit upp frågan om en statlig reglering av brännoljeimporten
            samt av handeln med brännoljor inom landet. Det är i detta sammanhang
            av intresse att erinra om denna frågas tidigare behandling i regering
            och riksdag. År 1917 ifrågasattes första gången en statlig reglering
            av brännoljeimpor- ten, då Kungl. Maj:t genom remiss den 19 mars
            anbefallde kommerskolle- gium att avgiva yttrande över vissa förslag,
            vilka inkommit från kommers- kollegium, nykterhetskommittén och
            kontrollstyrelsen rörande bland annat åtgärder för sulfitspritindustriens
            befrämjande, och därvid särskilt över- väga förslag, om statsmonopol
            i handeln med viss sprit lämpligen kunde genomföras utan införande
            i samband därmed av statsmonopol eller annan dylik anordning i
            fråga om importen av brännoljor. Kommerskollegium uttalade sig
            i avstyrkande riktning i sitt utlåtande den 27 augusti 1917, och
            förslagen föranledde ingen åtgärd. I anledning av motioner vid
            1932 års riksdag (I: 255 och II: 343), i vilka hemställdes om
            visst stöd åt den inhemska tillverkningen och avsättningen av
            sulfitsprit, blev monopolfrågan ånyo aktuell. I skrivelse nr 362,
            vari motionerna avslogos, anhöll riksdagen i enlighet med andra
            lagutskottets utlåtande (nr 42) över motionerna, att Kungl. Maj:t
            ville låta verkställa den av utskottet föreslagna utredningen
            av spörsmålet, huruvida och på vad sätt tillverkningen och avsättningen
            av inhemsk sprit till motorbränsle kunde främjas. Genom beslut
            den 17 februari 1933 tillkallades särskilda sakkunniga att verkställa
            den begärda utredningen. Utredningsuppdraget avsåg att klar-
          </p>
          <pb facs="riksdagen-motions-pdf/data/1945/mot_1945__fk__288/mot_1945__fk__288-002.pdf"/>
          <fw xml:id="i-AvFN6YpYmPhroWiNTESDmX">
            12 Motioner i Första kammaren, nr 288.
          </fw>
          <p xml:id="i-5c3EX9S1H6T7UUUngg7yas">
            lägga de tekniska och ekonomiska förutsättningarna för framställningen
            inom landet av motorsprit och ävenledes klargöra de förhållanden,
            under vilka handeln med importerat motorbränsle arbetade. I samband
            med frågan om eventuella skattelättnader för att ernå ökad avsättning
            av in- hemskt motorbränsle skulle utredningen kunna ge vid handen,
            huruvida importen av utländskt motorbränsle lämpligen borde underkastas
            kontroll eller annan reglering. I det av de sakkunniga den 8 september
            1933 avgivna betänkandet angå- ende ordnandet av avsättningsförhållandena
            för inom riket tillverkad sprit m. m. (SOU 1933: 25) ingick en
            redogörelse för utredningen av frågan om en statlig reglering
            av brännoljeimporten. De sakkunniga anförde därvid de fördelar,
            som ett monopol skulle innebära för ett rationellt ordnande av
            beskattningen, samt framhöllo riskerna under det dåvarande systemet
            för en oskälig uppskruvning av priserna och slutligen möjligheterna
            till ökade inkomster, som en förenklad och mera rationell organisation
            i mono- polets form skulle kunna inbringa åt statsverket utan
            någon höjning av priset för konsumenterna. De sakkunnigas utlåtande
            till förmån för mo- nopol grundade sig på en ingående undersökning
            av den inhemska bränn- oljemarknaden. Denna undersökning hade
            visat, att handeln med impor- terade brännoljor i huvudsak bedrevs
            av ett mindre antal företag, vilka med ett undantag voro dotterbolag
            till utländska oljebolag. De sakkun- niga kunde konstatera, att
            prissättningen på den svenska marknaden å bensin, brännolja och
            fotogen vid undersökningstidpunkterna icke kunde karakteriseras
            som en av fri konkurrens bestämd prisbildning. Fastmer hade en
            allt fastare samverkan i fråga om pris- och avsättningspolitik
            hos de svenska företagen blivit märkbar. Utredningen blottade
            ett flertal an- märkningsvärda missförhållanden i fråga om den
            svenska bensinmarknaden. Sålunda hade de utländska moderbolagen
            debiterat sina härvarande dotter- företag högre priser än vad
            som kunnat ske med hänsyn till moderbolagens självkostnader, och
            de sakkunniga gjorde i detta sammanhang gällande, att ett statligt
            importmonopol sannolikt skulle kunna erhålla avsevärt för- månligare
            prisvillkor. Importbolagen hade under undersökningsåren redo-
            visat avsevärda förluster och följaktligen icke givit vare sig
            statsverket eller kommunerna några nämnvärda skatteintäkter. Samtidigt
            syntes emellertid de utländska moderbolagen ha haft goda vinster.
            Denna skatteflykt, vilken möjliggjorts genom de oreglerade förhållandena
            på bränslemarknaden, ta- lade enligt de sakkunniga för ett ersättande
            av den privata bensinhandeln med ett statligt oljemonopol. De
            sakkunniga kunde vidare konstatera betydande och dyrbar överorga-
            nisation av oljebolagens verksamhet. Det i bolagen investerade
            kapitalet kunde betecknas som onaturligt högt, och överorganisationen
            kunde befaras verka stegrande på marginalen mellan inköpspriset
            och minuthandelspriset,
          </p>
          <pb facs="riksdagen-motions-pdf/data/1945/mot_1945__fk__288/mot_1945__fk__288-003.pdf"/>
          <fw xml:id="i-4Mkv7Uoa94hgNVFN99DupU">
            Motioner i Första kammaren, nr 288. 13
          </fw>
          <p xml:id="i-CkhAVEBcy1fuWN6Xruaj35">
            ett förhållande som enligt de sakkunnigas mening måste väcka
            tvivel om den oreglerade importhandelsrörelsens ändamålsenlighet.
            Den 2 november 1934 bemyndigade Kungl. Maj:t chefen för finansde-
            partementet att tillkalla sakkunniga för att verkställa ytterligare
            utredning och avgiva förslag rörande inrättandet av ett statligt
            import- och partihan- delsmonopol å brännoljor jämte därmed sammanhängande
            frågor. Utred- ningsuppdraget motiverades enligt departementschefens
            anförande till stats- rådsprotokollet sagda dag främst av skattepolitiska
            hänsyn. Denne erinrade om tidigare utredningsresultat, vilka givit
            vid handen, att den privata ben- sinhandelns ersättande med ett
            statligt monopol skulle vara gynnsamt ur fiskalisk synpunkt, i
            så måtto att nedbringandet av kostnader för import och distribution
            skulle medföra ökat skatteutrymme utan att därför kon- sumenterna
            behövde åsamkas högre bensinpriser samt att skatteflykt till ut-
            landet, vilket vore menligt ur såväl skatte- som valutapolitiska
            hänsyn, omöjliggjordes. De sakkunniga, vilka antagit benämningen
            motorbränslesakkunniga, över- lämnade med skrivelse den 7 november
            1935 betänkande angående import- och partihandelsmonopol å brännoljor
            (SOU 1935:61). De sakkunniga hade koncentrerat sin uppmärksamhet
            på en undersökning av möjligheterna att genom en förenklad och
            mera rationell organisation i monopolets form åt statsverket bereda
            ökade inkomster utan höjning av priset för konsumen- terna. Med
            ledning av 1933 års utredning jämte kompletterande uppgifter från
            oljebolagen kunde en kalkyl uppgöras över ett monopols lönsamhet
            under förutsättning av en rationalisering inom alla led inom bensinhandeln.
            Rationalisering av anläggningar m. m., transport- och distributionsapparat,
            reklamverksamhet samt övrig administrationsverksamhet skulle nedbringa
            kostnaderna för import av brännoljor samt kapital- och driftskostnaderna.
            1935 års brännoljekommitté, vilken den 13 december 1935 tillkallats
            för fortsatt utredning av frågan, överlämnade redogörelse för
            den verkställda undersökningen i betänkande den 9 november 1936
            om rationaliserings- och ersättningsfrågor i samband med ifrågasatt
            införande av statligt brännolje- monopol (SOU 1936:45). Utredningen
            hade föranletts av behovet av att belysa frågan om statsmonopolets
            införande ur två dittills icke beaktade synpunkter, nämligen frågan
            om de sociala verkningarna av en rationalise- ring av handeln
            med brännoljor samt frågan om detaljdistributionens ord- nande.
          </p>
          <p xml:id="i-5HcMDQ3XVFk8tenu8P3BMi">
            Det synes sannolikt, att de i ovan refererade utredningar påtalade
            olägen- heterna i stort sett bestått fram till krigsutbrottet.
            Under kriget har handeln med brännoljor genom importens bortfall
            praktiskt taget upphört. Vissa uppgifter rörande sysselsättningsutvecklingen
            inom handeln med drivmedel under åren 1939—1944 ha erhållits genom
            en undersökning rörande syssel- sättningen inom bilismen, vilken
            verkställts av Sveriges automobilindustri-
          </p>
          <pb facs="riksdagen-motions-pdf/data/1945/mot_1945__fk__288/mot_1945__fk__288-004.pdf"/>
          <fw xml:id="i-PcwKFPkuVVncDYyD3jfMuR">
            14 Motioner i Första kammaren, nr 288.
          </fw>
          <p xml:id="i-KNzAgKGFP1NwVPRaULmFn7">
            förening i samråd med kommissionen för ekonomisk efterkrigsplanering
            och i skrivelse den 5 januari 1945 överlämnats till chefen för
            finansdepartemen- tet. Antalet sysselsatta inom distributionen
            för civila ändamål av flytande bränsle — som numera uppgår till
            en obetydlighet — samt av gengasbränsle för bilar uppgick den
            1 juli 1939 till ca 8200. Enligt vissa beräkningar hade antalet
            sysselsatta den 1 april 1944 sjunkit till ca 1700. När importen
            av brännoljor efter kriget kommer i gång, följer därmed sannolikt,
            att den under kriget nedlagda distributionsverksamheten ånyo kommer
            att svälla ut. Eftersom ett av de argument, som tidigare rests
            mot införande av statsmonopol, har varit, att vissa arbetsmarknadspolitiska
            olä- genheter skulle uppstå genom rationalisering av bensinmarknaden
            samt att ersättningskostnader m. m. till de vid oljebolagen anställda
            skulle bli be- tungande för statsverket, vore — därest ett förstatligande
            av brännoljehan- deln anses befogat — det nuvarande tidsläget
            lämpligt för en sådan reform. Utvecklingen efter kriget bör ävenledes
            tagas i beaktande för ett bedö- mande av frågan. Det möter givetvis
            stora svårigheter att nu förutse, hur marknadsorganisationen kommer
            att gestalta sig i framtiden, om intet sam- hälleligt ingrepp
            sker. När importen kommer i gång, kan man kanske an- taga, att
            situationen i stort sett blir likartad med den, som rådde före
            kri- get. I fråga om marknadsorganisationens utveckling äro två
            alternativ tänkbara. Det ena alternativet skulle innebära fri
            konkurrens mellan ett flertal bolag om den svenska marknaden.
            En dylik konkurrenssituation skulle sannolikt medföra en betydande
            överdimensionering av hela distri- butionsapparaten, vilket icke
            kunde anses vara rationellt ur samhällelig synpunkt. Eftersom
            det här är fråga om en synnerligen homogen vara och därtill en
            nödvändighetsvara, skulle en fri konkurrenssituation på distribu-
            tionens område sålunda icke vara odelat fördelaktig för konsumenterna,
            vilka i sista hand få bekosta onödiga kostnader för reklam, försäljning
            m. m. Det andra alternativet vore ett privat monopolföretag eller
            en kartell, som behärskade hela den svenska marknaden. Man kan
            då befara onödigt högt uppskruvade importpriser, höga minuthandelspriser,
            fortsatt skatteflykt med flera olägenheter. Ur såväl skattepolitiska
            som valutapolitiska hänsyn samt med hänsyn till konsumentintressena
            skulle enligt vår åsikt ett statligt monopol vara att föredraga
            framför ett privat monopol, vilket dessutom kunde behärskas av
            utländska intressen. Ett statligt monopol borde såsom ensam köpare
            ha vissa möjligheter att erhålla lägre inköpspriser än ett privat
            bolag eller en kartell, som kontrolleras av utländska trustintressen,
            och det skulle vidare ha större möjligheter att ordna import och
            distribu- tion med hänsyn till samhällets olika behov. Sammanfattningsvis
            vilja vi anföra, att verkställda utredningar visat, att handeln
            med brännoljor fram till
          </p>
          <pb facs="riksdagen-motions-pdf/data/1945/mot_1945__fk__288/mot_1945__fk__288-005.pdf"/>
          <fw xml:id="i-5VGy7DMwkPoCFC4TRXYNXt">
            Motioner i Första kammaren, nr 288. 15
          </fw>
          <p xml:id="i-U9qKKq3FK2cdWCv6j76atX">
            mitten av 1930-talet icke varit ordnad på ett ur samhällets synpunkt
            ända- målsenligt sätt; att man har att räkna med liknande missförhållanden
            efter kriget, för den händelse denna handel alltjämt skall bedrivas
            av enskilda företag; att väsentliga fördelar ur statens finansiella
            och försörjningspolitiska syn- punkter med största sannolikhet
            skulle stå att vinna genom införande av ett statligt brännoljemonopol;
            samt att det ur arbetsmarknadssynpunkt vore fördelaktigt att införa
            ett dylikt monopol, innan handeln med brännoljor hunnit svälla
            ut till normal om- fattning. | I fråga om kol och koks är det
            liksom beträffande bensin önskvärt att i framtiden sörja för en
            i orostider ökad lagerhållning av helt andra dimen- sioner än
            den som förekom före kriget. På grund av framtida förhållanden
            inom utrikeshandeln är det sannolikt, att den statliga handelspolitiken
            måste i högre grad än under föregående fredsperiod äga kontroll
            över kol- och koksimporten. Ett kraftfullare uppträdande på utlandsmarknaden
            än vad som var möjligt för de många splittrade importintressena
            före kriget blir säkerligen nödvändigt. Ett rationellare utnyttjande
            av tonnaget är ett annat önskemål. Distributionsapparaten inom
            landet led före kriget liksom inom bensinhandeln av en splittring,
            som måste verka fördyrande. Prissamar- bete förekom tidigare inom
            kolbranschen endast i begränsad omfattning. Hur utvecklingen på
            denna punkt kommer att bli efter kriget kan för när- varande icke
            förutsägas, men en viss tendens till ökad prissamverkan före-
            faller icke osannolik med hänsyn till att handeln under kriget
            fått en fas- tare organisation. Det synes önskvärt, att statsmakterna
            beakta frågan om kolimportens och kolhandelns framtida former
            särskilt med hänsyn till att kol är en nyckelvara för näringslivet,
            en betydelsefull konsumtionsvara och en av de varor, vilka på
            ett otal punkter påverka hela prisbildningen. På grundval av vad
            sålunda anförts hemställes,
          </p>
          <p xml:id="i-Vi4N3NQS9z9Wpoiaw2e3NZ">
            att riksdagen i skrivelse till Kungl. Maj:t måtte begära en skyndsam
            utredning angående den framtida organisa- tionen av handeln med
            brännoljor samt huruvida och på vad sätt handeln med kol och koks
            efter kriget bör sam- hälleligt organiseras i syfte att på bästa
            sätt tillgodose sam- hällets behov.
          </p>
          <p xml:id="i-YH2mn6Vevx1pH5jnH3Kd5S" type="date">
            Stockholm den 23 januari 1945.
          </p>
          <p type="signatureBlock" id="i-B9awszTojQSk7p1w93YkHt">
            Rickard Lindström. N. Elowsson. Birger Andersson.
          </p>
          <p xml:id="i-8S6vsCRyM2eaRTttLcnaAH">
            Emil Ahlkvist. Oscar E. Mattsson.
          </p>
        </div>
      </div>
    </body>
  </text>
</TEI>
