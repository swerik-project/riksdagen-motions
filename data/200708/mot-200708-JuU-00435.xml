<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200708-JuU-00435">
  <teiHeader>
    <fileDesc>
      <titleStmt>
        <title>Utgiftsområde 4 Rättsväsendet</title>
        <author corresp="i-STyFs6Gu3boin31eFp1bNM">av Thomas Bodström m.fl. (s)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Utgiftsområde 4 Rättsväsendet</title>
          <idno type="rdwebb">GV02Ju435</idno>
          <rs type="number">Ju435</rs>
          <orgName type="comitteeAbbreviation">JuU</orgName>
          <ref type="dokument_url_text">http://data.riksdagen.se/dokument/GV02Ju435/text</ref>
          <ref type="dokument_url_html">http://data.riksdagen.se/dokument/GV02Ju435</ref>
          <ref type="dokumentstatus_url_xml">http://data.riksdagen.se/dokumentstatus/GV02Ju435</ref>
          <ref type="doc">http://data.riksdagen.se/fil/0E0B8206-5507-48D4-A8FB-F1AE7C37E8D2</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-STyFs6Gu3boin31eFp1bNM</idno>
            <name>Thomas Bodström</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-W2BEDRyCnS9HdVWfSB1gKA</idno>
            <name>Margareta Persson</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-JyJNJYYsSGPpUMFRHpFJo</idno>
            <name>Elisebeht Markström</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-BzccJvrsm3YED8gWPHwfGn</idno>
            <name>Karl Gustav Abramsson</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-KxTfuBAJiVYpyHQUVaUndu</idno>
            <name>Kerstin Haglö</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-XmKy9xZWRYrVWK3GgNvWyc</idno>
            <name>Christer Adelsbo</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-TcNfrp7fRvP58buMahA7Gi</idno>
            <name>Maryam Yazdanfar</name>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-35jR22dLSGoQm1Hsv2dwTx" type="signed"/>
        <correspContext corresp="i-35jR22dLSGoQm1Hsv2dwTx">
          <note type="signatory" corresp="i-STyFs6Gu3boin31eFp1bNM"/>
          <note type="signatory" corresp="i-W2BEDRyCnS9HdVWfSB1gKA"/>
          <note type="signatory" corresp="i-JyJNJYYsSGPpUMFRHpFJo"/>
          <note type="signatory" corresp="i-BzccJvrsm3YED8gWPHwfGn"/>
          <note type="signatory" corresp="i-KxTfuBAJiVYpyHQUVaUndu"/>
          <note type="signatory" corresp="i-XmKy9xZWRYrVWK3GgNvWyc"/>
          <note type="signatory" corresp="i-TcNfrp7fRvP58buMahA7Gi"/>
        </correspContext>
        <correspAction xml:id="i-2QouGkNKVy5NPRnETACZBm" type="referral">
          <date when="2007-10-16"/>
        </correspAction>
        <correspAction xml:id="i-RBUDaN6M25sQNmDSqVMrVN" type="dismissal">
          <date when="2007-10-16"/>
        </correspAction>
        <correspAction xml:id="i-8LB6Z7q2zoB2J7xEQTPYKM" type="numbering">
          <date when="2007-10-09"/>
        </correspAction>
        <correspAction xml:id="i-A5zAvpa1JNVURG5hdZLDsh" type="submission">
          <date when="2007-10-05"/>
        </correspAction>
        <correspAction xml:id="i-M2y2Yv2k9JfYFsCYnFtpFu" type="transfer">
          <date when="2007-10-05"/>
        </correspAction>
        <correspAction xml:id="i-UkKidmHCNQvEZQoJtApMWt" type="assigned"/>
        <correspContext corresp="i-UkKidmHCNQvEZQoJtApMWt">
          <ref type="assignedTo">Justitieutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-KMEwF6nZYwa1NGXeMKBgaU" type="motBody">
        <div xml:id="i-9fAzqhZz1w15bZ7oJGayfF" type="motProposal" subtype="förslag">
          <head xml:id="i-SmvRRVtKCiKmrM9P693iuY">
            Förslag till riksdagsbeslut
          </head>
          <list xml:id="i-Ldbp2MzBnAnD4Dwaym8fan" style="ol">
            <item xml:id="i-7d8gNKeytxBUTSzvFPL2DD">
              Riksdagen tillkännager för regeringen som sin mening vad som
              anförs i motionen om satsningar på behandling inom kriminalvården
              och särskilt på psykiatrin.
            </item>
            <item xml:id="i-RvfSKgNWEbVPQ12zuHnkuN">
              Riksdagen tillkännager för regeringen som sin mening vad som
              anförs i motionen om att fortsätta kampen mot narkotika inom kriminalvården.
            </item>
            <item xml:id="i-4kvostTNr5kVLTF5bvG7KY">
              Riksdagen tillkännager för regeringen som sin mening vad som
              anförs i motionen om att individualiseringen inom kriminalvården
              ska fortsätta och ett förmånssystem ska införas.
            </item>
            <item xml:id="i-YMyVgbFYvH8MxdqcBiNprn">
              Riksdagen tillkännager för regeringen som sin mening vad som
              anförs i motionen om en uppföljning av effekterna av höjningen
              av den ekonomiska ersättningen till nämndemännen.
            </item>
            <item xml:id="i-8W4yzCQnFvVRqAhcWgZ5en">
              Riksdagen tillkännager för regeringen som sin mening vad som
              anförs i motionen om att se över rättshjälpen.
            </item>
            <item xml:id="i-NjZWL9WfGJwadD6e7EEyLg">
              Riksdagen tillkännager för regeringen som sin mening vad som
              anförs i motionen om vikten av att korta tiden mellan brott och
              dom.
            </item>
            <item xml:id="i-B1TZqkoG9yhoyBs1NMjhaU">
              Riksdagen tillkännager för regeringen som sin mening vad som
              anförs i motionen om att utveckla verksamheten hos Ekobrottsmyndigheten.
            </item>
            <item xml:id="i-EdUugGumRU9ARzXBCNAX4s">
              Riksdagen tillkännager för regeringen som sin mening vad som
              anförs i motionen om att polisen bör få tillgång till buggning
              och preventiva tvångsmedel.
            </item>
            <item xml:id="i-3ofUpz7pijWo1XVeQN9dqf">
              Riksdagen tillkännager för regeringen som sin mening vad som
              anförs i motionen om att preskriptionstiden för mord tas bort.
            </item>
            <item xml:id="i-A3Q5Yztysj56KcoR1LW87E">
              Riksdagen tillkännager för regeringen som sin mening vad som
              anförs i motionen om att polisorganisationen utvecklas och att
              polisen blir effektivare.
            </item>
            <item xml:id="i-UouQv3BpWWveUi2x4qFQxM">
              Riksdagen tillkännager för regeringen som sin mening vad som
              anförs i motionen om att polisen ska vara förundersökningsledare
              i fler ärenden än i dag.
            </item>
            <item xml:id="i-FgKgxi7cqU7JszcQdrK6Ro">
              Riksdagen tillkännager för regeringen som sin mening vad som
              anförs i motionen om en ny polisutbildning.
            </item>
            <item xml:id="i-4quQFda8KeXtKFa2pox2kU">
              Riksdagen tillkännager för regeringen som sin mening vad som
              anförs i motionen om mobila polisstationer.
            </item>
            <item xml:id="i-QwLWsNSEy1zELr7fh3F89a">
              Riksdagen tillkännager för regeringen som sin mening vad som
              anförs i motionen om vikten av brottsförebyggande arbete.
            </item>
            <item xml:id="i-WhxHCU3NKn2BiCdfJ4mPM4">
              Riksdagen tillkännager för regeringen som sin mening vad som
              anförs i motionen om kontaktpoliser till alla skolor.
            </item>
            <item xml:id="i-Ak3bnTv7trSBRpNeRC29M4">
              Riksdagen tillkännager för regeringen som sin mening vad som
              anförs i motionen om en öronmärkning av 30 miljoner kronor till
              bekämpningen av barnpornografi.
            </item>
            <item xml:id="i-5VK1h4mvPvbgj15MPZBmSc">
              Riksdagen tillkännager för regeringen som sin mening vad som
              anförs i motionen om en öronmärkning av 30 miljoner kronor till
              bekämpningen av människohandel.
            </item>
            <item xml:id="i-2cZocmBZhbRXhYyZkXTydG">
              Riksdagen tillkännager för regeringen som sin mening vad som
              anförs i motionen om domstolsorganisationen.
            </item>
            <item xml:id="i-AgcSwe9KgooeCZd1dqFHxH">
              Riksdagen tillkännager för regeringen som sin mening vad som
              anförs i motionen om utförsäljning av rättsväsendets fastigheter.
              1
            </item>
            <item xml:id="i-Hp6c5WBMWUq9JJq3VeHjUL">
              Riksdagen anvisar med följande ändringar i förhållande till regeringens
              förslag anslagen under utgiftsområde 4 Rättsväsendet enligt uppställning:
            </item>
          </list>
          <table xml:id="i-FLxrYPvgv8YRq8pD669gh1">
            <row xml:id="i-G5HoyMvmb3x97b7d3tJLVu">
              <cell>
                Anslagsområden
              </cell>
              <cell>
                Regeringens förslag (tkr)
              </cell>
              <cell>
                Anslagsförändring (tkr)
              </cell>
            </row>
            <row xml:id="i-RZipkpXCR85nLM4UMzZmqT">
              <cell>
                4:1 Polisorganisationen
              </cell>
              <cell>
                17 286 829
              </cell>
              <cell>
                +110 000
              </cell>
            </row>
            <row xml:id="i-2W9fFR4pCiHSmKHq3324yK">
              <cell>
                4:5 Sveriges Domstolar
              </cell>
              <cell>
                4 151 500
              </cell>
              <cell>
                30 000
              </cell>
            </row>
            <row xml:id="i-XVRQeMZMBP58c6kpGH3Ask">
              <cell>
                4:6 Kriminalvården
              </cell>
              <cell>
                6 117 658
              </cell>
              <cell>
                80 000
              </cell>
            </row>
            <row xml:id="i-8NHKP3xCkTWHXhDWjoXH5A">
              <cell>
                Summa
              </cell>
              <cell>
                31 380 237
              </cell>
              <cell>
                0
              </cell>
            </row>
          </table>
          <p xml:id="i-3KJ7zWTW1URLgsweRHezmz">
            1 Yrkande 19 hänvisat till NU.
          </p>
        </div>
        <div xml:id="i-BdegBr2earSPE6fSszypL" type="motContent">
          <head xml:id="i-LLqvG3pE91KgM3SXhpX3eB" type="h1">
            Motivering
          </head>
          <p xml:id="i-FeRjjEVFa6JTMbM6ca92kz">
            Socialdemokratin vill bygga ett tryggare land i en tryggare värld.
            Trygghet gör att människor kan utvecklas och forma de liv de önskar.
            Otrygghet gör människor osäkra och begränsade. Varje begånget
            brott minskar vår trygghet och ökar vår oro för vår egen del,
            för våra familjer och för samhället i stort. Att minska människors
            otrygghet i vardagen är därför en viktig uppgift för samhället.
          </p>
          <p xml:id="i-TSdjY8tm8Bv6irHKCL7hAH">
            Den socialdemokratiska regeringen prioriterade rättsväsendet
            med kraftigt ökade resurser. Den största satsningen gjordes på
            polisen, med 4 000 nyutbildade poliser på fyra år. Det har aldrig
            i modern tid funnits så många poliser som vi har i Sverige idag.
          </p>
          <p xml:id="i-HHgyDZcD1UAtjedzhgjJ5q">
            Förutom de kraftigt ökade resurserna till polisen genomförde
            den förra socialdemokratiska regeringen även en rad lagar som
            innebar nya effektivare verktyg för polis och åklagare, såsom
            skyddsidentitet, utökad dna-provtagning vid utredningar, tillgång
            till trafikdata och maskeringsförbudet för att nämna något. Polisen
            har även genomgått stora förändringar avseende arbetssätt och
            arbetsmetoder, vilket medfört ett effektivare arbete.
          </p>
          <p xml:id="i-G1iDfEafX4k3WHMfvR6GXH">
            Vi har höga krav på både rättssäkerhet och effektivitet i den
            dömande verksamheten. En omfattande reformering av domstolsväsendet
            har pågått i flera år, vilket inneburit en renodling av den dömande
            verksamheten. Organisationsförändringar har skapat större domstolar
            som kan möta krav på både stabilitet och flexibilitet i framtiden.
            Nya processrättsliga regler har införts. Ambitionen har varit
            att tyngdpunkten i den dömande verksamheten ska ligga i första
            instans. Ny teknik införs stegvis och skapar bättre förutsättningar
            för processekonomi, men även för säkerheten.
          </p>
          <p xml:id="i-9UocrcjxZUDwvyBeP38AYe">
            Kriminalvården är sedan den 1 januari 2006 en myndighet. En ny
            kriminalvårdslag har införts som bättre svarar upp mot kraven
            på en effektiv och human kriminalvård. Verkställigheten av straff
            är mera individualiserad. Den som missköter sig kommer att få
            avtjäna en längre tid av sitt straff. Den som sköter sig kommer
            att få incitament att fortsätta sitt goda beteende. Halvvägshus
            har införts för att underlätta vägen från anstalt till frihet.
            Möjligheten att använda fotboja har utökats med goda resultat.
            Riktade insatser har gjorts för att bekämpa narkotikan i fängelser.
            Ett stort arbete har gjorts för att förbättra säkerheten inom
            kriminalvården. Kriminalvården har även byggts ut med fler platser
            under ett antal år för att motsvara behoven.
          </p>
          <p xml:id="i-DPZ4PfnRScWFDmWZnekzkN">
            För att förbättra arbetet för brottsoffer har den socialdemokratiska
            regeringen utarbetat en strategi. I den ingår att flera delar
            i samhället engageras genom utbildning, forskning, samarbete och
            stöd. Vittnesstödsverksamheten har byggts ut och finns nu över
            hela landet. Särskilda barnahus finns på olika ställen i landet.
            Lagen om besöksförbud har förstärkts. En ny sexualbrottslag har
            införts där barns och ungdomars skydd mot sexuella övergrepp stärkts.
            Synen på våldtäkt har skärpts. Fler fall är nu att beteckna som
            våldtäkt. Barn som bevittnat våld i närstående relationer har
            fått ett förstärkt skydd. Kommuner är nu skyldiga att ge våldsutsatta
            kvinnor stöd och hjälp.
          </p>
          <p xml:id="i-TNJsDpHd51gFU91TRh9reN">
            Det är nu viktigt att arbeta vidare med att förstärka rättsväsendet
            i dess olika delar. Den borgerliga regeringen har under sitt första
            år visat en påfallande inaktivitet. De stora resurslöften som
            tidigare utlovats till rättsväsendet har inte kunnat uppfyllas.
            Det är beklagligt. Det finns viktiga frågor som behöver åtgärdas.
            Kampen mot den grova kriminaliteten måste fortsätta. Skyddet mot
            övergrepp mot kvinnor och barn måste förstärkas. Brottsofferfrågorna
            ska lyftas fram än mer. Kriminalvården är i behov av utbyggnad
            och behandlingsinslaget behöver bli större.
          </p>
          <p xml:id="i-UnVxV4KpQxhZ1pmwA3Zc9N">
            Socialdemokraterna fortsätter sin satsning på rättsväsendet.
            Såväl brotten som brottens orsaker ska bekämpas. Ur ojämlikhet,
            otrygghet, missbruk och segregation föds kriminalitet. Den borgerliga
            regeringens politik som leder till ökade klyftor i samhället,
            riskerar att öka kriminaliteten.
          </p>
          <head xml:id="i-LAMhkf9niU7vxE6Ab4ftBf" type="h2">
            Kriminalvården
          </head>
          <p xml:id="i-6Jm7g74TaaVokpxENA7fmq">
            Kriminalvårdens volym styrs av olika faktorer. Brottsutvecklingen,
            antalet anmälda brott, polisens förmåga att klara upp brott och
            val av påföljd är de mest centrala. Antalet anmälda brott ligger
            stabilt runt 1,2 miljoner per år. Stöldbrotten minskar något,
            samtidigt som anmälda våldsbrott ökar. Antalet poliser har ökat
            kraftigt under ett antal år. Fler poliser ger fler uppklarade
            brott. Men fler poliser kan även, med ett fördjupat samarbete
            i lokalsamhället, arbeta brottsförebyggande. Tidiga ingripanden
            och åtgärder i till exempel skolan kan leda till minskad kriminalitet
            i framtiden.
          </p>
          <p xml:id="i-32aeR5m8t5TzRUEtNNZjv6">
            Kriminalvårdens mål ska vara att de intagna har ett bättre utgångsläge
            när de lämnar fängelse och frivård än vad de hade när de kom dit.
            En av kriminalvårdens viktigaste uppgifter är att minska återfallsfrekvensen.
            För att göra detta krävs det välutbildad personal, effektiva behandlingsprogram,
            utvecklade säkerhetssystem och ett välutvecklat samarbete med
            andra myndigheter för att förbereda frigivning. Särskilt viktigt
            är det att satsa på psykiatrin och åtgärder för att minska narkotikaanvändandet
            inom kriminalvården.
          </p>
          <p xml:id="i-UtdtHptjWGVwWzYRYrfnmN">
            Vi vill att kriminalvården fortsätter arbetet mot en ökad individualisering
            och ett införande av ett förmånssystem som föreslogs av Kriminalvårdskommittén
            (SOU 2005:54). Det skulle innebära att den intagnes motivation
            och egna ansvarstagande togs tillvara under verkställigheten.
            Om den intagne följer verkställighetsplanen och även i övrigt
            är skötsam ska han eller hon tilldelas särskilda förmåner genom
            uppflyttning till en förhöjd nivå i förmånssystemet. Om den intagne
            missköter sig och inte längre uppfyller de krav som ställs ska
            han eller hon flyttas ned till grundnivån. Det ska löna sig att
            sköta sig.
          </p>
          <p xml:id="i-3qbwtkXsfwpXqoweeyQzjG">
            Anslagen till kriminalvården ökade kraftigt under den socialdemokratiska
            regeringen. Åren 1997 till 2006 ökade anslagen med 1,8 miljarder
            kronor. Vi menar att det är viktigt att arbetet med kriminalvårdens
            utbyggnad av nya platser i anstalt och häkte fortsätter planenligt.
            I dagsläget saknas framför allt besked från regeringen om att
            få sätta igång att bygga. Kriminalvården behöver resurser för
            utbyggnad först på några års sikt. Socialdemokraterna satsar därför
            80 miljoner kronor mindre än regeringen. Dessa anslag överförs
            istället till polisen.
          </p>
          <head xml:id="i-JnirprBiiZQsMFRaUmZhyg" type="h2">
            Sveriges Domstolar
          </head>
          <p xml:id="i-KJUUqWuE5Uz69fdqtZt7cB">
            En omfattande reformering av domstolsväsendet pågår sedan några
            år. Det övergripande syftet med reformarbetet är att säkerställa
            att mål och ärenden avgörs med högt ställda krav på rättssäkerhet
            och effektivitet. Verksamheten ska i möjligaste mål renodlas till
            dömande verksamhet. Tyngdpunkten i den dömande verksamheten ska
            ligga i första instans. Sedan 1999 har flertalet tingsrätter berörts
            av organisationsförändringar med målet att skapa tillräckligt
            stora domstolar som kan möta krav på stabilitet och flexibilitet.
            Det är viktigt att domstolarna fortsätter att arbeta mot en ökad
            effektivitet, bland annat genom ökad samverkan och införande av
            ny teknik. Samtidigt är det viktigt att ta hänsyn till de geografiska
            förutsättningar som finns i norra Sverige.
          </p>
          <p xml:id="i-LudBPPgagLQ77aYMQgiN8P">
            År 2006 skedde en reform av reglerna för nämndemän. Syftet var
            bland annat att få en bredare sammansättning av nämndemän när
            det gäller ålder, kön, yrke och etnisk bakgrund. För att nå dit
            var en viktig del av reformen ett höjt arvode till 500 kronor
            per förhandlingsdag med början från och med år 2007. Den borgerliga
            regeringen införde en halvdagsersättning som i vissa fall visat
            sig slå snett. En uppföljning av om effekterna av höjningen av
            den ekonomiska ersättningen till nämndemän blivit de åsyftade
            borde därför göras.
          </p>
          <p xml:id="i-DwYyqqStVWPjAPQN7tHj8b">
            En viktig del i rättssäkerheten är att det ska finnas möjlighet
            för dem som inte har egna ekonomiska resurser att ändå tillvarata
            sitt intresse i en rättslig angelägenhet i domstol. Därför är
            rättshjälpen viktig. Den statliga rättshjälpen är subsidiär till
            rättsskyddet i privata försäkringar. Dessvärre är rättshjälpssystemet
            idag inte tillräckligt bra. Det kan vara svårt att nyttja skyddet
            och få sin sak prövad i domstol till en rimlig kostnad. Vi vill
            se över rättshjälpen och rättsskyddet. Dessutom vill vi särskilt
            uppmärksamma småföretagares rättsskydd.
          </p>
          <p xml:id="i-9WcVL7TL3TYspJViwAZ39Z">
            Domstolsväsendet får enligt regeringens förslag ökade anslag
            med 80 miljoner kronor. Vi socialdemokrater ökar anslagen med
            50 miljoner kronor. Resterande 30 miljoner bör istället överföras
            till polisen.
          </p>
          <head xml:id="i-SAjC2QigkEcZhNq3R7tS14" type="h2">
            Åklagarmyndigheten
          </head>
          <p xml:id="i-7WSE22FrxdLzkgKqQgUvPa">
            Antalet inkommande ärenden ökar kraftfullt. Det är en funktion
            av ett allt effektivare rättsväsende. Fler poliser, effektivare
            arbete och bättre verktyg ger en högre uppklarning och ökar således
            trycket högre upp i rättskedjan. Trots ökad effektivitet är det
            viktigt att tiden mellan brott och dom kortas. Åklagarmyndigheten
            kommer att få nya uppgifter då underrättelseskyldighet införs
            vid användandet av hemliga tvångsmedel. Effektivare domstolar
            minskar balanser och ökar rättssäkerheten, men ställer även högre
            krav på Åklagarmyndigheten. Även om Åklagarmyndigheten arbetar
            allt mer effektivt har man nu enligt Åklagarmyndigheten nått en
            nivå där man inte längre kan möte ett ökat inflöde enbart med
            nya arbetsmetoder och höjda krav. Mer resurser måste därför till.
            Åklagarmyndigheten får därför ökade resurser i det socialdemokratiska
            förslaget till anslag för år 2008 med 63 miljoner kronor jämfört
            med 2007 års budget.
          </p>
          <head xml:id="i-QytvqwY9oqD7rBiHTv3Gvo" type="h2">
            Ekobrottsmyndigheten
          </head>
          <p xml:id="i-UVAtFKHAZ1ioCNTKHUWQYU">
            Ekobrottsmyndigheten står för ett nytänkande inom ekobrottsbekämpningens
            område och har funnits i nio år. Genom att poliser och åklagare
            arbetar inom en och samma myndighet vinner man betydande effektivitetsvinster
            i utredningsarbetet. Det är därför välkommet att Ekobrottsmyndigheten
            nu får fortsätta kampen mot ekonomisk brottslighet och inte läggs
            ned såsom tidigare krävts av partier i den borgerliga regeringen.
            Istället kan nu verksamheten utvecklas, vilket är nödvändigt eftersom
            den ekonomiska brottsligheten undandrar samhället stora inkomster
            som kan gå till att förbättra välfärden. Ekobrottsmyndigheten
            får ökade resurser i det socialdemokratiska förslaget till anslag
            för år 2008 med 9,5 miljoner kronor jämfört med 2007 års budget.
          </p>
          <head xml:id="i-4APGRWjftbX9aujLfw5dNT" type="h2">
            Polisen
          </head>
          <p xml:id="i-MhtBUss9MVjqRJn9Yyx8F8">
            Polisen ska förebygga och bekämpa såväl vardagsbrottsligheten
            som den grova brottsligheten. Den förra socialdemokratiska regeringen
            satsade stora resurser på polisen. Från år 2000 till 2006 fick
            polisen en resursökning med 2,7 miljarder kronor. Socialdemokraterna
            lovade att utbilda 4 000 poliser under förra mandatperioden. Detta
            löfte höll vi. Vi har nu fler poliser än någonsin. Högt ställda
            ambitioner i brottsbekämpningen förutsätter att satsningen på
            rättsväsendet fortsätter. Då krävs mer poliser, bättre utbildning
            och bättre verktyg för polisen.
          </p>
          <p xml:id="i-UvPqvTParZ6ZAy2fsASstL">
            För att bemöta hotet från terrorism och grov organiserad brottslighet
            måste polisen ha tillgång till effektiva och rättssäkra tvångsmedel
            och arbetsmetoder. Det är därför angeläget att polisen får tillgång
            till de färdiga förslagen om buggning och preventiva tvångsmedel
            snarast. Ökad möjlighet att använda DNA vid brottsutredningar
            har varit mycket lyckosamt för att kunna klara upp brott. Med
            allt bättre teknik kan man klara upp allt äldre brott. Därför
            bör preskriptionstiden för mord tas bort.
          </p>
          <p xml:id="i-RRDxRkECeo7jLqyWwz6CEV">
            Polisen har tillförts betydande belopp under de senaste åren
            och det är viktigt att dess resurser används på ett effektivt
            sätt. Polisen behöver utveckla sitt arbete i sin organisation
            och sina arbetsmetoder för att nå bättre effektivitet. En större
            andel planerad verksamhet är bra. Uppgifterna kan också utvecklas
            genom att polisen är förundersökningsledare i fler ärenden än
            idag. Det skulle minska trycket på åklagarna och ge dem möjlighet
            att koncentrera sig på kvalificerade fall.
          </p>
          <p xml:id="i-Uc6uCjU63Q9ZoHeY6GLwCB">
            Att vara polis är ett kvalificerat yrke med krav på såväl praktisk
            som teoretisk kunskap. En polis ska klara av allt ifrån svåra
            överväganden i pressade situationer ute på fältet till att bemöta
            brottsoffer och människor i utsatta situationer. Då krävs det
            mera kunskap inom flera områden. Polisutbildningen ska bli ännu
            bättre och bredare för att möta framtidens krav. Vi vill därför
            se en förlängd polisutbildning, helt eller delvis akademiserad,
            där fler högskolor är med om att ta ansvar för polisutbildningen.
          </p>
          <p xml:id="i-KfGHxaP7ejJPh5nHqCqyMP">
            Polisen är för den enskilda medborgaren den trygghetsskapande
            myndighet som vi vänder oss till när vi råkar ut för brott eller
            av någon anledning känner oss hotade. Därför är det centralt att
            kontakterna mellan medborgarna och polisen fungerar på ett bra
            sätt. Ett absolut krav på polisen är därför att den är tillgänglig
            för alla medborgare och finns i hela landet. Polisen ska synas
            på kvällar och helger då risken för att råka illa ut är särskilt
            stor. Mobila polisstationer är ett bra exempel på hur polisen
            har utvecklat sin verksamhet för att kunna finnas närvarande i
            olika miljöer. Erfarenheterna kring mobila polisstationer visar
            att de har en trygghetsskapande och lugnande effekt i närområdet
            där de befinner sig. Detta är en verksamhet som borde utvecklas
            ännu mera.
          </p>
          <p xml:id="i-R9PpE5gFhk2MhocxhqHqM7">
            En viktig del i brottsbekämpandet är det brottsförebyggande arbetet.
            Där är polisen en nyckelaktör. Polisen behöver samverka med lokalsamhället.
            Närpolisverksamheten är grunden för detta arbete och behöver utvecklas
            mera. Vi socialdemokrater vill att alla skolor ska ha en kontaktpolis.
            Dessa skulle arbeta både brottsförebyggande, utreda brott som
            händer i och runt skolan, men också delta i andra aktiviteter
            på skolan. Det handlar många gånger om att bygga förtroende och
            relationer. Trots vikten av kontaktpoliser har den borgerliga
            regeringen inte tagit några initiativ för att kontaktpolisreformen
            ska slå igenom. Varje dag som det brottsförebyggande arbetet inte
            fungerar kan vara en dag vi förlorar en ungdom till kriminalitet
            eller får ett nytt brottsoffer.
          </p>
          <p xml:id="i-TUfQ8mUgfGV2U2FxUN1n66">
            Rättsväsendet måste fortsätta att förstärkas för att skapa trygghet
            i samhället. Såväl mängdbrottslighet som grov organiserad brottslighet
            måste fortsätta bekämpas kraftfullt. Medborgarnas förtroende för
            rättssäkerheten ska vara fortsatt starkt. Vi ser det som mycket
            viktigt att polisen får de resurser man behöver för att fullgöra
            sitt uppdrag. Av de resurser polisen föreslås finns det anledning
            att uppmärksamma vissa särskilda områden. Kampen mot barnpornografi
            ska intensifieras. Vi vill därför öronmärka 30 miljoner kronor
            av polisens medel för detta område, fördelat på tre år. Även när
            det gäller kampen mot människohandel vill vi se att det avsätts
            särskilda medel, 30 miljoner kronor, fördelat på tre år. Ett särskilt
            problemområde är hedersrelaterat våld. Här krävs tydliga insatser.
            Polisen måste utveckla och samordna detta arbete.
          </p>
          <p xml:id="i-GSkRvtnv4YQEUWH5dvWkHz">
            För att förstärka medborgarnas förtroende för polisen är det
            viktigt att utredningar riktade mot anställda inom polisen som
            begått brott, så kallade internutredningar, sker på sådant sätt
            att tilltron till rättsväsendet inte riskerar att rubbas på något
            sätt. Därför är det viktigt att nuvarande system ses över och
            förstärks.
          </p>
          <p xml:id="i-MQQtkSuCDCQPgtUHRp5Y2L">
            Det är anmärkningsvärt att den borgerliga regeringens stora löften
            om att satsa på polisen redan nu kommer på skam. Redan i den tilläggsbudget
            som presenterades i årets ekonomiska vårproposition gjordes neddragningar
            på polisen med 40 miljoner kronor. I årets budgetproposition uppdagas
            att polisen får 208 miljoner kronor mindre för 2008 än vad den
            borgerliga regeringen redogjorde för i förra årets budgetproposition.
          </p>
          <p xml:id="i-9SU53QYnsGqYFVzMCZZxKq">
            Detta är en märklig prioritering. Vi socialdemokrater anser att
            anslagen till polisen bör öka. Vi anslår därför ytterligare 110
            miljoner kronor till polisen 2008.
          </p>
          <p xml:id="i-MZrH8u3AtK32qm74E6Kp1e">
            Regeringen påstår i årets regeringsförklaring att de genomför
            den största satsningen på rättsväsendet någonsin. Det stämmer
            ej. Det räcker med att gå tillbaka till förra mandatperioden 2002
            till 2006 för att hitta en större satsning. Då ökade Socialdemokraterna
            anslagen på rättsväsendet med drygt 5 miljarder kronor, eller
            21 procent. Under den här mandatperioden planerar den borgerliga
            regeringen att öka anslagen med 13 procent.
          </p>
          <p xml:id="i-AqLqeY5MAkT9pGp6p4jAMh">
            Slutligen är vi oroade över den privatiseringsiver som den borgerliga
            regeringen håller på med och som även drabbar rättsväsendet. Regeringen
            har tidigare gett besked om att kriminalvården kan komma att privatiseras.
            Nu håller regeringen på att sälja ut ett antal andra centrala
            fastigheter för rättsväsendets del. Domstolsbyggnader, polishus
            och häkten som idag ägs och förvaltas av det statligt ägda fastighetsbolaget
            Vasakronan ska alla säljas ut på öppna marknaden. Vasakronan står
            högst upp på regeringens aktuella försäljningslista. Försäljningen
            är inte bara en dålig affär för svenska folket. Att sälja ut rättsväsendets
            fastigheter hänger mycket dåligt ihop med en ansvarsfull och långsiktig
            förvaltning av viktiga tillgångar. Det skulle ju faktiskt kunna
            innebära att kriminella organisationer äger och förvaltar Polisens,
            Kriminalvårdens och Domstolsverkets fastigheter.
          </p>
        </div>
        <div xml:id="i-84uTVoZLpcFaPzWe4obXDW" type="motSignatures">
          <list xml:id="i-23xm7SUzbBaBsWYNjR7Be1">
            <item xml:id="i-NRkAusxE4Pkqp6K4zMfvrU" who="i-STyFs6Gu3boin31eFp1bNM">
              Thomas Bodström (s)
            </item>
            <item xml:id="i-6yayRD3oJmt8jz43xNVrZ2" who="i-W2BEDRyCnS9HdVWfSB1gKA">
              Margareta Persson (s)
            </item>
            <item xml:id="i-B3w7HmvfEMG7G8URxi338u" who="i-JyJNJYYsSGPpUMFRHpFJo">
              Elisebeht Markström (s)
            </item>
            <item xml:id="i-JU2hL2woPH4tTurej6HG7X" who="i-BzccJvrsm3YED8gWPHwfGn">
              Karl Gustav Abramsson (s)
            </item>
            <item xml:id="i-6CM1SgVt1eqPrQhUdYtGCT" who="i-KxTfuBAJiVYpyHQUVaUndu">
              Kerstin Haglö (s)
            </item>
            <item xml:id="i-7EMTZMVkBcxbjEoysWDsqG" who="i-XmKy9xZWRYrVWK3GgNvWyc">
              Christer Adelsbo (s)
            </item>
            <item xml:id="i-4USvErr5TuY6rjvsuPGELr" who="i-TcNfrp7fRvP58buMahA7Gi">
              Maryam Yazdanfar (s)
            </item>
          </list>
        </div>
      </div>
    </body>
  </text>
</TEI>
