<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200304/mot_200304_MJ_0232/mot_200304_MJ_0232-0001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            2003/04 mnr: MJ232 pnr: c391
          </p>
          <p>
            Motion till riksdagen 2003/04:MJ232
          </p>
          <p>
            av Rigmor Stenmark (c)
          </p>
          <p>
            Vargjakt
          </p>
          <p>
            Förslag till riksdagsbeslut
          </p>
          <p>
            1. Riksdagen tillkännager för regeringen som sin mening vad i
            motionen anförs om att avlysningsjakt på varg tillåts. 2. Riksdagen
            tillkännager för regeringen som sin mening vad i motionen anförs
            om en ändring av nuvarande lydelse i 27 och 28 88 jaktförordningen
            (1987:905). 3. Riksdagen tillkännager för regeringen som sin mening
            vad som i motionen anförs om decentralisering av beslut om skyddsjakt
            på enskilda individer av rovdjur.
          </p>
          <p>
            Motivering
          </p>
          <p>
            I mitt hemlän Uppsala råder det fortfarande en förtvivlan och
            upprördhet över att man inte får skydda sina tamdjur från rovdjur.
            Det finns en stark oro samtidigt som det finns en icke obefogad
            kritik av att majoriteten i Sveriges riksdag inte visar på förståelse
            för landsbygdens levnadsförhållanden. Under det riksdagsår som
            gått har vi i riksdagen haft interpellationsdebatter, där vi varit
            ledamöter från fler partier som diskuterat med ansvarig minister
            kring rovdjursproblematiken. Trots det så har det inte skett någon
            ändring av de paragrafer som vi påtalat måste ändras för att människor
            ska känna en tillförsikt och en tilltro till att lagar stiftas
            i vårt land till hjälp för alla och inte för att stjälpa en livsmiljö.
            Det är därför nödvändigt att en än gång väcka motioner med krav
            om ändring av $$ 27 och 28 i jaktförordningen 1987:905. Detta
            var även något som redan den av regeringen tillsatta Rovdjursutredningen
            föreslog. Riksdagens majoritet gjorde dock avsteg från utredningen
            på ett antal centrala punkter. Rovdjursutredningen framhöll att
            Skandinavien skulle vara det område vilket populationen för varg
            skulle beräknas utifrån. Detta gjorde man utifrån kända vandringsmönster
            för djuren. Regeringen avvek från utredningen utan
          </p>
          <pb facs="riksdagen-motions-pdf/data/200304/mot_200304_MJ_0232/mot_200304_MJ_0232-0002.pdf"/>
          <p>
            2003/04:MJ232
          </p>
          <p>
            att komma med några motiv och fastslår bara att endast Sverige
            skall vara underlag för det skissade målet om 200 vargar. Konsekvenserna
            för detta ställningstagande torde innebära att vi snabbt kan få
            se en fördubbling av det antal djur som förordades av utredningen.
            En sådan behandling av ett utredningsförslag samt de larmrapporter
            som kommer från såväl politiska partier som från jaktvårdskretsar
            samt enskilda, ökar inte trovärdigheten för lagstiftaren. Den
            enskilda djurägaren måste kunna skydda sina tamdjur från rovdjursangrepp.
            Även på denna punkt avvek regeringen från utredningens förslag
            när man inte tillät en ändring av $ 28 i jaktförordningen. Det
            är både ett orättfärdigt och ett oacceptabelt hanterande av en
            fråga som påverkar hela vårt land. Vargen vandrar nu långt ner
            över landet. En lagändring måste ske av $$ 27 och 28 i nämnda
            jaktförordning för att stärka dels den s.k. nödvärnsrätten, dels
            göra det möjligt att ingripa vid direkt rovdjursangrepp på tamdjur.
            De brister som här påtalas, vad gäller förutsättningarna för att
            skydda sina tamdjur, visar även på bristerna i myndighetsutövningens
            beslutsprocess. Jag anser det vara helt fel att beslut om tillåtelse
            för skyddsjakt på enskilda djur som kräver snabb hantering ligger
            hos en central myndighet, Naturvårdverket, som dessutom visar
            en nonchalans för människors oro. En decentralisering av besluten
            kring skyddsjakt av enskilda individer måste ske till länsnivå
            eller regional nivå. Vi måste få snabba beslutsvägar och en beslutskompetens
            som tar hänsyn till såväl äganderättsperspektivet för den enskilde
            djurägaren som för djurskyddet för tamdjuren.
          </p>
          <p>
            Stockholm den 29 september 2003
          </p>
          <p>
            Rigmor Stenmark (c)
          </p>
        </div>
      </div>
    </body>
  </text>
</TEI>
