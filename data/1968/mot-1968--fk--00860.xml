<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1968/mot_1968__fk__860/mot_1968__fk__860-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            2 Motioner i Första kammaren, nr 860 år 1968
          </p>
          <p>
            Nr 860
          </p>
          <p>
            Av herr Holmberg m. fl., i anledning av Kungl. Maj:ts proposition
            nr 68, angående ökat statligt stöd till teknisk forskning
          </p>
          <p>
            och industriellt utvecklingsarbete.
          </p>
          <p>
            (Lika lydande med motion nr 1113 i Andra kammaren)
          </p>
          <p>
            Under intrycket av de konkurrens- och avsättningsvårigheter som
            för närvarande kännetecknar läget inom stora delar av det svenska
            näringslivet har frågan om behovet av särskilda näringspolitiska
            insatser från samhällets sida givits hög aktualitet. Från vår
            sida har sedan åtskilliga år tillbaka understrukits vikten av
            att den ekonomiska politiken utformades så att näringslivets konkurrensförutsättningar
            och långsiktiga investeringsverk- samhet stimulerades. Vi har
            särskilt påtalat riskerna för den fortsatta välståndsutvecklingen
            på grund av vårt i förhållande till omvärlden höga kostnadsläge
            samt av de påtagliga tendenserna till sjunkande lönsamhet och
            minskad självfinansiering. Våra många förslag att förbättra närings-
            livets konkurrens- och sysselsättningsläge har emellertid icke
            mött positivt gensvar från regeringens sida. Regeringen har —
            och först då utvecklingen börjat kulminera i en allvarlig sysselsättningskris
            — i stället för de er- forderliga generellt verkande åtgärderna
            valt alt angripa näringslivets problem med begränsade konkreta
            insatser präglade i hög grad av en doktrinär näringspolitisk grundinställning.
            Liksom föregående års propo- sition om investeringsbanken är den
            nu aktuella propositionen angående ökat statligt stöd till teknisk
            forskning och industriellt utvecklingsarbete (nr 68) ett uttryck
            för missuppfattningen att det svenska näringslivets svårigheter
            har sin grund i en genomgripande strukturomvandling, som nu kräver
            ökad statlig medverkan och dirigering. Genom en av statliga organ
            initierad ominriktning av våra produktionsresurser mot nya branscher
            och ny teknik skulle vårt lands möjligheter att hävda sig i den
            interna- tionella konkurrensen på ett avgörande sätt kunna förbättras.
            Som redan framhållits har den svenska samhällsekonomins aktuella
            svårigheter i första hand sin grund i regeringens ekonomisk-politiska
            åtgärder, vilka lett till en alltför snabb och i förhållande till
            våra konkur- rentländer alltför kraftig stegring av våra produktionskostnader.
            Även om den tekniska utvecklingen ställer högre krav än tidigare
            på näringslivets anpassning efter ändrade förhållanden, överbetonar
            propositionen i hög
          </p>
          <pb facs="riksdagen-motions-pdf/data/1968/mot_1968__fk__860/mot_1968__fk__860-002.pdf"/>
          <p>
            Motioner i Första kammaren, nr 860 år 1968 3
          </p>
          <p>
            grad omställningsprocessens betydelse. Det svenska näringslivet
            har gene- rellt sett visat sig ha förmåga att snabbt anpassa sig
            till nya betingelser, och en snabb och omfattande strukturrationalisering
            har, icke minst under det senaste årtiondet, ägt rum. Å andra
            sidan har obestridligen den internationella konkurrensen hård-
            nat. I förhållande till världsproduktionens växande kapacitet
            spelar den svenska produktionen numera en förhållandevis mindre
            roll, vilket i sin tur leder till ökat beroende och ökad känslighet
            för förändringar i konjunk- turer och konkurrensbetingelser. I
            samband därmed har riskerna ökat. Konkurrensen över gränserna
            har hårdnat. De framställda produkternas livslängd har förkortats.
            För att produktionens initialkostnader skall hinna avskrivas måste
            slörre anspråk ställas på produkternas lönsamhet. Världs- konkurrensen
            förutsätter fortlöpande investeringar i nya produkter och i produktutveckling.
            Detta ställer stora anspråk på företagens finansiella resurser.
            Över huvud taget har utvecklingen under de senaste åren accen-
            tuerat kraven på finansiell styrka och konsolidering inom företagen
            själva. även om de från vår sida under ett flertal år framförda
            yrkandena på en smidigare fungerande och tidsenlig kreditmarknad
            realiseras, kvarstår lik- väl med oförminskad styrka behovet av
            bättre lönsamhet och högre själv- finansieringsgrad inom näringslivet.
            Härutinnan föreligger ett klart gemen- samt intresse för de anställda,
            samhället och företagsamheten. Närings- politiska punktinsatser
            och stöd i det ena eller andra avseendet från statens sida kan
            understundom komplettera men aldrig ersätta sådana ekonomisk-
            politiska åtgärder som generellt syftar till att ge vårt näringsliv
            ett bättre konkurrensmässigt utgångsläge i den internationella
            konkurrensen. I debatten om den nya »tekniska revolutionen» och
            inför de delvis poli- tiskt betingade kraven på genomgripande
            strukturrationaliseringar inom det svenska näringslivet förtjänar
            starkt understrykas att vårt näringslivs inriktning under lång
            tid framåt — en tid som kan räknas i decennier — kommer att vara
            i huvudsak densamma som i dag. Förändringar kommer givetvis att
            ske men till största delen inom ramen för den produktion vi redan
            bedriver. Dagens produkter måste visserligen ständigt förbättras
            för att kunna marknadsföras i hårdnande konkurrens. Produktionsmetoderna
            måste ständigt utvecklas. Det hittillsvarande växelspelet mellan
            stora, medelstora och små företag kommer att bestå. Helt artskilda
            nya produkter, nytillkomna företag och branscher kommer att spela
            en viktig och växande roll men i det stora hela kommer den likväl
            att vara marginell. Liksom hittills måste utvecklingen i det svenska
            näringslivet förutsättas ske i samverkan mellan staten och den
            enskilda företagsamheten. Strävan efter den mest effektiva arbetsfördelningen
            måste komma att leda till att de statliga insatserna såsom hittills
            i första hand blir av generell natur. Den statliga aktivitelen
            bör med andra ord främst inriktas på att med sådana generellt
            verkande metoder förbättra näringslivets möjligheter att
          </p>
          <pb facs="riksdagen-motions-pdf/data/1968/mot_1968__fk__860/mot_1968__fk__860-003.pdf"/>
          <p>
            4 Motioner i Första kammaren, nr 860 år 1968
          </p>
          <p>
            skapa och avdela resurser för fortsatt utveckling. Därutöver
            kan direkta stödåtgärder i olika former kunna ifrågakomma till
            betydelsefulla projekt, som på grund av riskförhållanden eller
            storlek inte rimligen kan helt bekostas av enskilda företag. I
            diskussionen om det så kallade teknologiska gapet mellan USA och
            Europa har det otvivelaktigt funnits tendenser att överbetona
            det underläge som Europa befinner sig i. även i den svenska debatten
            har sådana tendenser funnits, bl.a. har betydelsen av stora företagsenheter
            överskattats. Inom vissa branscher är en betydande företagsstorlek
            en förutsättning för till- räcklig styrka i internationell konkurrens.
            Å andra sidan är det inte före- tagens absoluta storlek utan deras
            storlek i förhållande till marknaden som är avgörande för deras
            konkurrensförmåga. Det är uppenbart missvisande att jämföra Sveriges
            forskningsinsatser med de stora industriländernas och sätta dessa
            insatser i relation till folkmängd eller totalproduktion samt
            därav dra slutsatsen att vi befinner oss i ett allvarligt underläge.
            Den svenska industrins tekniska kapacitet är hög. Forskningsinsatsernas
            totala eller relativa storlek är mindre betydelsefull än frågan
            om på vilka områden de göres, vilket resultat som uppnås för gjorda
            insatser och hur effektiv marknadsföringen är. De amerikanska
            industriella framgångarna motiverar inte desto mindre ett studium
            av de amerikanska förhållandena. Då det gäller synen på kon- kurrensens
            nya krav och villkor har man i USA tidigare än i Europa insett
            att snabbheten i den tekniska och vetenskapliga utvecklingen måste
            förut- sätta ett större medvetande om produktutvecklingens betydelse
            och en intensiv strävan att ständigt söka nya vägar. Stora ansträngningar
            har gjorts att skapa en företagsorganisation som svarar mot föränderligheten
            i produk- tionsinriktningen. Nya metoder för beslutsfattande och
            för vetenskapligt bedrivna marknadsundersökningar har utvecklats.
            Företagsledningarna har försett sig med nya administrativa verktyg.
            Den amerikanska mark- nadens storlek är uppenbarligen av väsentlig
            betydelse i detta sammanhang. De stora statliga beställningarna
            till försvars- och rymdområdena har ytterligare bidragit till
            en för utvecklingen stimulerande efterfrågan på nya produkter.
            Detta gäller särskilt vissa sektorer, exempelvis den elektroniska
            industrin. Aktuella undersökningar har visserligen visat att den
            direkta effekten i form av nya produkter eller ny teknik som kommit
            att kommer- siellt utnyttjas inom andra fält är ganska ringa,
            men indirekt har dessa stora projekt haft en stimulerande inverkan.
            I den internationella debatten har betydelsen av de amerikanska
            före- tagens finansiella styrka särskilt apostroferats. De stora
            tillgångarna av riskvilligt kapital inom företagen innebär ett
            försteg. Enighet råder om att ett fruktbart innovationsklimat
            förutsätter god lönsamhetsmarginal och högt företagssparande.
            Först då detta är för handen kan företagen satsa sina kunskaper,
            erfarenheter och finansiella resurser på uppenbart riskfyllt
          </p>
          <pb facs="riksdagen-motions-pdf/data/1968/mot_1968__fk__860/mot_1968__fk__860-004.pdf"/>
          <p>
            Motioner i Första kammaren, nr 860 år 1968 5
          </p>
          <p>
            innovationsarbete. Skuldsatta företag kan inte ta de nödvändiga
            riskerna. Ett annat skäl till de amerikanska företagens frammarsch
            torde vara att finna i det nära samarbetet mellan näringsliv och
            universitet samt andra vetenskapliga institutioner. Naturligtvis
            spelar även den höga utbildnings- standarden i USA en stor roll
            för det amerikanska näringslivets stora kon- kurrenskraft. Som
            ett led i en allmän välståndsskapande politik åvilar det det allmänna
            att satsa på utbildning, forskning och tekniskt utvecklingsarbete.
            I alla kulturländer kommer ökande anspråk i detta hänseende att
            ställas på samhället. Härom lär inga delade meningar råda. Vad
            som däremot kan diskuteras är i vilka former och under vilka betingelser
            de statliga insatserna skall konkretiseras. Av central betydelse
            är därvid att det offentligas stöd till forskning och teknisk
            utveckling organiseras så att forskningen och dess resultat ger
            det i förhållande till avdelade resurser mest effektiva utbytet
            för hela folkhushållet; doktrinära eller politiskt förutfattade
            meningar får med andra ord icke bli avgörande för utformningen
            av de statliga insatserna och för formerna för samverkan mellan
            stat och näringsliv. Gentemot propositionens inledande redovisning
            av behovet av forskning och industriell utveckling, förhållandena
            i detta hänseende i vår omvärld och motiven för ökad satsning
            och bättre samordning i vårt land kan vii stort sett uttala vår
            anslutning. Dessa avsnitt kontrasterar på ett välgörande sätt
            mot de delar av propositionen som rör det statliga utvecklingsbolaget.
            Det hade icke desto mindre varit värdefullt om propositionen uppehållit
            sig även vid den rent industriella forskningen. Även om de statliga
            insatserna är lättare att överblicka och redovisa samt den statliga
            forskningen låter sig i högre grad påverka, är likväl den industriella
            forskningen både i om- fattning och betydelse avgörande för vår
            konkurrenskraft. Det kan visser- ligen diskuteras om en för låg
            industriell forskningsinsats kan kompen- seras av statlig aktivitet
            och om dessa båda slag av forskning kan ersätta varandra. Det
            är framför allt mot den bakgrunden som vi med beklagande konstaterar
            att den verkligt betydelsefulla frågan om möjligheterna att med
            olika generellt verkande åtgärder tillse att företagen ges större
            fria resurser för forskning och satsning på osäkra, riskfyllda
            projekt så gott som helt förbigåtts i propositionen. | De inledande
            avsnitten i propositionen bygger dessutom uppenbarligen på en
            grundsyn på förhållandet mellan stat och enskilda som vi mot bak-
            grunden av våra värderingar icke kan acceptera. Det kan således
            icke sägas åvila staten uppgifter som lika väl skulle kunna anförtros
            enskilda. Blott på områden, där enskilda insatser icke kan komma
            i fråga eller där — sett ur helhetens synvinkel — bättre resultat
            kan utvinnas genom statlig verk- samhet, bör sådan förekomma.
            Staten är på sätt och vis att betrakta som medborgarnas gemensamma
            »serviceorgan». Avgränsningen mellan statlig och enskild verksamhet
            skall i varje läge ske på det sätt som befinnes mest
          </p>
          <pb facs="riksdagen-motions-pdf/data/1968/mot_1968__fk__860/mot_1968__fk__860-005.pdf"/>
          <p>
            6 Motioner i Första kammaren, nr 860 år 1968
          </p>
          <p>
            fördelaktigt för hela folkhushållet. Om det konstateras föreligga
            ett sam- hälleligt behov av att en produkt utvecklas och det visar
            sig att enskilda företag kan på det mest ekonomiska och effektiva
            sättet tillgodose detta behov bör dessa företag givas uppgiften.
            Det är därvid irrelevant att staten vidtagit de för produktens
            framtagande nödvändiga utredningarna eller behövliga grundläggande
            forsknings- och utvecklingsarbetena. Regeringens synsätt är uppenbarligen
            det motsatta. Begreppet stat sönder- faller i två begrepp, dels
            det gemensamma alla överordnade »serviceorganet&gt;, dels ock en
            stat i staten som i konkurrens med andra grupper eller enskilda
            skall hävda egna intressen, icke sällan med utnyttjande av konkurrens-
            metoder som ger staten ett bättre utgångsläge. En statlig expansion
            uppfattas som ett värde i sig själv. En statlig produktionsutveckling
            skulle därmed rättfärdiga ett ökat statligt företagande. Visserligen
            medges att det all- männa har till uppgift att stödja näringslivet
            och att det föreligger behov av fördjupat samarbete med detta,
            men samtidigt vill man på olika om- råden konkurrera ut detta.
            Att i den blandekonomi som historiskt utbildats i vårt land stat
            och näringsliv har och bör ha skilda uppgifter är man icke beredd
            dra den logiska slutsatsen av. Betecknande för denna felaktiga
            grund- syn är uttalandet på s. 63 i propositionen, enligt vilket
            avkastningen av forskning och innovationer utgör en väsentlig
            del av förmögenhetsökningen i landet och att förutsättningen för
            sådan avkastning i växande utsträck- ning blir att statligt stöd
            åt forskning och innovationsverksamhet erhålls i olika former.
            Enligt departementschefens mening vore det därför rimligt atl
            samhället fick möjligheter att tillgodogöra sig en del av denna
            för- mögenhetsökning. Detta utgjorde ett motiv för att bilda ett
            statligt ut- vecklingsbolag. Bortsett från att en dylik klart
            socialistisk uppfattning av samhället och statens roll icke kan
            godtagas skulle den kunna åberopas som argument för konfiskatoriska
            åtgärder på en mängd områden, där statliga insatser skapar betingelser
            för enskildas inkomst och förmögenhetsbildning. Statlig förmögenhetsökning
            är icke en målsättning i sig själv; däremot att skapa goda försörjnings-
            och välståndsbetingelser för så många av landets med- borgare
            som möjligt. Den bärande tanken i propositionen 68, alt samordna
            och effektivisera de statliga insatserna för teknisk forskning
            och industriellt utvecklings- arbete, är otvivelaktigt riktig.
            Propositionens förslag innebär emellertid icke ett konsekvent
            fullföljande av denna tanke och löser blott en del av den större
            frågan om utformningen av vår framtida forskningspolitik. Den
            samlade översyn över hela det forskningspolitiska fältet som vi
            begärde i en motion vid början av årets riksdag saknas alltså
            alltjämt. Som redan nämnts förbigås så gott som helt den industriella
            forskningen. Det ges vidare inget underlag för en bedömning av
            huruvida icke en ökad ut- läggning av statliga beställningar av
            forsknings- och utvecklingsarbete på
          </p>
          <pb facs="riksdagen-motions-pdf/data/1968/mot_1968__fk__860/mot_1968__fk__860-006.pdf"/>
          <p>
            Motioner i Första kammaren, nr 860 år 1968 7
          </p>
          <p>
            näringslivet många gånger skulle vara ett lika gott, om icke
            bättre, alter- nativ till en ytterligare utbyggnad av statliga
            forskningsresurser. En utförlig analys av möjligheterna för våra
            universitet och högskolor att påtaga sig uppdrag rörande forsknings-
            och utvecklingsarbete från närings- livet utöver vad som nu sker
            saknas också. Befintliga forskningsresurser vid våra läroanstalter
            är i huvudsak uppbyggda för andra ändamål, varför en marginell
            kostnadsbedömning skulle kunna tillämpas vid prissättningen på
            forskningsuppdrag från näringslivet och underlätta möjligheterna
            till ett önskvärt ökat samarbete. Det finns en viss risk för att
            den nya styrelsen för teknisk utveckling, med hänsyn till den
            mångskiftande uppgift den förutses handlägga, kan bli tyngd av
            byråkratiska rutiner och förlora den smidighet och den över- blick
            över forskningsfältet som dess uppgifter kräver. Det sätt på vilket
            de nuvarande forskningsråden arbetat och fördelat anslag har i
            stort sett varit tillfredsställande. Sammanförandet till ett enda
            statligt organ av ett flertal olikartade statliga uppgifter i
            fråga om det tekniska forsknings- och utveck- lingsarbetet kan
            komma att medföra att de administrativa och förvaltnings- mässiga
            synpunkterna blir dominerande på bekostnad av de vetenskapliga
            och tekniska. Remissinstanserna, som fick en anmärkningsvärt kort
            remisstid till sitt förfogande, har varit mycket delade beträffande
            den föreslagna styrelsen. Särskilt har kritiserats att styrelsen
            skall vara å ena sidan ett serviceorgan för näringslivet och samordna
            olika statliga forskningsinsatser på det tek- niska området och
            å andra sidan ett anslagsfördelande organ. Behovet att samordna
            de statliga uppgifterna har icke blivit tillfredsställande tillgodo-
            sett, eftersom endast organ som lyder under finansdepartementet
            inordnats under styrelsen. Bland forskningsinstitut som kommit
            att stå utanför och med vilka en samordning hade varit önskvärd
            kan nämnas statens geotek- niska institut, statens institut för
            byggnadsforskning, byggtekniska försöks- anstalten eller statens
            väginstitut. En samordning av verksamheten vid dessa och andra
            forskningsinstitut som icke omfattas av propositionen är enligt
            vår mening angelägen. Det är anmärkningsvärt att icke ens någon
            skiss härtill redovisats i förevarande sammanhang. Denna fråga
            hänvisar departementschefen till kommande ut- redningar. Den anslagsfördelande
            funktionen har givits en olämplig utformning. Sex till åtta nämnder
            skall var och en inom sitt område besluta om anslagen. I nuvarande
            organisation arbetar visserligen tekniska forskningsrådet ock-
            så med nämnder, men alla viktigare fördelningsärenden avgörs av
            rådet. En sådan ordning möjliggör en bättre överblick över hela
            fältet än den nu föreslagna och underlättar anslagstilldelning
            till nya områden och nya fors- kare, som inte kan inpassas i en
            på förhand gjord bestämd ämnesindelning. Enligt vår mening bör
            den föreslagna styrelsens uppgifter uppdelas på
          </p>
          <pb facs="riksdagen-motions-pdf/data/1968/mot_1968__fk__860/mot_1968__fk__860-007.pdf"/>
          <p>
            8 Motioner i Första kammaren, nr 860 år 1968
          </p>
          <p>
            två myndigheter. Uppgiften att fördela anslag till projekt bör
            tilldelas ett från en förvaltande styrelse fristående organ. Till
            den förvaltande styrelsens ansvarsområde bör höra fördelningen
            av anslag till verksamhet av perma- nent karaktär lika väl som
            frågor rörande branschforskning och statliga forskningsinstitut.
            Till denna myndighets förfogande bör stå utrednings- resurser
            samt personella tillgångar för att upprätthålla kontakt och sam-
            arbete med andra forskningsorgan och myndigheter. Den andra myndigheten
            bör få till uppgift att fördela anslag till olika projekt. Den
            bör få en verksamhet som närmast motsvarar den som nu be- drives
            av Malmfonden och tekniska forskningsrådet, vilket senare enligt
            vår uppfattning bör bibehållas ehuru med vidgade uppgifter och
            den mer ut- byggda kansliorganisation som motiveras där. Rådgivande
            nämnder för specialområden bör liksom hittills finnas. Myndigheten
            bör ha frihet att lämna stöd i den form som synes lämpligast för
            respektive projekt, såsom t. ex. direkta forskningsanslag, lån
            eller bidrag med villkorlig återbetalnings- skyldighet. Den sammanslagna
            organisation som ersätter EFOR och Upp- finnarkontoret bör, som
            förordats bl. a. av tekniska forskningsrådet, orga- niseras som
            en särskild stiftelse. I likhet med åtskilliga remissinstanser
            anser vi att övertygande skäl icke anförts för att överföra planeringen
            och förvaltningen av verksamheten vid forskningsstationen i Stockholm
            från IVA. Över huvud synes regeringens intresse för forskningsstationerna
            icke på något sätt stå i proportion till den betydelse för forskningen
            som dylika serviceenheter allmänt anses ha. De önskemål som sedan
            1962 framförts för att bygga ut en dylik enhet i Göte- borg har
            således hittills icke föranlett någon åtgärd. Enligt vår mening
            bör åtgärder snarast vidtagas att av planerade forskningsstationer
            under IVA :s förvaltning utbygga den som förutsatts komma till
            stånd i Göteborg. Riks- dagen bör i skrivelse till Kungl. Maj:t
            giva denna sin mening till känna. Till den nya styrelsen skall
            höra den statliga tillsynen över de fristående branschforskningsinstituten.
            I fråga om denna kollektiva industriforskning anser vi i motsats
            till departementschefen att ett ökat statligt stöd bör kun- na
            ifrågakomma. Den föreslagna förkortningen av avtalstiden beträffande
            det statliga stödet till tre år är olycklig eftersom en längre
            tidsperiod många gånger kan vara behövlig med hänsyn till den
            nödvändiga kontinuiteten i verksamheten. Några delade meningar
            föreligger icke i fråga om behovet av statliga in- satser till
            stöd åt forskning och industriellt utvecklingsarbete; däremot
            i fråga om formerna för sådana insatser och hur stödet lämpligen
            bör orga- niseras för att största möjliga effekt skall uppnås.
            Det är också i hög grad diskutabelt, huruvida önskvärdheten att
            »för samhället och ytterst för kon- sumenterna angelägna produkter,
            metoder och system kommer fram så snabbt som möjligt och får en
            från teknisk och kommersiell synpunkt till- fredsställande utformning»
            utgör motiv för tillskapande av ett statligt ut- vecklingsföretag.
            I och för sig finns inget som motsäger att angivna önske-
          </p>
          <pb facs="riksdagen-motions-pdf/data/1968/mot_1968__fk__860/mot_1968__fk__860-008.pdf"/>
          <p>
            Motioner i Första kammaren, nr 860 år 1968 9
          </p>
          <p>
            mål icke skulle kunna både billigare och effektivare tillgodoses
            på annat sätt, t. ex. genom utnyttjande av tillgängliga eller
            latenta resurser inom nä- ringslivet. De argument till stöd för
            det statliga företaget som anförs i propositionen är i allt väsentligt
            knappast bärande. Som skäl för utvecklingsbolaget hävdas först
            att staten, vid sidan av uppgiften att stimulera forskning och
            utvecklingsarbete i allmänt produk- tivitetshöjande syfte, också
            har ett behov av att få fram ny teknik för att lösa olika aktuella
            samhällsproblem. Det statliga utvecklingsbolaget anses äga särskilda
            förutsättningar att tillgodose detta behov eftersom det förut-
            sätts stå i nära förbindelse med statliga ämbetsverk och företag.
            Ej heller kan det anses givet utan står tvärtom i strid med hittills
            utbildad praxis att företag enbart därför att det är statligt
            skall ha någon företrädes- rätt till att tillgodose utvecklingsbehov
            inom den offentliga sektorn. Ett andra näraliggande och likaledes
            oacceptabelt skäl för ett statligt ut- vecklingsbolag är att detta
            skulle skapa bättre förutsättningar för exploa- tering av innovationer
            gjorda av anställda vid statliga myndigheter. I detta hänseende
            finns ingen anledning att skilja mellan anställda hos statliga
            myndigheter eller företag och andra anställda. Ett tredje skäl
            anges vara att det statliga utvecklingsbolaget skulle ge de statliga
            företagen vidgade möjligheter att etablera samarbete med närings-
            livet i övrigt för att utveckla och få fram produkter av gemensamt
            intresse. Om produktutvecklingen skulle vara otillfredsställande
            inom statliga verk och företag, förefaller i första hand förändringar
            inom företagen eller verken i fråga vara påkallade för att stimulera
            till initiativ och produktutveckling. Att samarbetet mellan existerande
            statliga och enskilda företag skulle sti- muleras av att ett nytt
            statligt företag inkopplas som mellanhand förefaller mindre sannolikt.
            Som ett fjärde skäl för ett statligt utvecklingsbolag framförs
            behovet av att skapa ytterligare en kanal för utveckling och exploatering
            av innovatio- ner gjorda speciellt inom mindre företag samt av
            enskilda uppfinnare och forskare, vilka härigenom skulle beredas
            flera valmöjligheter. Detta argu- ment är självfallet betydelsefullt.
            Någon utredning som belägger att den enskilda marknaden icke fungerar
            tillräckligt väl har emellertid icke före- bragts. Det avgörande
            är emellertid att eventuella brister i detta samman- hang icke
            kan sägas utgöra argument för tillkomsten av ett helstatligt ut-
            vecklingsföretag. Tvärtom skulle förekomsten av ett statligt företag
            med de vidsträckta ambitioner som förutsätts i propositionen kunna
            medföra all- varliga olägenheter för den fria företagsamhet och
            de personliga initiativ som utgör själva grunden för den verksamhet
            som här åsyftas. Andra mera näraliggande vägar bör därför i första
            hand beträdas. Inte minst bör den av oss förordade stiftelsen,
            uppbyggd av EFOR och Uppfin- narkontoret, härvidlag kunna fullgöra
            betydelsefulla uppgifter. Som ytterligare argument görs gällande
            att det skulle vara ett närings-
          </p>
          <pb facs="riksdagen-motions-pdf/data/1968/mot_1968__fk__860/mot_1968__fk__860-009.pdf"/>
          <p>
            10 Motioner i Första kammaren, nr 860 år 1968
          </p>
          <p>
            livsintresse att ett utvecklingsbolag underlättade kontakten
            mellan enskilda företag och beställande myndigheter. I sitt remissvar
            framhåller IVA föl- jande vägande synpunkter:
          </p>
          <p>
            Om ett statligt verk eller företag känner behov av samverkan
            med pri- vata företag i samband med sitt utvecklingsarbete, bör
            de normalt ha till- räcklig branschkunskap för att veta, vilket
            eller vilka andra företag de kan samarbeta med. De bör även ha
            tillräcklig kompetens för att kunna bedöma sådana samarbetsfrågors
            ekonomiska och tekniska betydelse. För speciella problem i samband
            därmed kan naturligtvis behov av specialister uppstå och utvecklingsbolaget
            kan anlitas om de bästa specialisterna finnes inom detta, men
            sådana behov torde inte bli så omfattande att de motiverar tillkomsten
            av bolaget.
          </p>
          <p>
            Enligt vår mening skulle i stort sett åberopas blott ett enda
            bärande mo- tiv för inrättandet av ett statligt utvecklingsbolag.
            Detta hänför sig till be- hovet av en snabb utbyggnad av de statliga
            insatserna främst på miljö- vårdens, trafiksäkerhetens och den
            medicinska teknikens områden. även i fråga om dessa samhällsbehov
            torde dock i regel finnas förutsättningar att, på grundval av
            kontrakt eller på annat sätt, inom det enskilda närings- livet
            få till stånd en önskvärd forskning, produktutveckling och tillverk-
            ning, vilket gör statligt företagande obehövligt. Icke minst på
            den medicins- ka teknikens område har ju det svenska näringslivet
            visat sig kunna snabbt och effektivt tillgodose sjukhusens och
            läkarvetenskapens behov och där- jämte skapat förutsättning för
            export av den utvecklade materielen. I dessa fall skulle det alltså
            innebära en onödig omväg att koppla in ett statligt företag mellan
            den ansvariga myndigheten och de utvecklande företagen. Huvudansvaret
            för det målinriktade forsknings- och utvecklingsarbetet inom olika
            sektorer av statlig verksamhet åvilar i första hand respektive
            statliga verk och myndigheter. Sålunda bör exempelvis huvudansvaret
            för trafiksäkerhetsforskningen åvila kommunikationsdepartementet
            och detta underordnade organ. Därvid har de statliga myndigheterna
            att självstän- digt ta ställning till hur uppkommande forsknings-
            och utvecklingsbehov skall tillgodoses under samarbete med enskilda
            företag, uppdrag till univer- sitet och högskolor eller på annat
            sätt. Statliga verk och myndigheter har, som också framgått av
            vissa remiss- yttranden, dock ringa erfarenhet av det slags entreprenad-
            och beställnings- verksamhet som kan krävas för utvecklingen av
            för samhället angelägna pro- jekt. Ett särskilt statligt utvecklingsprogram
            skulle här kunna fylla en upp- gift. Med hänsyn till den verksamhet
            som ett dylikt statligt organ naturligen bör handha, bör det självfallet
            icke givas den i propositionen angivna ren- odlade kommersiella
            målsättningen. Det bör alltså icke vara tillverkande eller marknadsförande.
            Dylika uppgifter tillgodoses bäst av redan existeran- de enskilda
            företag. Den rådgivning av samarbetet mellan stat och närings-
            liv som härigenom skulle kunna uppnås, bör av alla kunna välkomnas.
          </p>
          <pb facs="riksdagen-motions-pdf/data/1968/mot_1968__fk__860/mot_1968__fk__860-010.pdf"/>
          <p>
            Motioner i Första kammaren, nr 860 år 1968 11
          </p>
          <p>
            Här angivna riktlinjer för den nytillkomna statliga verksamheten
            talar för att den bör anknytas till ett organ som med tillgänglig
            expertis förenar god överblick över forsknings- och utredningsarbetet
            inom både den stat- liga och den enskilda sektorn. Vi föreslår
            därför att uppgifterna anförtros den föreslagna styrelsen för
            teknisk utveckling, vars organisation bör upp- byggas med hänsyn
            härtill. Av det belopp som på olika vägar enligt propo- sitionen
            skulle anvisas det föreslagna bolaget — 25 mkr. — bör förslagsvis
            &gt; mkr. tilldelas styrelsen för att täcka bl.a. dess ökade omkostnader
            och återstoden överföras till det av oss föreslagna utvidgade
            tekniska forsknings- rådet. Av det i propositionen föreslagna
            anslaget till styrelsen för teknisk ut- veckling för förvaltningskostnader
            om 4 200 000 kr. bör enligt vår mening till statens tekniska forskningsråd,
            med hänsyn till den av oss föreslagna vidgade uppgiften, föras
            1250 000 kr. och till Ingeniörsvetenskapsakade- mien 400 000 kr.,
            motsvarande beräknade kostnader för förvaltning och forskningsstationer.
            Under åberopande av vad ovan anförts hemställes, att riksdagen
            måtte, med avslag på förslaget om inrät- tande av ett statligt
            utvecklingsbolag, 1. besluta, att institutet för nyttiggörande
            av forsknings- resultat, INFOR, skall upphöra vid utgången av
            juni 1968; 2. besluta, att statens tekniska forskningsråd skall
            bibe- hållas med de vidgade arbetsuppgifter och enligt de riktlin-
            jer som ovan angivits; 3. bemyndiga Kungl. Maj:t att vidtaga de
            organisatoriska förändringar inom statens tekniska forskningsråd
            som må föranledas av den vidgade verksamheten; 4. besluta, att
            den 1 juli 1968 skall inrättas en styrelse för teknisk utveckling
            med de uppgifter och enligt de rikt- linjer som ovan anförts;
            93. besluta, att EFOR:s och Uppfinnarkontorets funktioner skall
            sammanslås i en fristående stiftelse som erhåller anslag från
            styrelsen; 6. till Styrelsen för teknisk utveckling: Förvaltningskost-
            nader för budgetåret 1968/69 under sjunde huvudtiteln an- visa
            ett förslagsanslag av 2550 000 kr.; 7. till Statens tekniska forskningsråd:
            Förvaltningskost- nader för budgetåret 1968/69 under sjunde huvudtiteln
            an- visa ett förslagsanslag av 1 250 000 kr.; 8. till Statens
            tekniska forskningsråd för stöd till tek- niska forskningsprojekt
            för budgetåret 1968/69 under sjun- de huvudtiteln anvisa ett reservationsanslag
            av 49 000 000 kr; 9I. till Styrelsen för teknisk utveckling för
            budgetåret
          </p>
          <pb facs="riksdagen-motions-pdf/data/1968/mot_1968__fk__860/mot_1968__fk__860-011.pdf"/>
          <p>
            Motioner i Första kammaren, nr 860 år 1968
          </p>
          <p>
            1968/69 under sjunde huvudtiteln anvisa ett reservations- anslag
            av 5 000 000 kr.; 10. till Stöd till kollektiv teknisk forskning
            m. m. för bud- getåret 1968/69 under sjunde huvudtiteln anvisa
            ett reser- vationsanslag av 18 000 000 kr.; 11. bemyndiga Kungl.
            Maj:t att godkänna avtal angående stöd till teknisk forskning
            m.m. i enlighet med vad ovan anförts; 12. till Bidrag till Ingeniörsvetenskapsakademien
            för bud- getåret 1968/69 under sjunde huvudtiteln anvisa ett anslag
            av 1950 000 kr.; 13. i skrivelse till Kungl. Maj:t som sin mening
            tillkänna- giva, att åtgärder snarast bör vidtagas för att av
            planerade forskningsstationer uppbygga den som förutsatts komma
            till stånd i Göteborg. Stockholm den 17 april 1968
          </p>
          <p>
            Yngve Holmberg (h) Carl Eskilsson (h) Rolf Kaijser (h) Allan
            Hernelius (h) N. Yngve Nilsson (h) Gösta Jacobsson (h)
          </p>
          <p>
            Ragnar Sveningsson (h) G. Ivar Virgin (h)
          </p>
        </div>
      </div>
    </body>
  </text>
</TEI>
