<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-198081--00550">
  <teiHeader>
    <fileDesc>
      <titleStmt>
        <title>om utbildning anpassad till småföretagens behov</title>
        <author>av Christer Eirefelt m. fl.</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>om utbildning anpassad till småföretagens behov</title>
          <idno type="rdwebb">G402550</idno>
          <rs type="number">550</rs>
          <ref type="dokument_url_text">http://data.riksdagen.se/dokument/G402550/text</ref>
          <ref type="dokument_url_html">http://data.riksdagen.se/dokument/G402550</ref>
          <ref type="dokumentstatus_url_xml">http://data.riksdagen.se/dokumentstatus/G402550</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-TUvkLNfgGDFH5c5z5RL7Kw</idno>
            <name>CHRISTER EIREFELT</name>
            <state type="partyAffiliation" ref="Q110857">
              <desc>fp</desc>
            </state>
          </person>
          <person gender="man">
            <idno>i-McV8uzEvZdxJephaZbqN9X</idno>
            <name>ANDERS HÖGMARK</name>
            <state type="partyAffiliation" ref="Q110843">
              <desc>m</desc>
            </state>
          </person>
          <person gender="woman">
            <idno>i-38fof3HHcr7gkdu1y3sCPK</idno>
            <name>CHRISTINA ROGESTAM</name>
            <state type="partyAffiliation" ref="Q110832">
              <desc>c</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-L2xuHuqm8XZg1Ev1rziS7o" type="signed"/>
        <correspContext corresp="i-L2xuHuqm8XZg1Ev1rziS7o">
          <note type="signatory" corresp="i-TUvkLNfgGDFH5c5z5RL7Kw"/>
          <note type="signatory" corresp="i-McV8uzEvZdxJephaZbqN9X"/>
          <note type="signatory" corresp="i-38fof3HHcr7gkdu1y3sCPK"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/198081/mot_198081__550/mot_198081__550-001.pdf"/>
      <fw xml:id="i-HQhzaLhxDXRWdMcNEVPHD7">
        Motion 1980/81: 550
      </fw>
      <div xml:id="i-5TQDrmnmS7LTiqX9fBJm3z" type="motHeader">
        <div xml:id="i-B7qSDAGXNZ27DinW4ABpog" type="motTitle"/>
        <div xml:id="i-VveRPhqfe4K9hSpmk1i8qC" type="motSubmissionInfo"/>
      </div>
      <div xml:id="i-FK5gaqcvhkQz5s53oSk8iL" type="motBody">
        <div xml:id="i-HuuyEx8QypW32LFP11sAf5">
          <p xml:id="i-SncuDH2UD1gika2vqFgxXD" type="titleString">
            av Christer Eirefelt m. fl. om utbildning anpassad till småföretagens
            behov
          </p>
          <p xml:id="i-S7DBAggHFrRAGFacM8Xahq">
            I och med den s.k. småföretagspropositionen (1977/78: 40) tog
            regering- en ett viktigt och stort steg för att främja de mindre
            och medelstora företagens utveckling. Man tog där sikte på en
            lång rad olika aktiviteter, bl.a. sådana som syftar till att underlätta
            småföretagens tillförsel av risk- villigt kapital. Andra åtgärder
            har haft målet att förbättra mindreföretagens exportmöjligheter,
            stimulera den tekniska förnyelsen samt genom kurser höja utbildningsnivån
            i småföretagen. Det har fastslagits att den svenska industrin
            på sikt måste utvecklas och stärka sin internationella konkurrenskraft.
            Endast genom en kraftig upp- byggnad av vår industriella kapacitet
            och kompetens är det möjligt att förbättra vårt ekonomiska läge.
            I den satsningen på svensk industri ställs höga förväntningar
            på småföretagen. De genomförda insatserna har varit av bred karaktär.
            Statsmakterna har velat göra insatser på flera fronter för att
            stärka de svenska småföretagens situation. Några viktiga områden,
            bl. a. inom utbildningssektorn, saknades dock i propositionen.
            F.n. satsas stora resurser på att utbilda vuxna människor ute
            i företag, medan ingenting ägnas åt de unga människor som nu utbildas
            för att senare ta över ansvaret i dessa företag. Behovet av kompetenta
            människor är inte mindre i de mindre företagen än i de större
            — snarare tvärtom. Med en ökad komplexitet i samhälle och näringsliv
            kommer det i framtiden att ställas ännu högre krav på kompe- tens
            hos ledande personal i småföretagen. Med en god och avpassad utbildning
            som grund hos den unga generatio- nen ökar också förutsättningarna
            för att ta till vara de möjligheter som samhället i övrigt erbjuder
            de mindre företagen. Man skulle sannolikt använda samhällsresurserna
            effektivare om kompetens och intresse för företagande byggdes
            upp redan under unga människors skolgång. Ungefär hälften av de
            i näringslivet sysselsatta finns i de mindre företa- gen (&lt;200
            anställda). Men det intressanta är att en väsentligt större del
            av sysselsättningspotentialen och tillväxtmöjligheterna finns
            i denna del av näringslivet. För unga människor har denna sektor
            av arbetsmarknaden varit relativt ointressant. Eftersom det ej
            funnits anpassad utbildning för de mindre företagen, har denna
            del fallit bort vid planering av studie- och yrkesinrikt- ning.
            Man har valt yrke mera efter utbildningsmöjligheter än efter framtida
            arbetsmarknad. Framför allt de studerande som siktar på företagsledande
          </p>
          <pb facs="riksdagen-motions-pdf/data/198081/mot_198081__550/mot_198081__550-002.pdf"/>
          <fw xml:id="i-3G6V7XrxkY2PeUDhCjhkfT">
            Mot. 1980/81: 550
          </fw>
          <p xml:id="i-XWgYzoGMfi8R1Bn6BQ2HMr">
            befattningar har p. g. a. detta förhållande styrts bort från
            de mindre företa- gen. En annan viktig del av arbetsmarknaden
            för småföretagsutbildade utgörs av alla de organisationer, serviceföretag,
            konsulter, banker etc. som betjä- nar de mindre företagen. På
            den offentliga sektorn behöver utvecklingsfon- derna, kommunernas
            näringslivsorgan och statliga utredningar rekrytera människor
            med småföretagskompetens. Inom utbildningssystemet — och i synnerhet
            högskoleutbildningar - är strukturen anpassad för större företag.
            Ju längre studierna avancerar, desto snävare specialisering. Denna
            typ av specialister får bara använd- ning för sin kompetens i
            stora företag. De mindre företagen behöver generalister. Vid högskolan
            i Växjö drivs sedan några år tillbaka en lokal utbildnings- linje
            med speciell inriktning på mindre företag. Universitetet i Göteborg
            har vidareutvecklat och avpassat denna utbildning till civilekonomutbild-
            ningen. Småföretagsutbildningarna i Växjö och Göteborg har snabbt
            blivit mycket framgångsrika bland såväl studenter som företag.
            Man kan konsta- tera att det går att göra en effektiv ekonomutbildning
            som passar de mindre företagen. Motivet till att dessa utbildningar
            har kunnat komma till stånd är främst enskilt initiativ. Inom
            utbildningsadministrationen har inledningsvis fun- nits en begränsad
            förståelse för en utbildningssatsning för de mindre före- tagen.
            Intresset ökar nu dock snabbt. Själva utbildningen innebär stor
            direkt hjälp i företagen. Studenterna, vilka som bas har en företagsekonomisk
            grundutbildning, förlägger halva sin studietid ute i företag.
            De arbetar närmast som inlånade ”VD-assisten- ter” och har samtidigt
            högskolans handledare till hjälp. Varje företag får under ett
            år ca 100 ”konsultdagar”, vilket innebär ett omfattande utveck-
            lingsarbete i företagen. Kvaliteten på insatserna är mycket hög.
            Studen- terna har som hjälp i arbetet handledare/lärare från högskolan.
            Studenter- nas företagsarbete kan vid utbildningstidens slut väl
            jämföras med mer professionella konsultinsatser. Inriktningen
            på arbetsuppgifterna är i första hand att utveckla företagen,
            exempelvis genom förbättring av ekonomisy- stem, produktutveckling,
            undersökningar av nya marknader, finansi- eringsanalys inför investeringar
            m. m. Samtidigt med att företagen genom sitt engagemang i utbildningen
            får stort eget utbyte, får studenterna en mycket gedigen utbildning
            i kombina- tion med praktisk erfarenhet av ledningsfrågor i företag.
            De kan omedel- bart efter examen göra stor nytta som anställda.
            Vidare är utbildningen avpassad så att den utgör en god teoretisk
            grund för dem som så småning- om avser att starta eget företag
            — ett intresse som väckts hos många av deltagarna. Erfarenheterna
            hittills visar att denna typ och inriktning på utbildning snarast
            möjligt bör utvecklas vidare och spridas till fler orter. Det
            skulle på » ett mycket effektivt sätt hjälpa de mindre företagen.
          </p>
          <pb facs="riksdagen-motions-pdf/data/198081/mot_198081__550/mot_198081__550-003.pdf"/>
          <fw xml:id="i-D1FJgPFCdgDGNv84uQ5no9">
            Mot. 1980/81: 550 10
          </fw>
          <p xml:id="i-BnMNc4MsUL5Gpf5uwo793T">
            Genom framför allt påtryckning från näringslivets organisationer
            tog den nyligen avslutade AU-utredningen inom UHÄ med småföretagsekonomi
            som s.k. fördjupningsalternativ. Det innebär att den nuvarande
            småföre- tagsinriktade utbildningen accepteras av UHÄ som ett
            angeläget special- område inom ekonomutbildningen. Ställningstagandet
            innebar dock ingen större utvidgning eller ökad resurstilldelning
            för utvecklingsinsatser på flera år från UHÄ:s sida. Utbildningens
            inriktning och mål står helt i linje med regeringens ambi- tioner
            beträffande näringslivets utveckling. En hårdare satsning på denna
            typ av utbildning skulle vara en mycket effektiv hjälp för de
            mindre företagen, både på kort och lång sikt. En högre prioritering
            av den småfö- retagsinriktade småföretagsutbildningen kräver dock
            ett samlat engage- mang från flera departement (industri-, utbildnings-
            och i viss mån arbets- marknadsdepartementet). En effektiv utveckling
            av ovan diskuterade insatser och utbildning för näringslivet reser
            krav på några viktiga åtgärder: 1. Den här typen av småföretagsinriktad
            högskoleutbildning i Växjö och Göteborg utgör ett viktigt inslag
            i det regionala näringslivets utveckling. För hela landets näringsliv
            vore det i flera avseenden en effektiv satsning om liknande projekt
            kunde drivas på flera högskoleorter. Det har av experter bedömts
            rimligt att kunna driva sådan småföretagsutbildning på 7—8 platser
            i landet. Därmed skulle man ge totalt 200-300 mindre/medel- stora
            företag per år en värdefull utvecklingshjälp av betydande omfattning.
            En mycket överslagsmässig kalkyl: 250 företag per år får 100 konsultda-
            gar vartdera innebärande totalt 25 000 arbetsdagar. Räknar man
            värdet av varje så lågt som 300—500 kr./dag, motsvarar det 7—12
            milj. kronors värde. (Vid en månadslön på 5 000 kr. blir motsvarande
            belopp 9—10 milj. kr./år.) Insatsen är mycket effektiv och når
            direkt ut till företagen. Inga dyrbara organisationer behöver
            tillskapas. Uppläggningen är färdigutvecklad och prövad. Genomförande
            kostar knappast något extra, eftersom studenter- nas arbete är
            gratis. Samtidigt förbättras högskoleutbildningen. En snabb utbyggnad
            av denna utbildningsform är angelägen av såväl näringspolitiska
            som samhällsekonomiska skäl. 2. I ett statligt näringspolitiskt
            program bör inriktningen av och priorite- ringar inom ungdomsutbildningen
            ingå. Det har hittills saknats. Det är exempelvis av stor vikt
            att utbildningsfrågor (ungdomsutbildning inkl. högskolorna) tas
            med i arbetet med den nya småföretagspropositionen. 3. Ett effektivt
            sätt att bygga upp högskolekompetens kring de mindre företagens
            situation är att förlägga lämpliga forsknings- och utredningsupp-
            drag till de högskoleorter som vill satsa på småföretagsinriktad
            utbildning. Inom såväl den offentliga sektorn (SIND, utvecklingsfonder,
            länsstyrelser, STU etc.) som det privata näringslivets egna organisationer
            finns en mängd sådana arbetsuppgifter. De kan i högre grad än
            tidigare läggas ut på olika högskolor. Vid underhandskontakter
            med SAF, Industriförbundet m. fl. organ finns ett uttalat intresse
            att stödja en sådan inriktning.
          </p>
          <pb facs="riksdagen-motions-pdf/data/198081/mot_198081__550/mot_198081__550-004.pdf"/>
          <fw xml:id="i-VyPZpK6PotZ3W6UEsxYhA9">
            Mot. 1980/81: 550 1
          </fw>
          <p xml:id="i-T2Bbr5riCtpAS3LMTikKW2">
            En sådan verksamhet av angivet slag ökar knappast de totala kostna-
            derna. Det är närmast en fråga om omfördelning av arbete med mycket
            positiva bieffekter som följd. 4. Under ett kortare uppbyggnadsarbete
            bör det finnas en speciell be- vakning av de mindre och medelstora
            företagens behov inom utbildnings- sektorn. (Det finns ett påbörjat
            spontant sådant samarbete som lätt kan utvecklas till att fylla
            den uppgiften.) I en sådan projektgrupp bör finnas företrädare
            för dem som nu arbetar med småföretagsinriktad högskoleut- bildning,
            UHÄ respektive Industridepartementet/SIND. SIND har ju bl. a.
            till uppgift att främja de mindre företagens utveckling. Nära
            nog alla organ med näringslivsanknytning har speciella delegatio-
            ner, råd, kommittéer etc. som skall bevaka de mindre företagens
            intressen. Sådana organ finns inom industridepartementet, riksdagens
            näringsut- skott, Industriförbundet, SAF etc. Det vore naturligt
            att det till utbild- ningsväsendet också kopplas en sådan arbetsgrupp.
            Denna borde tillsättas omgående för att kunna arbeta ca 2—3 år
            framåt. Det är ungefär så lång tid som torde behövas. Därefter
            bör ekonomutbildningen ha omorganiserats (enl. AU-utredningens
            förslag), ett större antal småföretagsinriktade kur- ser utvecklats
            och den nya småföretagspropositionen färdigställts. Viktiga arbetsuppgifter
            för denna arbetsgrupp blir följaktligen att: — Samla utvecklingsinsatserna
            för en småföretagsanpassad högskoleut- bildning. En samordning
            mellan de olika högskolorna skulle kunna ge stora kostnadsbesparingar.
            Mycket dubbelarbete kunde undvikas. — Hjälpa andra högskolor i
            gång med småföretagsinriktad utbildning. — Vid behov bistå i arbetet
            med den nya småföretagspropositionen. — Medverka till att fler
            utrednings- och forskningsuppdrag kring de mindre företagen sprids
            till de olika högskolorna. Å — Kanalisera behov och synpunkter
            på den småföretagsinriktade utbild- ningen framförda från näringslivet
            och dess organisationer. Med hänvisning till ovanstående hemställs
            att riksdagen som sin mening ger regeringen till känna vad i motio-
            nen anförts angående 1. utbyggnaden av den småföretagsanpassade
            utbildningen, 2. ungdomsutbildningens roll och inriktning i en
            småföretagsinrik- tad näringspolitik, 3. förläggningen av forsknings-
            och utredningsuppdrag som berör de mindre företagen, 4. tillskapandet
            av en arbetsgrupp för att inom högskolesektorn tillvarata de mindre
            företagens intressen och påskynda utveck- lingen av småföretagsanpassad
            utbildning.
          </p>
          <p xml:id="i-B4RoJrDs7titN7gcCNeXyC">
            Stockholm i januari 1980
          </p>
          <p xml:id="i-Lo7qvUvf6txsGpuLGUnXG2">
            CHRISTER EIREFELT (fp) ANDERS HÖGMARK (m) CHRISTINA ROGESTAM
            (c)
          </p>
        </div>
      </div>
    </body>
  </text>
</TEI>
