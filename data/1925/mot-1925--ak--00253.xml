<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1925--ak--00253">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1925/mot_1925__ak__253/mot_1925__ak__253-001.pdf"/>
      <fw xml:id="i-7hDrrVcikYpzvdqWoA6ogM">
        Motioner i Andra kammaren, Nr 2553.
      </fw>
      <div xml:id="i-9p1yQKdtGtv3oVqRei6Wwb" type="motHeader">
        <div xml:id="i-7LWnFYB8HjoKF6PBCJeg9o" type="motTitle"/>
        <div xml:id="i-NmWtJpHcdiYThEZqzPLvKr" type="motSubmissionInfo"/>
      </div>
      <div xml:id="i-AR73tswThD211KkQ2djHcd" type="motBody">
        <div xml:id="i-NNnfBrR1pP7x9ooAiNg8i2">
          <p xml:id="i-NvU2DgPvBJbQPz7J3QZkgL">
            Nr 233.
          </p>
          <p xml:id="i-Y5m2U6fC9tY5YPHkyCQs8i">
            Av herr Olsson i Blädinge, angående statens övertagande av om-
            sorgen om folkförsörjningen beträffande tillgodoseende av landets
            behov av brödsiäd.
          </p>
          <p xml:id="i-NgtXbpXuQrW5pXN7jCc47s">
            Det är ett beklagligt missförhållande, att vår viktigaste näring,
            jordbruket, alltjämt går med förlust, vilket icke bådar något
            gott för framtiden. Särskilt är det en stor missräkning för dem,
            som hoppats på jordbrukets framåtskri- dande ända därhän, att
            vi i vårt land en gång skulle uppnå nära nog egen självförsörjning.
            Detta stora mål förblir emellertid ouppnåeligt, därest ingen-
            ting åtgöres för att bringa jordbruket den hjälp, som oundgängligen
            erfordras för att göra jordbruksnäringen lönande. En näring, som
            icke kan betala arbetet tillräckligt och icke giver någon ränta
            på det i näringen nedlagda kapitalet, övergives av så många som
            kunna övergiva den för att skaffa sig något bättre i eget eller
            i främmande land. En sådan näring är det svenska jordbruket, och
            dock är detta landets s. k. moder- näring. . Livsmedelsproduktionen
            borde vara en av statsmakternas viktigaste upp- gifter att omhulda
            och främja. Blotta namnet livsmedel antyder, att det är varken
            mer eller mindre än livet det gäller att uppehålla, och vilken
            annan produktion, huru betydelse- full den än månde vara, kan
            ens närmelsevis jämföras med densamma? Trots att jordbruket i
            vårt land under det senaste halvseklet gjort stora framsteg, är
            det dock ett faktum, enligt vad tillförlitliga utredningar visat,
            att prisläget å jordbruksprodukter i regel icke täcker produktionskostnaderna,
            och däri ligger helt naturligt en stor fara för att särskilt brödsädesproduktionen
            minskas långt under vad den borde och kunde vara. Faran härav
            kan man förstå, om man blott ville erinra sig de besvärligheter
            vi för ej så länge se- dan genomkämpat, och varje ansvarskännande
            fosterlandsvän borde därför göra sitt bästa för att i möjligaste
            mån förebygga, att vårt folk i framtiden skall behöva genomgå
            de umbäranden och försakelser en eventuellt förnyad livs- medelsblockad
            kan medföra. Sedan den enskilde jordbrukaren gjort vad på honom
            kan ankomma för att uppnå ett gott skörderesultat, synes det ofrånkomligt,
            att det endast med statsmakternas hjälp är möjligt att ordna det
            så, att icke den fria spekula- tionen roffar till sig den förtjänst,
            som skäligen borde tillkomma producenten såsom ersättning för
            ett träget och mödosamt arbete.
          </p>
          <pb facs="riksdagen-motions-pdf/data/1925/mot_1925__ak__253/mot_1925__ak__253-002.pdf"/>
          <fw xml:id="i-UDqdYDaJZDWuoeurPL6AXb">
            6 Motioner i Andra kammaren, Nr 253.
          </fw>
          <p xml:id="i-7j95s8y5XyqtsFsp5nEYRg">
            Ett ekonomiskt bärande jordbruk är av den allra största betydelse
            såväl för andra näringar som för hela landets ekonomi. Därigenom
            beredas åt sta- ten större inkomster, som i viss mån motverka
            de mångmiljoners lån, som nu årligen upptagas för att fylla bristen
            i statsverkets budget; ett ekonomiskt bärande jordbruk förmår
            sysselsätta ett större antal arbetare, varigenom arbets- lösheten
            i väsentlig grad minskas, förutom att det möjliggör bättre lönevillkor
            för lantarbetarna. Vad sedan självförsörjningen betyder för vårt
            försvar, om detta en gång kommer att ställas på allvarligt prov,
            är så påtagligt, att där- om icke behöva brukas många ord. Trots
            de stora statsintressen, som sålunda kunna påvisas, göres ingenting
            nämnvärt för att göra jordbruket ekonomiskt bärande. Försök härtill
            hava upprepade gånger gjorts genom att få till stånd höjda spannmålstullar,
            import- reglering och utförselbevis för spannmål, men hava alla
            dessa förslag lika ofta av riksdagen avslagits, och säkerligen
            skulle ytterligare förslag i denna rikt- ning få röna samma öde.
            Den omständigheten, att spannmålspriserna just nu äro förhållandevis
            höga, är ingenting att bygga på för framtiden, då det är en rent
            tillfällig företeelse, beroende på den ringa skörden under fjolåret,
            och kommer f. ö. i mycket liten utsträckning de svenska spannmålsproducenterna
            till godo, då flertalat ibland dem på grund av den felslagna skörden
            icke hava något nämnvärt att avyttra. Om man har ett varmt och
            levande intresse för vår modernäring och lan- dets självförsörjningsproblem
            och däri vill se grunden för vårt folks lycka, må det vara ursäktligt,
            om man, när de gamla vägarna visat sig vara oframkom- liga, vill
            försöka nya för att nå det eftersträvade målet. Jag skall därför
            nu tillåta mig föreslå,
          </p>
          <p xml:id="i-44oQGdosf4SyDisn1gsdcA">
            att riksdagen ville hos Kungl. Maj:t anhålla om sådan ut- redning,
            att staten genom de organ, som kunna befinnas för ändamålet lämpliga,
            övertager omsorgen om folkförsörjningen beträffande tillgodoseende
            av landets behov av brödsäd så- lunda, att staten genom nämnda
            organ uppköper och för- medlar all inom landet producerad och
            salubjuden brödsädes- spannmål och att priset för densamma bestämmes
            efter genom- snittliga produktionskostnadsberäkningar, ävensom
            ombesörjer den härutöver erforderliga importen av brödsäd, samt
            att Kungl, Maj:t därefter täcktes för riksdagen framlägga det
            förslag, vartill utredningen kan föranleda.
          </p>
          <p xml:id="i-32QS7vqbzT2sM1qtoPPEqu" type="date">
            Stockholm den 22 januari 1923.
          </p>
          <p xml:id="i-8ZLoqfrXa14JXjdW2162mJ" type="signatureBlock">
            P. M. Olsson.
          </p>
        </div>
      </div>
    </body>
  </text>
</TEI>
