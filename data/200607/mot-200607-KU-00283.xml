<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200607-KU-00283">
  <teiHeader>
    <fileDesc>
      <titleStmt>
        <title>Rättskyddet för den enskilde mot registrerade trossamfund</title>
        <author corresp="i-JxxHuvwXWsJTZYTnBZLHj">av Marianne Berg m.fl. (v)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Rättskyddet för den enskilde mot registrerade trossamfund</title>
          <idno type="rdwebb">GU02K283</idno>
          <rs type="number">K283</rs>
          <orgName type="comitteeAbbreviation">KU</orgName>
          <ref type="dokument_url_text">http://data.riksdagen.se/dokument/GU02K283/text</ref>
          <ref type="dokument_url_html">http://data.riksdagen.se/dokument/GU02K283</ref>
          <ref type="dokumentstatus_url_xml">http://data.riksdagen.se/dokumentstatus/GU02K283</ref>
          <ref type="doc">http://data.riksdagen.se/fil/65D47FDC-F7B2-44A0-A3A9-9DBD426BA302</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-JxxHuvwXWsJTZYTnBZLHj</idno>
            <name>Marianne Berg</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-CNBy5dFgNNyEozHVpAj93c</idno>
            <name>Jacob Johnson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-mN8mVTBvBYjtHLNThWLo4</idno>
            <name>Kalle Larsson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-K3yJ7rruozYUK99nj91ffc</idno>
            <name>Hans Linde</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-6MWLY5JdykMGLLUo96skfp</idno>
            <name>Lena Olsson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-5pddtLwy622h33X3RtqGeL</idno>
            <name>Pernilla Zethraeus</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-8vCsahEyyyJ9hXvHBmNibD" type="signed"/>
        <correspContext corresp="i-8vCsahEyyyJ9hXvHBmNibD">
          <note type="signatory" corresp="i-JxxHuvwXWsJTZYTnBZLHj"/>
          <note type="signatory" corresp="i-CNBy5dFgNNyEozHVpAj93c"/>
          <note type="signatory" corresp="i-mN8mVTBvBYjtHLNThWLo4"/>
          <note type="signatory" corresp="i-K3yJ7rruozYUK99nj91ffc"/>
          <note type="signatory" corresp="i-6MWLY5JdykMGLLUo96skfp"/>
          <note type="signatory" corresp="i-5pddtLwy622h33X3RtqGeL"/>
        </correspContext>
        <correspAction xml:id="i-6jQUuUmjY43SynVx8xE6eL" type="referral">
          <date when="2006-11-07"/>
        </correspAction>
        <correspAction xml:id="i-EkFy8sampHhXx8EbDVNpVq" type="dismissal">
          <date when="2006-11-07"/>
        </correspAction>
        <correspAction xml:id="i-NWaUqbdTiFuq6UxYywWkXN" type="numbering">
          <date when="2006-11-01"/>
        </correspAction>
        <correspAction xml:id="i-6GTKKf3nkM73HpNutaqdBR" type="submission">
          <date when="2006-10-31"/>
        </correspAction>
        <correspAction xml:id="i-5cng9yQP5RfdZ9Xs1eDjgc" type="transfer">
          <date when="2006-10-30"/>
        </correspAction>
        <correspAction xml:id="i-GZuRgYeWuGFY4QRKUEGUeN" type="assigned"/>
        <correspContext corresp="i-GZuRgYeWuGFY4QRKUEGUeN">
          <ref type="assignedTo">Konstitutionsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="motSummary">
          <head xml:id="i-DGT4YU7nVHhbAhSAqhGmjG">
            2 Sammanfattning
          </head>
          <p xml:id="i-VLbRoZmdUmgvGXcdpAzfjk">
            Det nuvarande systemet där registrerade trossamfund kan få hjälp
            av staten (Skatteverket) med indrivning av medlemsavgifter innebär
            problem ur rättssäkerhetssynpunkt. Den som bestrider skyldighet
            att betala hänvisas till trossamfundet i fråga. Om inte detta
            leder till rättelse måste den enskilde vända sig till domstol.
            Detta strider mot de rättsprinciper som gäller i motsvarande tvister
            i andra sammanhang. I väntan på att trossamfunden helt jämställs
            med övriga ideella organisationer måste den enskildes rättssäkerhet
            stärkas. Den enskildes uppgift bör tas för god av Skatteverket.
            Vid stridighet bör det vara trossamfundet, inte den enskilde,
            som hänvisas till domstolsprövning.
          </p>
        </div>
        <div type="motProposal" subtype="förslag">
          <head xml:id="i-zFrJiKAv3fUDeVh6NRcYq">
            1 Förslag till riksdagsbeslut
          </head>
          <list style="ol">
            <item xml:id="i-J8tr92jn8kKDWYyyJpqZCc">
              Riksdagen tillkännager för regeringen som sin mening vad i motionen
              anförs om det akuta behovet av att förbättra rättsskyddet för
              den enskilde mot registrerade trossamfund som får hjälp av staten
              bl.a. med att ta in avgifterna.
            </item>
            <item xml:id="i-GyuPktVQmvEpSVnzFQvZuq">
              Riksdagen tillkännager för regeringen som sin mening vad i motionen
              anförs om det långsiktiga behovet av att utvärdera avgiftslagen
              och att i framtiden jämställa religiösa föreningar med andra privata
              föreningar också vad gäller sättet att finansiera verksamheten.
            </item>
          </list>
        </div>
        <div type="motContent">
          <head xml:id="i-PZYXbmTFvqr3bGzDYkdCPG" type="h1">
            Rättskyddet för den enskilde mot registrerade trossamfund
          </head>
          <head xml:id="i-7hDfevsLPF6BzGe6HyPoEn" type="h1">
            3 Bakgrund
          </head>
          <p xml:id="i-Lti6HfAbAbTd7rkGcn1YRy">
            Förhållandet mellan staten och Svenska kyrkan förändrades när
            lagen om trossamfund och lagen om Svenska kyrkan trädde i kraft
            2000. Genom reformen skildes Svenska kyrkan från staten. Samtidigt
            som Svenska kyrkans ställning förändrades infördes en ny föreningstyp
            i Sverige, registrerat trossamfund. Svenska kyrkan är ett registrerat
            trossamfund enligt 5 § lagen om trossamfund. Andra registrerade
            trossamfund bildas som föreningar och registreras enligt lagen.
            Registrerade trossamfund liknar i allt väsentligt (med undantag
            för registreringskravet) de ideella föreningarna. Till exempel
            gäller att om lagen om trossamfund inte innehåller andra bestämmelser
            skall vad som gäller för ideella föreningar tillämpas. Avsikten
            har inte varit att placera de registrerade trossamfunden utanför
            den vanliga rättsordningen. Regeringen har poängterat att principbeslutet
            beträffande kyrkastat-reformen bara innebar att grundlagsskyddet
            för trossamfunden (men inte de nya föreningarna) syftade till
            att säkerställa stabila förutsättningar för den särskilda verksamhet
            som trossamfund bedriver utan att bereda samfunden en rättslig
            särställning i andra hänseenden. Regeringen ansåg att de föreslagna
            ändringarna uppnådde detta och att trossamfunden även framgent
            skulle omfattas av generellt verkande lagstiftning. Det ansågs
            viktigt att den nya grundlagsregleringen av trossamfunden inte
            förhindrar generellt verkande civilrättslig eller offentligrättslig
            lagstiftning, till exempel arbetsrättslig lagstiftning, från att
            bli gällande för trossamfunden (se SOU 1997:41, s. 105). Därför
            kan till exempel religiösa rättsordningar inte erkännas inom svensk
            rätt. Enligt Lagrådet ligger den nya föreningsnaturen mycket nära
            en vanlig ideell förening, men krav ställs på viss verksamhet
            (religiös verksamhet, i vilken det ingår att anordna gudstjänst)
            och registrering. Någon associationsrättslig huvudform, i paritet
            med bolag och föreningar, är det inte fråga om, utan snarare en
            associationsform på samma nivå som de ekonomiska och ideella föreningarna.
            De registrerade trossamfunden skall betraktas som ideella föreningar
            vars verksamhet i likhet med till exempel fackföreningarna är
            delvis specialreglerade. Både Svenska kyrkan och andra registrerade
            trossamfund kan få hjälp av staten med beräkning, debitering och
            redovisning av avgifter från dem som tillhör de registrerade trossamfunden
            samt med att ta in avgifterna (16 § lagen om trossamfund). Det
            är regeringen som beslutar om ett registrerat trossamfund med
            undantag av Svenska kyrkan skall få bistånd. Svenska kyrkan får
            biståndet enligt lag. Avgiften till registrerat trossamfund är
            privaträttslig. De avgifter som tas in med statlig hjälp skall
            beräknas på grundval av den till kommunal inkomstskatt beskattningsbara
            förvärvsinkomsten (4 § avgifts­lagen). Det registrerade trossamfundet
            skall varje år till Riksskatteverket lämna uppgifter som behövs
            för att beräkna, debitera, redovisa och ta in avgifterna. Uppgifterna
            skall gälla för visst inkomstår och får endast avse personer som
            är skyldiga att betala kyrkoavgift till Svenska kyrkan respektive
            har eller anses ha samtyckt till att betala avgift till det registrerade
            trossamfundet (6 § avgiftslagen). Andra registrerade trossamfund
            än Svenska kyrkan skall innan uppgifterna lämnas inhämta skriftligt
            samtycke från de personer vars avgifter skall tas in med statlig
            hjälp. Samtycket skall avse avgiftsskyldig­heten till det registrerade
            trossamfundet och att avgifterna tas in med statlig hjälp (7 §
            avgiftslagen). I direktiven till utredningen underströks att det
            var viktigt att medlemmarna själva avgör om de vill betala avgift
            i samband med skatten och kommittén sade sedan: Sa mfunde ns medlemmar
            skall inte t vingas att betala avgift via skattesystemet. Avgiften
            är en privaträttslig avgift. De enskilda skall själva kunna bestämma
            om den skall betalas tillsammans med skatten eller på något annat
            sätt. (SOU 1997:46, s. 90). Uppbördshjälpen är naturligtvis acceptabel
            endast om de enskilda har samma rättssäkerhet i detta avseende
            som när det gäller andra ekonomiska anspråk som riktas mot dem.
            Avgiftsplikten måste alltså konstrueras så att den stämmer överens
            med de allmänna principer som gäller i samhället. Bland dessa
            principer finns de hänsyn som ligger till grund för reglerna om
            den summariska processen. Om ett anspråk för vilket betalningsföreläggande
            söks bestrids, kan sökanden begära att målet överlämnas till tingsrätten.
            Någon exekution sker inte beträffande det tvistiga anspråket innan
            det prövats av domstol. Själva anspråket kan inte utan särskilt
            lagstöd prövas av förvaltningsmyndighet. Innan uppbörd sker på
            administrativ väg måste därför anspråket vara styrkt. Denna prövning
            ankommer på allmän domstol. Däremot åligger det naturligtvis skattemyndigheterna
            att pröva huruvida anspråket har styrkts på sådant sätt och att
            för höga avgifter inte tas ut.
          </p>
          <p xml:id="i-YKRa4pdNKVt2d47pnMiMSn">
            Regeringsrätten har gått på den här linjen. I fallet RÅ 2002:85
            registrerades en person av Vägverket som ny ägare av en bil. Den
            registrerade ägaren påstod att han aldrig ägt bilen och att han
            inte lämnat in någon ansökan om registrering. Vägverket och länsrätten
            hänvisade den klagande till en civilrättslig prövning. Kammarrätten
            beviljade inte prövningstillstånd. Regeringsrätten tyckte att
            verket och underrätterna gjort fel. Efter att ha konstaterat att
            registreringen i bilregistret hade ekonomiska konsekvenser för
            den registrerade sade domstolen:
          </p>
          <p xml:id="i-RYV9ojuGQGELFiepn2ihb2">
            Det är uppenbart att det i normalfallet inte kan åligga Vägverket
            att i anledning av en anmälan om ägarbyte företa en fullständig
            utredning och därmed förvissa sig om att den som ny ägare angivna
            personen verkligen är ägare till fordonet. Det står likaså klart
            att det inte ankommer på Vägverket att slutligt avgöra frågor
            om vem som civilrättsligt är rätt ägare till ett fordon. Skulle
            emellertid den som ny ägare i en anmälan om ägarbyte upptagna
            personen framföra omständigheter, som är ägnade att starkt ifrågasätta
            om han över huvud har något med det aktuella fordonet att skaffa,
            kan det inte godtas att registreringsmyndigheten utan vidare skul
            le kunna negligera invändningarna och enbart basera sitt beslut
            på en ytligt sett korrekt anmälan. Möjligheten att överklaga ett
            registreringsbeslut skulle då bli helt illusorisk. I beaktande
            av vad som ovan anförts om de ekonomiska konsekvenserna av ett
            beslut att registrera en person som ägare av ett fordon måste
            ett sådant beslut om riktigheten av uppgiften i en anmälan om
            ägarbyte bestrids på sätt som här skett baseras på något mera
            än blott existensen av en anmälan.
          </p>
          <p xml:id="i-XLgsrDHfKt7nV5Qv9fpuCA">
            Om domstolens synsätt tillämpas på uppbördshjälpen till trossamfund
            leder det till att de som av ett registrerat trossamfund inrapporterats
            som betalningsskyldiga medlemmar, men som bestrider medlemskap
            eller betalningsskyldighet, inte kan avvisas med hänvisning till
            att medlemskap och betalningsskyldighet skall prövas av allmän
            domstol. Enbart att ett registrerat trossamfund anmält någon såsom
            betalningsskyldig kan inte utan vidare ligga till grund för Skatteverkets
            beslut. Denna lösning berövar däremot det regi strerade trossamfundet
            den uppbördshjälp som det fått rätt till om den enskilde oriktigt
            bestrider betalningsskyldighet intill dess det registrerade trossamfundet
            fått rätt att driva in avgiften. I sådana situationer står det
            dock det registrerade trossamfundet fritt att stämma in medlemmen
            vid domstol. Lösningen innebär att det registrerade trossamfundet
            hänvisas till samma indrivningsmekanismer vid tvist som gäller
            för alla andra privata rättssubjekt (inklusive ideella föreningar).
            Avgiftslagen säger också att om det registrerade trossamfundets
            stadgar innehåller regler om skyldighet för medlemmarna att betala
            avgift till trossamfundet i den ordning som gäller för skatter
            och avgifter enligt skattebetalningslagen, medlemmarna skall anses
            ha lämnat sådant samtycke (8 §). Faktiskt samtycke krävs alltså,
            även om samtycket kan ta sig två olika former: Det kan avges i
            särskild ordning eller genom att en person träder in som medlem
            i ett registrerat trossamfund vars stadgar innehåller de bestämmelser
            som föreskrivs i lagen.
          </p>
          <head xml:id="i-WsxP3MD18iAJyALXASgwom" type="h1">
            4 Inga regler om medlemskap i lagen
          </head>
          <p xml:id="i-WiTw5VqJvz2FwNXW3p4qc6">
            Lagen om trossamfund innehåller inga regler om medlemskap. Därför
            skall samma principer som för ideella föreningar gälla för registrerade
            trossamfund. Registrerade trossamfund har samma frihet att utforma
            sina medlemsregler som ideella föreningar inom de gränser som
            vår rättsordning ställer upp. Medlemskap i en förening kräver
            samtycke från den enskildes sida eftersom medlemskapet bygger
            på avtal.
          </p>
          <p xml:id="i-LYaayrcMXBtu2dFw3qdNFT">
            Alternativet i avgiftslagen med samtycke över stadgarna innebär
            inte att ett registrerat trossamfund kan kringgå kravet att samtycke
            lämnas. Registrerade trossamfund kan inte själva, utan de enskildas
            samtycke, avgöra vem som är medlem. De privaträttsliga avgifterna
            till de registrerade trossamfunden behandlas i uppbördshänseende
            som skatt och drivs in av kronofogdemyndigheten. Det är inte möjligt
            att inom ramen för skattekontosystemet skilja ut det debiteringsunderlag
            som utgör grunden för uppbörden för de registrerade trossamfundens
            räkning.
          </p>
          <head xml:id="i-9WYf8rAhr2SW9h8DUZJvWh" type="h1">
            5 Riksskatteverkets alternativa modeller
          </head>
          <p xml:id="i-5hqH1C82T7ZqWe8D9vVzis">
            Riksskatteverket (RSV) har diskuterat möjliga modeller för att
            hantera kla gomål från enskilda (SOU 1997:46, s. 98 f.). Först
            och främst ansåg RSV att Skatteverket eller RSV vid misstanke
            om fel först bör kontrollera att den aktuella personen verkligen
            finns med bland de uppgifter som det registrerade trossamfundet
            lämnat. Om personen inte finns med eller myndigheterna har begått
            andra fel måste dessa fel rättas till. Om uppgifterna i skatteregistret
            stämmer överens med de uppgifter som det registrerade trossamfundet
            lämnat finns flera alternativ till hantering.
          </p>
          <head xml:id="i-Wywo8VtMJKaZkoJmnyeit2" type="h2">
            5.1 Alternativ 1
          </head>
          <p xml:id="i-6f5rr6vCuruyLchU3uCkPK">
            Uppgift om personen finns med på filen från det registrerade
            trossamfundet. Skatteverket accepterar den enskildes påstående
            och tar bort uppgiften ur r egistret. Detta alternativ är rättssäkert
            för den enskilde. Om en medlem orik tigt bestrider sin betalningsskyldighet
            står det naturligtvis det registrerade trossamfundet fritt att
            stämma medlemmen.
          </p>
          <head xml:id="i-F2kUvFa3myY4sHMwKAwQS7" type="h2">
            5.2 Alternativ 2
          </head>
          <p xml:id="i-HLNjhGxwsTrnieNom9Z78k">
            Skatteförvaltningen befattar sig över huvud taget inte med frågor
            som rör avgift till registrerat trossamfund. Den enskilde hänvisas
            till det registrerade trossamfundet eller till allmän domstol.
            Endast det registrerade samfundets rättelse eller domstols dom
            godtas som grund för ändring i skatteregistret. Detta alternativ
            är dock tveksamt från rättssäkerhetssynpunkt, särskilt med tanke
            på att avgiften behandlas som skatt och därmed kan lämnas för
            indrivning till kronofogdemyndigheten. Denna lösning skulle innebära
            att den enskilde, dvs. vem som helst, inte endast medlemmarna
            i ett registrerat trossamfund, berövas det skydd som normalt erbjuds
            genom att den som vill göra gällande ett betalningskrav har att
            styrka kravet och sedan föra talan vid domstol vid tvist. Att
            problemet är reellt framgår av flera rapporter i pressen. Se till
            exempel Tidningen Ångermanland den 17 maj 2002 och Katolskt magasin
            nr 2 2002, nr 7 2002 och nr 9 2002.
          </p>
          <head xml:id="i-A2Ct9YjtKviXBdt4hFdDwN" type="h2">
            5.3 Alternativ 3
          </head>
          <p xml:id="i-JcXfJczHpwfvDnaZ1ct8xB">
            Skatteverket begär utredning om medlemskap från det registrerade
            trossamfundet elle r ett skriftligt medgivande från den enskilde
            daterat senast den 1 november året före det inkomstår oenigheten
            gäller. Om det registrerade trossamfundet kan visa upp handlingen,
            godtar Skatteverket detta och ändrar inte i registret utan hänvisar
            den enskilde till det registrerade trossamfundet. Om bevis/medgivande
            inte kan visas upp tar Skatteverket bort uppgifterna om personens
            avgiftsskyldighet. I detta alternativ blandar sig Skatteverket
            i förhållandet mellan det registrerade trossamfundet och den enskilde,
            men beaktar bara den ena partens uppgifter.
          </p>
          <head xml:id="i-6uCnFyN4VZTLiE5yPYMpCU" type="h2">
            5.4 Alternativ 4
          </head>
          <p xml:id="i-HXzdVHCtQ4gpM3Ktg8wMVZ">
            Skatteverket begär från det registrerade trossamfundet utredning
            om medlemskap eller ett skriftligt medgivande från den enskilde
            daterat senast den 1 november året före det inkomstår oenigheten
            gäller. Om det registrerade trossamfundet kan visa upp handlingen,
            ger Skatteverket den enskilde möjlighet att visa upp ett bevis
            om att betalningsskyldighet till det registrerade trossamfundet
            inte fanns vid denna tidpunkt. Om den enskilde kan visa upp denna
            handling godtar Skatteverket den enskildes uppgifter. Detta alternativ
            stämmer i princip överens med den tidigare hanteringen av frågor
            om tillhörighet till Sven ska kyrkan. Alternativet förutsätter
            att Svenska kyrkan och de regi strerade trossamfund som har erforderliga
            stadgebestämmelser vid utträde ur respektive förening, och övriga
            registrerade trossamfund när någon återkallar sitt medgivande,
            utfärdar bevis om att den enskilde inte längre är betalningsskyldig.
          </p>
          <head xml:id="i-E7JYmXcbQbxbUnWn7s8Fzo" type="h1">
            6 Det minst rättssäkra alternativet tillämpas
          </head>
          <p xml:id="i-FJXF1gBdn4a4CEX9FnLrmw">
            Frågan om vad som händer när någon bestrider ett betalningsanspråk
            från ett registrerat trossamfund med statlig uppbördshjälp har
            inte reglerats. Med tanke på att den statliga uppbörden är en
            ingripande åtgärd ur den enskildes synpunkt och att det måste
            vara lätt för de registrerade trossamfunden att styrka medlemskap
            eller att samtycke annars lämnats, kan det inte råda något tvivel
            om att endast alternativ 1 kan accepteras. Det finns inga skäl
            till varför det skulle underlättas för registrerade trossamfund
            att med statlig hjälp ta in avgifter från personer som inte är
            medlemmar eller som inte har samtyckt. Det blir resultatet om
            bördan av att visa att medlemskap inte föreligger eller att samtycke
            inte har givits läggs på den enskilde, som ju kan vara vem som
            helst vars personnummer de registrerade trossamfunden kan ha kommit
            över, även personer som helt saknar anknytning till de registrerade
            trossamfunden men som av misstag eller i bedrägligt syfte har
            rapporterats in som medlem eller som att ha samtyckt. Ändå är
            det för den enskilde det minst rättssäkra alternativet som skattemyndigheterna
            i dag tillämpar.
          </p>
          <head xml:id="i-SXmiKGcjW5sNMvgPNQZxVv" type="h1">
            7 Behov av åtgärder
          </head>
          <p xml:id="i-CDHe6cVqXzq1LxATbGgjKu">
            Det är tydligt att den praxis som för närvarande råder vid skattemyndigheterna
            dels inte står i samklang med vad som normalt gäller för tvistiga
            privaträttsliga fordringar, dels innebär ett svagt rättsskydd
            för medborgaren i allmänhet i förhållande till vissa andra privata
            rättssubjekt, oavsett huruvida den enskilde alls är medlem eller
            annars har anknytning till ett eller flera registrerade trossamfund.
            Den praktiska effekten av rådande förhållanden är att om ett registrerat
            trossamfunds anspråk på avgifter från en enskild är tvistigt (till
            exempel därför att det föreligger olika uppfattningar mellan det
            registrerade trossamfundet och den enskilde huruvida den enskilde
            alls är medlem i det registrerade trossamfundet) avgörs tvisten
            summariskt utan prövning! till förmån för det registrerade trossamfundet.
            En sådan ordning kan, utan stöd i lag, strida mot regeringsformens
            bestämmelser. Frågan om huruvida en viss person är eller inte
            är medlem i en privat förening (såsom ett registrerat trossamfund)
            skall avgöras av domstol (inte förvaltningsmyndighet), eftersom
            rättstvist mellan enskilda inte får avgöras av annan myndighet
            än domstol utan stöd av lag (11 kap. 3 § RF). Det finns ingen
            lag som förbehåller prövningen av medlemskap i registrerat trossamfund
            annan myndighet än domstol. Det är inte tillräckligt att den som
            felaktigt anslutits som medlem kan gå ur föreningen. Den enskilde
            kanske inte ens känner till det registrerade trossamfundets anspråk
            förrän uppbörden skett (och den enskilde ser på sitt skattebesked
            vad som har hänt). Ett utträde har bara verkan för framtiden.
            Den enskilde skulle därför kunna bli tvungen att betala avgifter
            till ett registrerat trossamfund under ett helt år trots att han
            eller hon aldrig samtyckt till medlemskapet eller betalningsskyldigheten.
            Uppbörden av avgifter från medlemmar skulle med en ändring i detta
            avseende visserligen göra det svårare för registrerade trossamfund
            som fått uppbördshjälp att driva in avgifterna, men de skulle
            inte komma i någon sämre situation än andra privata föreningar.
            Å andra sidan skulle den enskildes rättsställning stärkas och
            i förhållande till de registrerade trossamfunden med uppbördshjälp
            vara densamma som i förhållande till registrerade trossamfund
            utan uppbördshjälp och övriga privata föreningar. De registrerade
            trossamfunden saknar naturligtvis helt legitimt och skyddsvärt
            intresse av att kunna uppbära avgifter från dem som inte är medlemmar.
          </p>
          <p xml:id="i-Uh3w31oNVPJ2AJtQxi3XfG">
            Enligt RSV skulle skatteförvaltningen helst inte vilja hantera
            frågor om avgift till registrerade trossamfund eftersom avgiften
            är av just privaträttslig natur. Frågor om medlemskap i en förening
            bör enligt RSV inte hanteras i en skatteprocess utan handläggas
            av allmän domstol (Se SOU 1997:46, s. 98 f.). Mot bakgrund av
            det ovan sagda framstår det som klart att det finns ett akut behov
            av att förbättra skyddet för enskilda mot obefogade krav från
            registrerade trossamfund. Detta görs lämpligast genom att avgiftslagen
            ändras så att skattemyndigheterna skall ta den enskildes uppgifter
            om avgiftsskyldighet för goda och hänvisa det registrerade trossamfundet
            till den vanliga rättsliga processen för att få den enskildes
            betalningsskyldighet fastställd.
          </p>
          <p xml:id="i-DcabZprf2oC85enJU1TV4i">
            På längre s ikt bör avgiftslagen utvärderas med sikte på att
            jämställa reli giösa föreningar med andra föreningar som verkar
            inom det svenska samhället också vad gäller finansieringsvägar,
            dvs. att den statliga uppbördshjälpen upphör. I konstitutionsutskottets
            betänkande 2002/03:NU20 kan man läsa att sju registrerade trossamfund
            har beviljats hjälp med att ta in avgifter via skat tebetalningssystemet
            fr.o.m. år 2001. Av dessa samfund använder sig endast romersk-katolska
            kyrkan av samtycke via stadgarna. Denna form av samtycke innebär
            att medlemmarnas skyldighet att betala avgift via skattebetalningssystemet
            är inskriven i föreningens stadgar. De övriga sex samfunden hämtar
            in skriftligt samtycke till avgiftsbetalningen från sina medlemmar.
            Om en person meddelar Skatteverket att han eller hon inte anser
            sig vara avgiftsskyldig, trots att personen i fråga finns med
            i den datafil med uppgifter om avgiftsskyldiga som respektive
            samfund lämnar in till RSV, uppmanas personen att kontakta samfundet
            för eventuell rättelse. Ifall trossamfundet bedömer att personen
            inte är avgiftsskyldig skickar samfundet därefter en rättelsefil
            till RSV som ser till att uppgiften om avgiftsskyldighet tas bort.
            Såväl RSV som skattemyndigheterna har tagit emot samtal och brev
            från personer som anser att de inte är skyldiga att betala avgift
            och att de inte lämnat samtycke till att betala avgift via skattebetalningssystemet.
            Klagomålen har nästan uteslutande gällt avgiften till romersk-katolska
            kyrkan. RSV hänvisar i detta sammanhang till sitt yttrande av
            den 28 augusti 2000 över samfundets ansökan om avgiftshjälp, i
            vilket verket särskilt framhöll att den information som samfundet
            dittills hade gett medlemmarna inte var tillräcklig och att samfundet
            borde åläggas att informera på ett sådant sätt att medlemmarna
            var helt införstådda med avgiftsskyldigheten och grunderna för
            den (stadgar och lagstiftning) samt vad det innebär att avgift
            tas in via skattebetalningssystemet. I yttrandet anförde RSV vidare
            att regeringen bör följa upp och bedöma om samfundet gett tillräcklig
            information.
          </p>
          <p xml:id="i-UfvpqyPhEMzWSmT7tYQjgG">
            De klagande hänvisas, ofta muntligen, till samfundet för eventuell
            rättelse. Därför finns det inte någon uppgift om antalet kontakter
            som tagits med RSV och skattemyndigheterna. Antalet rättelser
            från romersk-katolska kyrkan uppgick per den 27 januari 2003 till
            3 874 för inkomståret 2001 och till 5 310 för inkomståret 2002.
            Antalet rättelser från övriga registrerade trossamfund är enligt
            RSV försumbart. I åtminstone två fall har beräkningen av en persons
            skatt (preliminär skatt inklusive avgift till registrerat trossamfund)
            överklagats till länsrätten och kammarrätten. Ärendena ligger
            nu hos Regeringsrätten. Ett fall gäller även den registrering
            av religiös åskådning som utan samtycke skett på grundval av romersk-katolska
            kyrkans uppgifter; Förfarandet har kritiserats av Datainspektionen
            och ligger även det hos Regeringsrätten.
          </p>
          <p xml:id="i-PcgpvpoQZHa5GqrBSKs5Wd">
            Konstitutionsutskottet betonade vikten av att de medlemsförteckningar
            och övriga uppgifter som ligger till grund för den statliga hjälpen
            vid betalning av avgift till trossamfund håller en genomgående
            hög kvalitet. För att detta skall kunna uppnås krävs, enligt utskottets
            mening, att medlemmarna informeras av det registrerade trossamfundet
            på ett sådant sätt att de är helt införstådda med avgiftsskyldigheten
            och grunderna för denna samt vad det innebär att avgift tas in
            via skattebetalningssystemet. KU undvek däremot att beröra de
            egent­liga problemen. Utskottet berörde inte alls att personer
            som inte är medlemmar i registrerade trossamfund ändå rapporteras
            som betalningsskyldiga, utan att den enskildes samtycke har inhämtats.
            Utskottet berörde inte heller att de registrerade trossamfunden
            helt enkelt felaktigt informerar personer om att de är betalning
            sskyldiga. Det registrerade trossamfundet romersk-katolska kyr
            kan har exempelvis lämnat information om att uppbördshjälpen till
            det registrerade trossamfundet stödjer sig på en särskild överenskommelse
            mellan stiftet och regeringen. Regeringen förnekar att någon sådan
            överenskommelse skulle ha träffats. Den katolske biskopen Arborelius
            har också offentligt påstått att regeringen har slagit fast att
            alla av den katolska tron automatiskt är medlemmar i trossamfundet
            romersk-katolska kyrkan. I ett brev till förment betalningsskyldiga
            under sommaren 2005 försökte biskop Arborelius också med vad man
            kallar negativ avtalsbindning. I brevet säger han: Hör vi ingenting
            ifrån Dig tolkar vi detta som ett godkännande till att låta Skatteverket
            ta in Din kyrkoavgift via skattebetalningssystemet. Ett sådant
            förfarande accepteras inte i samhällslivet i övrigt. Den felaktiga
            informationen är särskilt upprörande när den skickas till personer
            som kanske behärskar svenska dåligt, eller är gamla, står i beroendeförhållanden
            eller annars har särskilda svårig­heter att avgöra om informationen
            är vederhäftig. KU utgick från att samfunden själva skulle rätta
            till de misstag som begåtts. Vidare förutsatte utskottet att regeringen,
            som bestämmer om staten skall biträda trossamfund med uppbörd
            av avgifter, följer upp och bedömer om tillräckliga åtgärder har
            vidtagits i nu aktuellt avseende. Utskottet föreslog inga åtgärder
            som skulle säkerställa att de registrerade trossamfunden gör rätt
            för sig eller som skulle skydda medborgarna mot obefogade betalningsanspråk.
            Enligt RSV har romersk-katolska kyrkan som ensam har låtit bli
            att inhämta de enskildas samtycke per den 17 september 2003 till
            RSV lämnat in rättelser avseende hela 11 389 personer som under
            20012003 felaktigt påförts kyrkoavgift till det registrerade trossamfundet
            romersk-katolska kyrkan. RSV förväntar sig ytterligare rättelser
            under hösten 2003.
          </p>
          <p xml:id="i-TmGmAHCsJrZVTsJQCncJxt">
            Det finns ett akut behov av att förbättra rättsskyddet för den
            enskilde mot registrerade trossamfund som får hjälp av staten
            med beräkning, debitering och redovisning av avgifter och med
            att ta in avgifterna. Detta bör riksdagen ge regeringen till känna.
          </p>
          <p xml:id="i-NxGwM8gyaaYJjsputFcweh">
            Det finns ett långsiktigt behov av att utvärdera avgiftslagen
            och att i framtiden jämställa religiösa föreningar med andra privata
            föreningar också vad gäller sättet att finansiera verksamheten.
            Detta bör riksdagen ge regeringen till känna.
          </p>
        </div>
        <div type="motSignatures">
          <list>
            <item xml:id="i-R3zWjfMo7mrr5PEcnUrB4k" who="i-JxxHuvwXWsJTZYTnBZLHj">
              Marianne Berg (v)
            </item>
            <item xml:id="i-G7hgjj7oCRzeRMtuTevFFz" who="i-CNBy5dFgNNyEozHVpAj93c">
              Jacob Johnson (v)
            </item>
            <item xml:id="i-3xDQ2MuyKjybAfjC6m53aX" who="i-mN8mVTBvBYjtHLNThWLo4">
              Kalle Larsson (v)
            </item>
            <item xml:id="i-UU3e2dswxMWAkp6xNkaPNf" who="i-K3yJ7rruozYUK99nj91ffc">
              Hans Linde (v)
            </item>
            <item xml:id="i-MxLF1jdua7EQg6TzTmpN6w" who="i-6MWLY5JdykMGLLUo96skfp">
              Lena Olsson (v)
            </item>
            <item xml:id="i-NyRNFWXDnnYwXagCsmL1Vn" who="i-5pddtLwy622h33X3RtqGeL">
              Pernilla Zethraeus (v)
            </item>
          </list>
        </div>
      </div>
    </body>
  </text>
</TEI>
