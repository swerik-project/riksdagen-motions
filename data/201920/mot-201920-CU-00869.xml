<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201920-CU-00869">
  <teiHeader>
    <fileDesc>
      <titleStmt>
        <title>Stärkt ställning och ökad trygghet för hyresgäster</title>
        <author corresp="i-Xte2hVf6qgEgJA6sWB1cDH">av Momodou Malcolm Jallow m.fl. (V)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2019/20:869 av Momodou Malcolm Jallow m.fl. (V)</title>
          <idno type="rdwebb">H702869</idno>
          <rs type="number">869</rs>
          <orgName type="comitteeAbbreviation">CU</orgName>
          <ref type="dokument_url_text">http://data.riksdagen.se/dokument/H702869/text</ref>
          <ref type="dokument_url_html">http://data.riksdagen.se/dokument/H702869</ref>
          <ref type="dokumentstatus_url_xml">http://data.riksdagen.se/dokumentstatus/H702869</ref>
          <ref type="docx">http://data.riksdagen.se/fil/B036061F-8F93-4A30-9F4D-E8E919863342</ref>
          <ref type="pdf">http://data.riksdagen.se/fil/D35A815D-05DD-4E06-8A54-A5B99C4642B6</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-Xte2hVf6qgEgJA6sWB1cDH</idno>
            <name>Momodou Malcolm Jallow</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-3SiHjpmKqDX1ahURx9ZWt3</idno>
            <name>Maj Karlsson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-9XTMNkDLu5u66FsWiwysh1</idno>
            <name>Karin Rågsjö</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-B4hV7rgBZqLtXzSvZhQHbo</idno>
            <name>Mia Sydow Mölleby</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-FqirGpgVadzcvH1i4Q2RHU</idno>
            <name>Jon Thorbjörnson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-EgXqeVnPhVAxu5tLpK9F8M</idno>
            <name>Vasiliki Tsouplaki</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-PAfMpaW8KP2UfRTBpXARTc</idno>
            <name>Linda Westerlund Snecker</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-3YXCipudYA4N8ZNFk2PrxQ</idno>
            <name>Jessica Wetterling</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-PgcahJU3hXfmPJ1ks6xEYK" type="signed"/>
        <correspContext corresp="i-PgcahJU3hXfmPJ1ks6xEYK">
          <note type="signatory" corresp="i-Xte2hVf6qgEgJA6sWB1cDH"/>
          <note type="signatory" corresp="i-3SiHjpmKqDX1ahURx9ZWt3"/>
          <note type="signatory" corresp="i-9XTMNkDLu5u66FsWiwysh1"/>
          <note type="signatory" corresp="i-B4hV7rgBZqLtXzSvZhQHbo"/>
          <note type="signatory" corresp="i-FqirGpgVadzcvH1i4Q2RHU"/>
          <note type="signatory" corresp="i-EgXqeVnPhVAxu5tLpK9F8M"/>
          <note type="signatory" corresp="i-PAfMpaW8KP2UfRTBpXARTc"/>
          <note type="signatory" corresp="i-3YXCipudYA4N8ZNFk2PrxQ"/>
        </correspContext>
        <correspAction xml:id="i-Vxzz5maKpRradE8soT4SXz" type="submitted">
          <date when="2019-10-01"/>
          <time when="11:16:28"/>
        </correspAction>
        <correspAction xml:id="i-QYKTeJ7K7sK8v6662RgqRX" type="reviewed">
          <date when="2019-10-01"/>
          <time when="13:02:01"/>
        </correspAction>
        <correspAction xml:id="i-V9oy3mCiZSJaWGPVytTR3F" type="referred">
          <date when="2019-10-11"/>
        </correspAction>
        <correspAction xml:id="i-GG1ZnBuV6oDQi7fYXxQrUh" type="assigned">
          <date when="2020-05-06"/>
          <time when="16:21:18"/>
        </correspAction>
        <correspContext corresp="i-GG1ZnBuV6oDQi7fYXxQrUh">
          <ref type="assignedTo">Civilutskottet</ref>
        </correspContext>
        <correspAction xml:id="i-FY8CEkWGikmwC8WuCDF18Y" type="behandlas_i"/>
        <correspContext corresp="i-FY8CEkWGikmwC8WuCDF18Y">
          <ref type="uppgift">2019/20:CU9</ref>
          <ref type="ref_dok_id">H701CU9</ref>
          <ref type="ref_dok_typ">bet</ref>
          <ref type="ref_dok_rm">2019/20</ref>
          <ref type="ref_dok_bet">CU9</ref>
          <ref type="ref_dok_titel">Hyresrätt m.m.</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-8kGtQ75HLVrPsu9PbP6A2n" type="behandlas_i"/>
        <correspContext corresp="i-8kGtQ75HLVrPsu9PbP6A2n">
          <ref type="uppgift">2019/20:CU16</ref>
          <ref type="ref_dok_id">H701CU16</ref>
          <ref type="ref_dok_typ">bet</ref>
          <ref type="ref_dok_rm">2019/20</ref>
          <ref type="ref_dok_bet">CU16</ref>
          <ref type="ref_dok_titel">Planering och byggande</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-WLPVDmQgH3Dm3GS9y6xGad" type="motHeader">
        <div xml:id="i-H6vxU23V6MzjuYEMq1HTbM" type="motTitle">
          Motion till riksdagen 2019/20:869 av Momodou Malcolm Jallow m.fl.
          (V) Stärkt ställning och ökad trygghet för hyresgäster
        </div>
      </div>
      <div xml:id="i-RmC2gW6Kor2FQrr8CDk3fP" type="motBody">
        <div xml:id="i-Lnj6WXmBvXThbRSREVFKqz" type="motProposal" subtype="förslag">
          <head xml:id="i-MuUVa92SLKUpy22L3Dihyk">
            1 Förslag till riksdagsbeslut
          </head>
          <list xml:id="i-XTM6nfrvTuxnqnQVe4qpZW" style="ol">
            <item xml:id="i-Rap8mSZcuTaurmE7Z9ZMao">
              Riksdagen ställer sig bakom det som anförs i motionen om att
              förvärvslagen bör återinföras och tillkännager detta för regeringen.
            </item>
            <item xml:id="i-AFSxjNWLQziigNu1F9v16C">
              Riksdagen ställer sig bakom det som anförs i motionen om att
              regeringen bör återkomma med förslag som gör det lättare att få
              nedsatt hyra vid bristande underhåll och tillkännager detta för
              regeringen.
            </item>
            <item xml:id="i-99mX6hj5cAxsW8jm23i4cN">
              Riksdagen ställer sig bakom det som anförs i motionen om att
              kommunerna vid ärenden rörande tvångsförvaltning ska vara skyldiga
              att bistå med förvaltare och tillkännager detta för regeringen.
            </item>
            <item xml:id="i-EBd9G5NwVwipKvmXFfcPdw">
              Riksdagen ställer sig bakom det som anförs i motionen om att
              regeringen bör återkomma med förslag som säkerställer att rivningskontrakt
              används till det de är avsedda för och tillkännager detta för
              regeringen.
            </item>
            <item xml:id="i-9Mjm8AHuFCgs5xMkvTfzVq">
              Riksdagen ställer sig bakom det som anförs i motionen om att
              regeringen bör ta fram en statlig strategi mot slumförvaltning
              i syfte att åstadkomma en bättre myndighetssamverkan och tillkännager
              detta för regeringen.
            </item>
            <item xml:id="i-BAuewPgWw9Gz2Kjsmsg6EG">
              Riksdagen ställer sig bakom det som anförs i motionen om att
              regeringen bör se över plan- och bygglagen i syfte att effektivisera
              tillsynen avseende olovliga boenden och tillkännager detta för
              regeringen.
            </item>
            <item xml:id="i-5xgsxuSQdJVYF5zmYbnzqf">
              Riksdagen ställer sig bakom det som anförs i motionen om att
              hyreslagen bör ändras så att hyresgästens besittningsrätt kvarstår
              även om en skada på lägenheten uppstått genom en brand och tillkännager
              detta för regeringen.
            </item>
            <item xml:id="i-K2Ys8ow5cEZt2JjEqa7skf">
              Riksdagen ställer sig bakom det som anförs i motionen om att
              lagen (2012:978) om uthyrning av egen bostad bör avskaffas och
              tillkännager detta för regeringen.
            </item>
            <item xml:id="i-4FaVr6yvCpj6ct5zM9Yh13">
              Riksdagen ställer sig bakom det som anförs i motionen om att
              regeringen bör tillsätta en utredning med uppdrag att dels se
              över resthyresgästers situation, dels föreslå åtgärder för att
              stärka resthyresgästers ställning och tillkännager detta för regeringen.
            </item>
          </list>
        </div>
        <div xml:id="i-17UekMNmkAqEJ5CKicbyWB" type="motContent">
          <head xml:id="i-JvoejEy2Zs8VHNXENWgB1m" type="h1">
            2 Inledning
          </head>
          <p xml:id="i-KFAC8Y2E9WCWhxnif97EA2">
            Som hyresgäst befinner man sig i en typ av beroendeställning
            gentemot hyresvärden. En bostad är inte som vilken vara som helst.
            Vårt hem ska vara en trygg plats där vi till­bringar stora delar
            av våra liv. Att hamna i konflikt med sin hyresvärd kan innebära
            en stor ovisshet. Tyvärr upplever många hyresgäster en osäker
            boendesituation. Det kan bero på oseriösa hyresvärdar, underlåten
            skötsel eller missbruk av lagar och regler. Hyresgästutredningens
            betänkande Stärkt ställning för hyresgäster (SOU 2017:33) inne­håller
            förslag som, om de genomförs, skulle innebära en tryggare och
            mer rättssäker situation för de som hyr sin bostad. Bland annat
            föreslår man att det bör klargöras att det inte krävs hinder eller
            men i nyttjanderätten som grund för ett åtgärdsföreläggande när
            hyresvärden brister i sin underhållsskyldighet. Vänsterpartiet
            menar dock att ytterligare åtgärder behöver vidtas för att stärka
            hyresgästers ställning.
          </p>
          <head xml:id="i-F6PibKy6r82dnHEYJcu7vr" type="h1">
            3 Sätt stopp för oseriösa hyresvärdar
          </head>
          <p xml:id="i-XqNodsn1Z5diWw6hmKtdjp">
            Det finns ett flertal exempel på hyresvärdar som inte sköter
            sig. I medierna rapporteras det med jämna mellanrum om fastighetsägare
            som inte åtgärdar fuktskador eller som underlåter att sanera bort
            skadedjur i lägenheter. Frågan om oseriösa hyresvärdar har fått
            ökad aktualitet inte minst beroende på den omfattande utförsäljningen
            av t.ex. all­männyttans bostäder till riskkapitalistägda bostadsbolag.
            Riskkapitalister har ofta ett kortsiktigt perspektiv i sitt ägande
            och det är ingen orimlig tanke att fastigheter säljs vidare i
            ett läge när det inte är lika lönsamt som nu att äga hyresfastigheter.
            Detta har vi sett flera exempel på runt om i landet de senaste
            åren. Att inte veta om fastighetsägaren kommer att fortsätta att
            äga och förvalta ens bostad kan givetvis skapa oro hos hyres­gästerna.
          </p>
          <p xml:id="i-9DeGXvHnaSFuXCcqWWpQgg">
            Av en rapport från Hyresgästföreningen framgår också att det
            skiljer i underhålls­kvalitet mellan allmännyttan och privata
            fastighetsägare till de senares nackdel (Hyres­gästföreningen
            2015: Hållbar ombyggnad – enda vägen framåt). Tidningen Fastighets­världen
            genomförde våren 2015 en kartläggning av miljonprogramsområdena
            i Sveriges 23 största kommuner. Kartläggningen visade att mer
            än hälften av lägenheterna numera ägs av privata hyresvärdar,
            i många fall riskkapitalbolag med kortsiktiga vinstintressen (Fastighetsvärlden
            nr 1/2015).
          </p>
          <p xml:id="i-BCFg5x1RRqWtuhWJrX37ys">
            Det måste vara möjligt att hindra oseriösa hyresvärdar från att
            förvärva nya fastig­heter och på så sätt skydda hyresgästerna.
            Den tidigare förvärvslagen som avskaffades 2010 syftade till att
            göra en förhandsprövning av nya fastighetsägare för att hindra
            att fastigheter togs över av hyresvärdar som inte var i stånd
            att förvalta dem. Vänsterpartiet var motståndare till att avskaffa
            förvärvslagen och anser att den bör återinföras i syfte att motverka
            att oseriösa hyresvärdar förvärvar hyresfastigheter.
          </p>
          <p xml:id="i-UMai9bKLKzJLysVXkNWCXr">
            Förvärvslagen bör återinföras. Detta bör riksdagen ställa sig
            bakom och ge reger­ingen till känna.
          </p>
          <head xml:id="i-5EjVauEZmcGqYosF4BVQyX" type="h2">
            3.1 Gör det lättare att få nedsatt hyra vid bristande underhåll
          </head>
          <p xml:id="i-FGshHLxxwA5MptDykmHojg">
            I dag är det svårt, krångligt och dyrt för en hyresgäst att få
            nedsatt hyra för bristande un­derhåll. Det är därför många gånger
            riskfritt för fastighetsägaren att göra sig oanträffbar för hyresgästen
            eller strunta i att åtgärda fel. Vänsterpartiet föreslår därför
            liksom Hy­resgästutredningen att hyresnämnden ska handlägga den
            rättsliga processen i stället för domstolarna. Därigenom kan förfarandet
            bli billigare och enklare. Samma regler som i skadeståndsmål bör
            gälla, dvs. att om hyresvärden inte kan bevisa att hen har vidtagit
            rimliga åtgärder med avseende på underhållet så sätts hyran ned.
            Det kommer att öka in­citamenten för fastighetsägaren att hantera
            bristerna på ett bättre sätt än i dag. Enligt utredningen är det
            också viktigt att sanktioner kan riktas mot en fastighetsägare
            innan förvaltningsbristerna blivit så omfattande att det är nödvändigt
            med tvångsförvaltning. Utredningen föreslår därför att föreläggandet
            från hyresnämnden ska kunna förenas med vite. Det bör också med
            anledning av detta bli lättare att få nedsatt hyra vid bristande
            underhåll.
          </p>
          <p xml:id="i-NG8GEfsZ3Ty31hBAdo9qmP">
            Regeringen bör återkomma med förslag som gör det lättare att
            få nedsatt hyra vid bristande underhåll. Detta bör riksdagen ställa
            sig bakom och ge regeringen till känna.
          </p>
          <head xml:id="i-F6WQQDyVQrhFENJ4xZEcPZ" type="h2">
            3.2 Kommunens skyldighet att bistå med förvaltare
          </head>
          <p xml:id="i-PrhuM7Lpf7dMLT8BM7Lnrm">
            Trots att vissa fastighetsägare i flera fall allvarligt har misskött
            sina hus och underhållet definitivt är bristfälligt har det funnits
            fall med svårigheter att genomdriva en tvångsför­valtning. Även
            om hyresnämnden bedömer att tvångsförvaltning är en lämplig åtgärd
            blir den i många fall inte av p.g.a. att det saknas förvaltare
            som kan ta sig an ärendet. Detta är en otillfredsställande ordning.
            Vänsterpartiet menar att i ärenden rörande tvångsförvaltning enligt
            bostadsförvaltningslagen måste kommunerna vara skyldiga att, antingen
            via sina allmännyttiga bolag eller på annat sätt, bistå med en
            godtagbar förval­tare. Hyresgästutredningen föreslår i sitt betänkande
            att kommunerna ska vara skyldiga att ta fram och tillhandahålla
            en förteckning över förvaltare som har förklarat sig villiga att
            åta sig uppdrag. Vi menar att det inte är tillräckligt.
          </p>
          <p xml:id="i-G5BovFiTFNsoLwqCj1KXKC">
            Kommunerna ska vid ärenden rörande tvångsförvaltning vara skyldiga
            att bistå med förvaltare. Detta bör riksdagen ställa sig bakom
            och ge regeringen till känna.
          </p>
          <head xml:id="i-3g2XPcE7qMdE3btc6Nbey2" type="h2">
            3.3 Förhindra missbruk av rivningskontrakt
          </head>
          <p xml:id="i-CjvGf2RcQUZUnqCbmHwYo5">
            Ett växande problem är missbruket av s.k. rivningskontrakt. Ett
            rivningskontrakt inne­bär att hyresgästen saknar besittningsskydd
            och många hyresvärdar sätter i system att hyra ut på det här sättet.
            Mellan 2009 och 2015 ökade antalet rivningskontrakt med 25 procent.
          </p>
          <p xml:id="i-XCYaJiFqbe5V6n9F3MkGtt">
            Vänsterpartiet menar att rivningskontrakt ska användas till det
            som de är avsedda för. Det kontrolleras alltför sällan att hyresvärden
            t.ex. vidtar den renovering som upp­gavs vid ansökan om att få
            hyra ut med rivningskontrakt. Det finns inte heller krav på kontroll
            av rivningskontraktens användning i lagstiftningen. Det är inte
            otänkbart att omfattande uthyrning med rivningskontrakt kan leda
            till att allt fler drar sig för att rapportera eventuella olägenheter
            i boendet med risk för att förlora sitt kontrakt.
          </p>
          <p xml:id="i-P5ZSyyubhVtfjrtz3Huk2N">
            Regeringen bör återkomma med förslag som säkerställer att rivningskontrakt
            används till det som de är avsedda för. Detta bör riksdagen ställa
            sig bakom och ge regeringen till känna.
          </p>
          <head xml:id="i-EcMHYH74vfGdXKimEhqUxq" type="h2">
            3.4 Ytterligare åtgärder för att motverka oseriösa hyresvärdar
            och fastighetsägare
          </head>
          <p xml:id="i-5yd7SVjH9xZeZGT9h785tp">
            I takt med rådande befolkningsökning och bostadsbrist har villkoren
            på bostadsmark­naden hårdnat, särskilt i landets storstadsområden.
            På senare år har media vid ett flertal tillfällen uppmärksammat
            allvarliga brister i boendemiljön i olika bostadsområden runt
            om i landet. Nedgångna hyreshus har drabbats av mögel, fuktskador
            och skadedjur, ofta som ett resultat av allvarliga brister i bl.a.
            ventilation och allmänt underhåll. Exempelvis vittnar Miljöförvaltningen
            i Malmö om att antalet olovliga bostäder har ökat de senaste åren.
            Människor tvingas bo i källare, tvättstugor, industrilokaler,
            övergivna kontor och liknande. Oseriösa hyresvärdar och fastighetsägare
            ser sin chans att tjäna pengar på and­ras utsatthet och behov
            av bostad. För att möta dessa utmaningar måste bostadstillsynen
            vara proaktiv och effektiv. Kommunerna måste ges rätt förutsättningar
            att sätta stopp för oseriösa hyresvärdar och fastighetsägare.
          </p>
          <p xml:id="i-PqCW9qraq8bYL3rdW5cKxw">
            Boendemiljöerna regleras i en mängd olika lagar, däribland hyreslagen,
            bostadsrätts­lagen, bostadsförvaltningslagen, miljöbalken, plan-
            och bygglagen samt lagen om skydd mot olyckor. Kommuner och statliga
            myndigheter utövar tillsyn och ser till att lagarna efterlevs.
            Detta arbete är generellt sett inte koordinerat.
          </p>
          <p xml:id="i-7uftKC2HHEmSo5A41Rbm8J">
            För att ge kommunerna bättre förutsättningar att dels sätta stopp
            för oseriösa hyres­värdar och fastighetsägare, dels verka för
            en mer jämlik hälsa krävs politiska åtgärder. Statliga myndigheter
            bör i större utsträckning än i dag samverka med kommunerna. Exempelvis
            skulle Skatteverket och kommunerna kunna agera gemensamt mot svarta
            pengar på bostadsmarknaden. För att åstadkomma en bättre myndighetssamverkan
            krävs en tydlig strategi från statens sida.
          </p>
          <p xml:id="i-95NJNGkgqSSBgzH6jj89RM">
            Regeringen bör ta fram en statlig strategi mot slumförvaltning
            i syfte att åstad­komma en bättre myndighetssamverkan. Detta bör
            riksdagen ställa sig bakom och ge regeringen till känna.
          </p>
          <p xml:id="i-RiJcx6f8Wi85Sq3gz3VPWU">
            Vänsterpartiet anser dessutom att kommunernas arbete för att
            motverka olovligt bo­ende, exempelvis i källarutrymmen och industrifastigheter,
            bör förbättras. Detta arbete är i dag eftersatt bl.a. p.g.a. att
            tillsynsbestämmelserna i plan- och bygglagen är snävare än i exempelvis
            miljöbalken, vilket gör att befogenheterna hos kommunernas stads­byggnadskontor
            inte är lika omfattande som hos t.ex. miljöförvaltningen.
          </p>
          <p xml:id="i-CPqrYnCHXPGhdBnsqBXcjj">
            Regeringen bör se över plan- och bygglagen i syfte att effektivisera
            tillsynen avse­ende olovliga boenden. Detta bör riksdagen ställa
            sig bakom och ge regeringen till känna.
          </p>
          <head xml:id="i-YGSApKAm967ERRVgQSTXVB" type="h1">
            4 Besittningsskydd vid brand
          </head>
          <p xml:id="i-QkqarSZY6PM4N1LU83nAf5">
            I dag omfattas inte den som drabbas av brand i sin lägenhet av
            besittningsrätten. Hyres­lagen gör det nämligen möjligt för värden
            att vräka den hyresgäst som fått sin bostad förstörd genom en
            eldsvåda. Ju större skadorna är, desto större är risken att förlora
            lägenheten. Den vanligaste branden i ett flerfamiljshus är orsakad
            av en glömd spis men risken för vräkning finns oavsett om hyresgästen
            själv har orsakat branden eller om den har uppstått genom en olyckshändelse,
            t.ex. ett elfel. Det finns exempel på hyresvärdar som utnyttjat
            situationen genom att kasta ut hyresgästen för att t.ex. göra
            om lägenheten till en bostadsrätt.
          </p>
          <p xml:id="i-SfJdHL32XAspgbeF8s9WJt">
            Att drabbas av en eldsvåda och kanske få både saker och minnen
            förstörda innebär i sig ett hårt slag. Att dessutom förlora sitt
            hyreskontrakt kan vara förödande. Det riskerar också att ställa
            till det för hyresgästen när det gäller möjligheten till ersättningsboende
            eller övriga försäkringar.
          </p>
          <p xml:id="i-Y3NXBBzfsxUdanKzQ8ogtK">
            I november 2017 tillsatte regeringen en utredning med uppdrag
            att bl.a. se över hy­resgästens ställning när en lägenhet förstörs
            och lämna behövliga förslag för att stärka hyresgästens skydd.
            Utredningen presenterades i maj 2018 (Ds 2018:18). I utredningen
            föreslås att hyresavtalet även fortsättningsvis ska förfalla vid
            förstöring av bostadslä­genheten men att hyresgästen kan begära
            ett nytt hyresavtal om en lämplig lägenhet som hyresvärden förfogar
            över. Avgörande ska då bli en intresseavvägning som delvis liknar
            avvägningen i tvister om besittningsskydd; hyresnämnden ska, om
            det är skäligt med hänsyn till båda parters ekonomiska och personliga
            förhållanden, kunna förklara att hyresgästen har rätt till ett
            hyresavtal rörande första lämpliga lägenhet som hyresvärden förfogar
            över. Lägenheten behöver inte nödvändigtvis ligga i det återuppförda
            huset utan kan även finnas i någon annan fastighet. Viktiga faktorer
            vid avvägningen är då å ena sidan hyresvärdens intresse av att
            hyra ut bostäder till andra än hyresgästen, å andra sidan hyresgästens
            bostadsbehov vid rådande läge på bostadsmarknaden (Ds 2018:18).
            Promemorian har remissbehandlats men hittills har inga lagförslag
            lagts fram.
          </p>
          <p xml:id="i-UJ9UukrPKU6mN4jWEiCo7N">
            Vänsterpartiet anser att utredningens förslag inte stärker hyresgästens
            skydd vid brand i tillräckligt hög utsträckning. Såsom förslaget
            är formulerat ges, som vi tolkar det, inga garantier för att hyresgästens
            besittningsrätt kvarstår efter en brand. I stället ska en intresseavvägning
            göras vars utfall är oklart. För att stärka hyresgästens besitt­ningsskydd
            vid brand bör hyreslagen ändras.
          </p>
          <p xml:id="i-R1ucCYixKD4YUwxxiY7DMk">
            Hyreslagen bör ändras så att hyresgästens besittningsrätt kvarstår
            även om en skada på lägenheten uppstått genom en brand. Detta
            bör riksdagen ställa sig bakom och ge regeringen till känna.
          </p>
          <head xml:id="i-HJwoSGkHPgFsFrVPg5oPv6" type="h1">
            5 Ökad trygghet för andrahandshyresgäster
          </head>
          <p xml:id="i-4r9Y3rLuNifEE8FGinoU4W">
            En konsekvens av bostadsbristen är att allt fler människor tvingas
            bo inneboende hos andra eller hyra lägenheter i andra hand. Som
            andrahandshyresgäst befinner man sig per definition i en beroendeställning
            till den som hyr ut. Vänsterpartiet vill skapa ett tryg­gare och
            mer rättssäkert system på andrahandsmarknaden och jämna ut de
            ojämlika maktförhållanden som råder mellan andrahandshyresgästen
            och den som hyr ut.
          </p>
          <p xml:id="i-YZhCzofLGL4QeGun8yKE83">
            Regeringen har nyligen stramat upp reglerna kring andrahandsuthyrning
            av hyreslä­genheter i syfte att bl.a. motverka ockerhyror (prop.
            2018/19:107). Vänsterpartiet väl­komnar detta men kan samtidigt
            konstatera att andrahandshyresgäster i det ägda bostads­beståndet
            befinner sig i en minst lika utsatt situation som andrahandshyresgäster
            på hyresmarknaden.
          </p>
          <p xml:id="i-XgnFqGduVVK5pKpuoheQom">
            Hyresgästutredningens betänkande Stärkt ställning för hyresgäster
            (SOU 2017:33) konstaterar att dagens system för privatbostadsuthyrning
            upplevs som otryggt och att det innebär en risk både för den som
            hyr ut och för den som hyr bostaden. Utredningen föreslår att
            lagen om uthyrning av egen bostad upphävs men att nu gällande
            regler för hyressättningen av privatbostäder som hyrs ut i andra
            hand behålls oförändrad. Vänster­partiet anser att nu gällande
            regler för privatuthyrning ska tas bort i sin helhet – även vad
            gäller hyressättningen. Vi menar att hyreslagens regler ska gälla
            vid andrahandsut­hyrning av såväl hyreslägenheter som privatägda
            bostäder.
          </p>
          <head xml:id="i-HHzYZhXKyRcH48SUKHK9bn" type="h2">
            5.1 Avskaffa privatuthyrningslagen
          </head>
          <p xml:id="i-UY8emgwTdE3vbgYdfN7W8a">
            Den som bor i hyresrätt i andra hand och har betalat för mycket
            i hyra kan vända sig till hyresnämnden för att få hyran prövad
            i efterhand. Om hyresnämnden gör bedömningen att hyran varit för
            hög ska förstahandshyresgästen betala tillbaka den överskjutande
            de­len till andrahandshyresgästen enligt reglerna om återbetalning
            av överhyra (55 e § hy­reslagen, 12 kap. jordabalken). Vänsterpartiet
            värnar denna ordning och anser att dessa regler även bör omfatta
            ägda bostäder och bostadsrätter. För att öka tryggheten för andrahandshyresgästerna
            bör hyran avspegla bruksvärdet.
          </p>
          <p xml:id="i-KNPjkMS2YZZDHqeVk4kVDA">
            Under den borgerliga regeringen drevs dock politiken i en helt
            annan riktning. Den 1 februari 2013 trädde lagen (2012:978) om
            uthyrning av egen bostad i kraft, den s.k. pri­vatuthyrningslagen.
            Lagstiftningen innebär att personer som äger sin bostad direkt
            eller indirekt, t.ex. en villa, ägarlägenhet eller bostadsrätt,
            kan hyra ut den med en högre hyra än bruksvärdessystemet medger.
            Hyran ska i stället motsvara ägarens beräknade kapital- och driftskostnader
            för bostaden. Kapitalkostnader beräknas som en skälig avkastning
            på bostadens marknadsvärde. Med det menas att bostaden värderas
            objektivt och räntan motsvarar ett par procent över gällande referensränta.
            Med driftskostnader menas t.ex. avgift till bostadsrättsföreningen,
            el, vatten, bredband m.m. Är bostaden möblerad kan man också ta
            ut ersättning för slitage av möbler. I praktiken innebär detta
            att personer som hyr en villa, ägarlägenhet eller bostadsrätt
            i andra hand betalar marknadshyra.
          </p>
          <p xml:id="i-U9k7qEgntaBe7apGBRYH9t">
            Den ovannämnda möjligheten att få tillbaka överhyra retroaktivt
            har också avskaf­fats för andrahandshyresgäster som hyr en ägd
            bostad i andra hand. I stället får andra­handshyresgästen numera
            gå till hyresnämnden och få sin framtida hyra fastställd till
            ett slags kostnadshyra. I kostnadshyran får, förutom månadsavgiften,
            en fiktiv räntekostnad räknas in. Denna hyra är således inte kopplad
            till uthyrarens faktiska kostnader.
          </p>
          <p xml:id="i-A64AgRtvZY3yCbhLXJas4d">
            Den 1 juli 2014 trädde även ändringar i bostadsrättslagen i kraft
            som innebär att bo­stadsrättsägaren inte längre behöver ”beaktansvärda
            skäl” utan endast ”skäl” för att få tillstånd för andrahandsuthyrning
            av bostadsrättsföreningen. Den borgerliga regeringen ville gå
            längre än så och låta bostadsrättsägare själva besluta om andrahandsuthyrning
            utan att begära tillstånd från bostadsrättsföreningens styrelse.
            Detta förslag genomfördes dock inte.
          </p>
          <p xml:id="i-Jt4NLFR89RpRjGiyVLQJqU">
            Enligt Boverket har hyrorna för bostadsrätter som hyrs ut i andra
            hand ökat med 84 procent sedan 2009. Den största ökningen har
            skett de senaste fem åren, dvs. sedan pri­vatuthyrningslagen trädde
            i kraft. De höga andrahandshyrorna slår hårt mot dem som i regel
            hyr i andra hand: unga, nyanlända och nyseparerade (Boverket 2018:
            Rapport 2018:29). I storstadsregionerna vittnar många andrahandshyresgäster
            om mycket höga hyresnivåer. Enligt Boverket har antalet bostäder
            som hyrs ut i andra hand inte ökat nämnvärt sedan privatuthyrningslagen
            trädde i kraft. Däremot har hyresnivåerna ökat kraftigt.
          </p>
          <p xml:id="i-TabZeCeeR856W1pAtTDdcu">
            Vänsterpartiet är mycket kritiskt till privatuthyrningslagen
            som innebär att det som anses vara en skälig hyra höjs och att
            hyresmarknaden blir än mer komplicerad. I prakti­ken blir det
            ett sätt att kringgå de lagar och regler som reglerar hyressättningen
            och att i smyg införa marknadshyror. Lagen gynnar främst dem som
            hyr ut, vilka ges möjlighet att ta ut en betydligt högre hyra
            än tidigare. Förlorarna är andrahands-hyresgästerna som tvingas
            betala stora summor för att ha någonstans att bo. För att komma
            till rätta med problemet bör privatuthyrningslagen tas bort i
            sin helhet – även vad gäller hyressätt­ningen. Hyreslagens regler
            ska gälla vid andrahandsuthyrning av såväl hyreslägenheter som
            privatägda bostäder.
          </p>
          <p xml:id="i-8Br7xUjUKR1x7j9kfD7jV7">
            Lagen (2012:978) om uthyrning av egen bostad bör avskaffas. Detta
            bör riksdagen ställa sig bakom och ge regeringen till känna.
          </p>
          <p xml:id="i-VSPJjWZ7sw9pTeKpzhmmzV">
            Vänsterpartiet vill i sammanhanget framhålla att andrahandsuthyrning
            är bra då en person tillfälligt inte bor i sin bostad, men det
            ger inga nya bostäder. Problemet med nu­varande regler är att
            det skapar incitament för dem som äger en bostad att behålla den
            och köpa upp fler bostäder trots att de själva inte bor där. Systematiserad
            andrahandsut­hyrning som inkomstkälla riskerar att skapar en växande
            klyfta mellan dem som tjänar och dem som förlorar på bostaden.
            I förlängningen riskerar det att skapa mycket ojäm­lika bostadsförhållanden
            och spä på den redan omfattande ojämlikhet som präglar bostadsmarknaden.
            För att förhindra spekulation och prisdrivande uppköp av bostäder
            är det viktigt att personerna är skrivna på den bostad som de
            köper. Vi vill se över hur man tydligare kan koppla köp och var
            man är skriven. Privatbostadsuthyrningen ska ses som ett komplement
            till den ordinarie bostadsmarknaden. Vi ser hellre satsningar
            på nybyggnation av billiga hyresrätter än kostsamma åtgärder som
            t.ex. skattelättnader för uthyrning av egen bostad.
          </p>
          <head xml:id="i-P2FgvhftyGawVUq8eH5p8N" type="h1">
            6 Stärk resthyresgästers ställning
          </head>
          <p xml:id="i-WLELTFtLZM6HwtJqacHpvY">
            De senaste decennierna har ett stort antal hyresrätter, såväl
            privata som allmännyttiga, ombildats till bostadsrätter. I samband
            med dessa ombildningar har en del hyresgäster, av olika skäl,
            inte ombildat sin hyresrätt till bostadsrätt. Några av dem har,
            inför om­bildningen, bytt sin hyresrätt mot en annan hyresrätt
            i syfte att kunna fortsätta att bo kvar i exempelvis allmännyttan
            med de fördelar som detta innebär. Andra har blivit kvar som hyresgäster
            i bostadsrättsföreningarna med sina forna grannar som hyresvärdar.
            Denna grupp kvarboende hyresgäster kallas resthyresgäster. Ofta
            rör det sig om perso­ner som av ekonomiska skäl inte har haft
            möjlighet att ombilda sin hyresrätt till bostads­rätt: äldre,
            sjuka, arbetslösa och ensamstående. Det saknas statistik över
            hur stor denna grupp är men enbart i Stockholms stad uppskattas
            antalet resthyresgäster till omkring 20 000 personer (SvD 2015-07-19).
          </p>
          <p xml:id="i-HpyvE6bkAXjcF8d3DjbGNA">
            Enligt lagen har resthyresgäster samma rättigheter som andra
            hyresgäster. I prakti­ken har dock resthyresgäster en svag ställning
            jämfört med andra hyresgäster. För det första har de sämre möjligheter
            att byta sin lägenhet mot en annan hyresrätt. I det fall de har
            bott i en allmännyttig hyresrätt förlorar de sin plats i den interna
            byteskön när fastig­heten ombildas till bostadsrätt. För det andra
            befinner de sig i underläge gentemot sin hyresvärd – bostadsrättsföreningen.
            Resthyresgäster är, per definition, inte medlemmar i den bostadsrättsförening
            som de hyr sin lägenhet av och har därmed inte möjlighet att påverka
            sitt boende via möten, stämmor m.m. För det tredje är bostadsrättsföreningar
            i regel sämre hyresvärdar än traditionella bostadsföretag. De
            saknar ofta kunskap om vilket juridiskt ansvar de har gentemot
            resthyresgästerna och utför sämre service och underhåll. Sammantaget
            får resthyresgästen, genom ombildningen, ett andra klassens förstahandskontrakt.
          </p>
          <p xml:id="i-zEaBuT3nUbVztQmLhaXDo">
            Bostadsrättsföreningarna har, å sin sida, starka ekonomiska incitament
            för att bli av med resthyresgästerna. När en resthyresgäst flyttar
            från sin lägenhet kan föreningen sälja lägenheten och därmed förstärka
            föreningens ekonomi. Enskilda resthyresgäster vittnar om att de
            har utsatts för hot och trakasserier för att förmås att flytta.
            I vissa fall har resthyresgäster vräkts på tvivelaktiga grunder
            efter ogrundade anklagelser om stör­ningar och obetalda hyror.
            Många resthyresgäster upplever sig vara rättslösa.
          </p>
          <p xml:id="i-QET2Zr8v3tgp99taBWiveH">
            Vänsterpartiet kan konstatera att det finns ett stort behov av
            att stärka resthyresgäs­ternas ställning, inte minst mot bakgrund
            av att ombildningarna av hyresrätter till bo­stadsrätter tenderar
            att öka i omfattning. I Stockholm har den blågröna majoriteten
            öpp­nat upp för ombildningar av omkring 20 000 allmännyttiga hyresrätter
            i ytterstaden. Om dessa ombildningar genomförs kommer antalet
            resthyresgäster sannolikt att öka kraftigt då en stor grupp hyresgäster
            i ytterstaden varken kan eller vill ombilda (Fastighetsnytt 2019-02-13).
          </p>
          <p xml:id="i-Xpq9ccDxkUgqzXk5NnCaJ5">
            Såväl Hyresgästföreningen som media har uppmärksammat resthyresgästernas
            situation under lång tid. Frågan har dock inte varit föremål för
            någon statlig utredning. Det är hög tid att resthyresgästernas
            situation utreds i syfte att dels få mer kunskap om problemets
            omfattning, dels ta fram förslag på åtgärder.
          </p>
          <p xml:id="i-LH6DXuqy7uop9hkDsE2W27">
            Regeringen bör tillsätta en utredning med uppdrag att dels se
            över resthyresgästers situation, dels föreslå åtgärder för att
            stärka resthyresgästers ställning. Detta bör riksda­gens ställa
            sig bakom och ge regeringen till känna.
          </p>
        </div>
        <div xml:id="i-G4f5ooNyt1dED1owgNVS66" type="signatureBlock">
          <list xml:id="i-MN6MWZMkXh2Jdxj7Jtrej">
            <item xml:id="i-JmjByZLgNw3SV4MNzWtkhp" who="i-Xte2hVf6qgEgJA6sWB1cDH" type="signature">
              Momodou Malcolm Jallow (V)
            </item>
            <item xml:id="i-N9sbWb9iqAEWswyqtBCbks" who="i-3SiHjpmKqDX1ahURx9ZWt3" type="signature">
              Maj Karlsson (V)
            </item>
            <item xml:id="i-EwbNmpeoEXCGHBieVqrKet" who="i-9XTMNkDLu5u66FsWiwysh1" type="signature">
              Karin Rågsjö (V)
            </item>
            <item xml:id="i-59jFJucbNEDZWCZ58v67vs" who="i-B4hV7rgBZqLtXzSvZhQHbo" type="signature">
              Mia Sydow Mölleby (V)
            </item>
            <item xml:id="i-CyDnKGSBRAPR6FXtze31cd" who="i-FqirGpgVadzcvH1i4Q2RHU" type="signature">
              Jon Thorbjörnson (V)
            </item>
            <item xml:id="i-26khiGYDr1rhJfXuhRmVJz" who="i-EgXqeVnPhVAxu5tLpK9F8M" type="signature">
              Vasiliki Tsouplaki (V)
            </item>
            <item xml:id="i-FzP1ejwboLNwqPFU3jYzUy" who="i-PAfMpaW8KP2UfRTBpXARTc" type="signature">
              Linda Westerlund Snecker (V)
            </item>
            <item xml:id="i-V4FMThvMscSZ8VuJ1WK6g4" who="i-3YXCipudYA4N8ZNFk2PrxQ" type="signature">
              Jessica Wetterling (V)
            </item>
          </list>
        </div>
      </div>
    </body>
  </text>
</TEI>
