<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202021-KU-03839">
  <teiHeader>
    <fileDesc>
      <titleStmt>
        <title>med anledning av prop. 2020/21:64 En konsultationsordning i frågor som rör det samiska folket</title>
        <author corresp="i-B4hV7rgBZqLtXzSvZhQHbo">av Mia Sydow Mölleby m.fl. (V)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2020/21:3839 av Mia Sydow Mölleby m.fl. (V)</title>
          <idno type="rdwebb">H8023839</idno>
          <rs type="number">3839</rs>
          <orgName type="comitteeAbbreviation">KU</orgName>
          <ref type="dokument_url_text">http://data.riksdagen.se/dokument/H8023839/text</ref>
          <ref type="dokument_url_html">http://data.riksdagen.se/dokument/H8023839</ref>
          <ref type="dokumentstatus_url_xml">http://data.riksdagen.se/dokumentstatus/H8023839</ref>
          <ref type="docx">http://data.riksdagen.se/fil/6CAE2653-2828-4CB0-85B3-91A90A913150</ref>
          <ref type="pdf">http://data.riksdagen.se/fil/84CBE283-BBDD-450F-B0BD-68628A18EFE3</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-B4hV7rgBZqLtXzSvZhQHbo</idno>
            <name>Mia Sydow Mölleby</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-WjgeYy5RFWngMB9NwFvFEY</idno>
            <name>Christina Höj Larsen</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-AcrNjdftfgEDKtVYDbE4tQ</idno>
            <name>Gudrun Nordborg</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-FqirGpgVadzcvH1i4Q2RHU</idno>
            <name>Jon Thorbjörnson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-PAfMpaW8KP2UfRTBpXARTc</idno>
            <name>Linda Westerlund Snecker</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-3YXCipudYA4N8ZNFk2PrxQ</idno>
            <name>Jessica Wetterling</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="dismissed"/>
        <correspAction xml:id="i-MjSgCFrqAV59RZG4cNcsia" type="basedOn"/>
        <correspContext corresp="i-MjSgCFrqAV59RZG4cNcsia">
          <ref>Proposition 2020/21:64</ref>
        </correspContext>
        <correspAction xml:id="i-2HEgVAgBAd6bhth9KVKrBJ" type="signed"/>
        <correspContext corresp="i-2HEgVAgBAd6bhth9KVKrBJ">
          <note type="signatory" corresp="i-B4hV7rgBZqLtXzSvZhQHbo"/>
          <note type="signatory" corresp="i-WjgeYy5RFWngMB9NwFvFEY"/>
          <note type="signatory" corresp="i-AcrNjdftfgEDKtVYDbE4tQ"/>
          <note type="signatory" corresp="i-FqirGpgVadzcvH1i4Q2RHU"/>
          <note type="signatory" corresp="i-PAfMpaW8KP2UfRTBpXARTc"/>
          <note type="signatory" corresp="i-3YXCipudYA4N8ZNFk2PrxQ"/>
        </correspContext>
        <correspAction xml:id="i-9mcvQw17hhiEoyxBmEfoxS" type="submitted">
          <date when="2021-01-22"/>
          <time when="10:15:31"/>
        </correspAction>
        <correspAction xml:id="i-NAwy9jWA23e9c7SsW6JU9n" type="dismissed">
          <date when="2021-01-26"/>
        </correspAction>
        <correspAction xml:id="i-BR1DF29HShBEksgDNbLyMz" type="reviewed">
          <date when="2021-01-26"/>
          <time when="13:31:02"/>
        </correspAction>
        <correspAction xml:id="i-QesBKmMMH9oXBC6Pi2S44W" type="referred">
          <date when="2021-01-27"/>
        </correspAction>
        <correspAction xml:id="i-S4W57Qz18FdHPjEuUD91Aa" type="expired">
          <date when="2021-03-30"/>
        </correspAction>
        <correspAction xml:id="i-7BJKuMsSn5psqZ9BzU6UzP" type="assigned">
          <date when="2022-01-10"/>
          <time when="11:53:56"/>
        </correspAction>
        <correspContext corresp="i-7BJKuMsSn5psqZ9BzU6UzP">
          <ref type="assignedTo">Konstitutionsutskottet</ref>
        </correspContext>
        <correspAction xml:id="i-13s9mcQ88a5AELWTUeYzpz" type="behandlas_i"/>
        <correspContext corresp="i-13s9mcQ88a5AELWTUeYzpz">
          <ref type="uppgift">2020/21:KU16</ref>
          <ref type="ref_dok_id">H801KU16</ref>
          <ref type="ref_dok_typ">bet</ref>
          <ref type="ref_dok_rm">2020/21</ref>
          <ref type="ref_dok_bet">KU16</ref>
          <ref type="ref_dok_titel">En konsultationsordning i frågor som rör det samiska folket</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div xml:id="i-WEdGUMRgoh7u4FMyU1ryPc" type="motHeader">
        <div xml:id="i-RXfotmGpk1auCEzchVpxCH" type="motTitle">
          Motion till riksdagen 2020/21:3839 av Mia Sydow Mölleby m.fl.
          (V) med anledning av prop. 2020/21:64 En konsultationsordning
          i frågor som rör det samiska folket
        </div>
      </div>
      <div xml:id="i-Ekyhy7wMbXdrPrnK2aW9s8" type="motBody">
        <div xml:id="i-A1oSUNGjh7e7RgvNPhTBCQ" type="motProposal" subtype="förslag">
          <head xml:id="i-JWxi4fvxBq2y3bqqwhCHGD">
            1 Förslag till riksdagsbeslut
          </head>
          <list xml:id="i-B1hoAkcCuTtVqEp7xwBsdd" style="ol">
            <item xml:id="i-8CDkNopAdFtca48HsGryxr">
              Riksdagen avslår proposition 2020/21:64.
            </item>
            <item xml:id="i-PVjh7ZwwvNKopGZkG9GFdC">
              Riksdagen ställer sig bakom det som anförs i motionen om att
              regeringen bör återkomma till riksdagen med ett förslag till konsultationsordning
              som baseras på principen om fritt informerat samtycke och innehåller
              en rätt för samiska företrädare att överklaga beslut om konsultation
              eller brister i konsultationsförfarandet och tillkännager detta
              för regeringen.
            </item>
            <item xml:id="i-X2yXPWWWDejWPoaYagtXRG">
              Riksdagen ställer sig bakom det som anförs i motionen om att
              regeringen snarast bör återkomma till riksdagen med ett förslag
              om resurstilldelning till samebyar och samiska organisationer
              för konsultation och tillkännager detta för regeringen.
            </item>
          </list>
        </div>
        <div xml:id="i-LvzPi5yCPDDkRZYeNNCYQ1" type="motContent">
          <head xml:id="i-GoTVuSTmqR5UkyAY76rGXe" type="h1">
            2 Inledning
          </head>
          <p xml:id="i-4r6fCdjqe7ovXS9dAxFFTf">
            Vänsterpartiet har under lång tid drivit frågor i syfte att stärka
            samers rättigheter, inflytande och livsvillkor. Vi har exempelvis
            motionerat regelbundet sedan 1991 om en ratificering av ILO-konventionen
            169. Vänsterpartiet är generellt positivt till att regeringen
            lagt fram ett förslag om konsultationsordning, det är något vi
            efterfrågat länge. Det är även positivt att regeringen föreslår
            att Sametinget, en sameby eller en samisk organisation själva
            ska ha möjlighet att ta initiativ till konsultation men tyvärr
            anser vi i likhet med flera remissinstanser att det saknas flera
            viktiga delar i regeringens förslag till konsultationsordning
            för att den ska vara verkningsfull och relevant.
          </p>
          <p xml:id="i-G23PkBVJ5PwFYVWxGRAAft">
            Vi utvecklar våra invändningar mot regeringens förslag nedan
            men vår allvarligaste kritik mot förslaget är att regeringen inte
            baserar sitt förslag till konsultationsordning på principen om
            rätt till fritt informerat förhandssamtycke, Free Prior and Informed
            Consent (FPIC). Denna princip är en grundläggande princip i folkrätten
            rörande staters relation till sina urfolk. Detta är en stor brist
            som gör att samerna riskerar att bli utan verklig självbestämmanderätt.
            Enligt vår mening är det mycket beklagligt att regeringen väljer
            att lägga fram ett förslag till konsultationsordning som strider
            mot modern folkrätt och som riskerar att bli ännu en oförrätt
            från staten som begås mot samerna.
          </p>
          <p xml:id="i-5djE2pcdaSj4w3Mq3zqVH6">
            Enligt folkrätten har urfolk särskilda rättigheter utöver de
            rättigheter som följer av ställningen som nationell minoritet.
            Sverige erkände samerna som urfolk 1977. Det handlar om rätt till
            självbestämmande och rätt till de landområden de traditionellt
            bebor. Samerna bor i Ryssland, Finland, Norge och Sverige. Detta
            stora landområde kallas för Sápmi. Sápmi breder ut sig över hela
            den norra delen av Nordkalotten. Forskning visar att samerna har
            en lång sammanhängande historisk anknytning till de områden där
            de bedrivit sin näring och utvecklat sin kultur. De fanns i Sápmi
            långt innan nations­gränserna upprättades. Svenska statens behandling
            av samerna och samiska frågor är dessvärre en mörk historia. Från
            det att den svenska majoritetsbefolkningen började befolka och
            bruka marken i de inre delarna av Norrland, i strid med den s.k.
            Lapp­kodicillen från 1751 som reglerade den gränsöverskridande
            renskötseln och gav samerna rätt att fritt röra sig över gränsen,
            försvårades samernas möjligheter att använda marken för renbete,
            jakt och fiske. Samer har också använts för tvångsarbete och de
            har tvångs­förflyttats.
          </p>
          <p xml:id="i-TRgKgyrGp7GxejMS8PoZ9B">
            1928 beslutade riksdagen att de samer som inte var renskötare
            inte heller skulle ha några samiska rättigheter. De fick t.ex.
            ingen särskild rätt att jaga och fiska i de områden där deras
            förfäder levt. På så sätt drog staten en skarp gräns mellan de
            samer som lever på renskötsel och de som försörjer sig på annat
            sätt. Statens samepolitik har lett till dagens motsättningar och
            konflikter mellan samer och andra grupper i befolkningen när det
            gäller bl.a. markrättigheter.
          </p>
          <p xml:id="i-6M7gfUUDyGeR6NSkn2iivV">
            FN:s rasdiskrimineringskommitté har vid ett flertal tillfällen
            kritiserat Sverige för brister när det gäller samernas rättigheter
            som urfolk. 2013 kritiserades Sverige för att inte ta tillräcklig
            hänsyn till samebyarna i samband med gruvetableringar och kommittén
            uppmanade då även den svenska regeringen att stoppa processen
            kring en etablering av en nickelgruva i Rönnbäcken i väntan på
            vidare granskning. 2017 gav ras­diskrimineringskommittén samebyn
            rätt i sak. Regeringens beslut om en gruvetablering är ett ingrepp
            i samebyns egendomsrätt. Kommittén har även uttryckt oro över
            att den svenska minerallagen tillåter stora industriprojekt och
            andra aktiviteter inom samiskt område, utan samernas fria och
            informerade förhandssamtycke. Kommittén har vidare rekommenderat
            Sverige att ändra lagstiftningen för att ge samerna ett större
            inflytande över sitt traditionella landområde så att samernas
            rättigheter överensstämmer med FN:s konventioner. Under den senaste
            granskningen våren 2018 uttalade rasdiskriminerings­kommittén
            stark kritik mot att Sverige inte uppnått resultat på området
            sedan 2013. Kommittén riktade i december 2020 en uppmaning till
            den svenska staten att revidera och dra tillbaka gruvtillstånden
            avseende Rönnbäcken till dess att en fullvärdig och inkluderande
            process har genomförts. Kommittén skriver även att Sverige bör
            revidera landets gruvlagstiftning så att denna speglar samernas
            status som urfolk och rätt till land och naturresurser, så att
            lagstiftningen överensstämmer med internationell standard om fritt
            och informerat förhandssamtycke.
          </p>
          <p xml:id="i-BPyqtn4Ld755UGNiWMruaj">
            Vänsterpartiet har regelbundet skrivit motioner till riksdagen
            i syfte att förbättra livsvillkoren för samerna. Vi driver bl.a.
            frågorna om att ILO-konvention 169 måste ratificeras och att FN:s
            urfolksdeklaration måste implementeras. Vi vill även se en parlamentariskt
            sammansatt utredning för att utreda ett utökat samiskt självstyre
            och Sametingets dubbla roller. En utredning bör även få i uppdrag
            att presentera förslag på en genomgripande och samlad samepolitik.
            Det är särskilt viktigt att det samiska folket både representeras
            och på andra sätt involveras och är delaktigt i utredningen. För
            vidare läsning om alla våra förslag på området hänvisar vi till
            motionen En modern samepolitik (2020/21:166). Vi har också i detta
            sammanhang lyft frågan som denna motion behandlar, dvs. att regeringen
            måste ta fram ett förslag till konsultationsordning som baserar
            sig på fritt informerat förhandssamtycke. Vidare har vi i vår
            budgetmotion för 2021 föreslagit att sametinget, samebyar och
            samiska organisationer måste få resurser för att genomföra konsultationer
            (mot. 2020/21:3191).
          </p>
          <head xml:id="i-4NiFRbrnfJWoqqMUSJC4YB" type="h2">
            2.1 Regeringens förslag
          </head>
          <p xml:id="i-Y2xE5zWzcMs4BFeadxZKxQ">
            I propositionen föreslår regeringen att en ny lag införs om konsultation
            i ärenden av särskild betydelse för samerna. Syftet med konsultationer
            är att främja det samiska folkets inflytande över sina angelägenheter.
            Förslaget innebär att regeringen, statliga förvaltningsmyndigheter,
            regioner och kommuner ska vara skyldiga att konsultera Sametinget
            innan beslut fattas i ärenden som kan få särskild betydelse för
            samerna. I vissa fall ska konsultation även genomföras med en
            sameby eller en samisk organi­sation. Domstolar och vissa förvaltningsmyndigheter
            är inte skyldiga att konsultera. Från konsultationsplikten undantas
            vissa ärendetyper och även vissa andra särskilt angivna fall.
            Den konsultationsskyldige bestämmer på vilket sätt en konsultation
            ska genomföras men ska så långt det är möjligt och lämpligt tillgodose
            den samiska företrädarens önskemål om konsultationsform. Grunderna
            för konsultationsförfarandet och hur det inleds regleras i den
            föreslagna lagen. Konsultationen ska genomföras i god anda och
            fortsätta tills enighet eller samtycke i den fråga som är orsak
            till konsul­tationen uppnåtts eller tills det förklaras att enighet
            eller samtycke inte kan nås i ärendet. Den konsultationsskyldige
            ska dokumentera vad som kommit fram vid konsultationen.
          </p>
          <head xml:id="i-FLhGnneFjyknGj1esbMbLR" type="h1">
            3 Vänsterpartiets ställningstagande
          </head>
          <p xml:id="i-Ebmxg4vpi9Rs8ykqcZDATH">
            Vänsterpartiet är generellt positivt till att regeringen lagt
            fram ett förslag om konsul­tationsordning. Vidare är det mycket
            positivt att regeringen, till skillnad från den utredning som
            ligger till grund för förslaget (Ds 2017:43), föreslår att Sametinget,
            en sameby eller en samisk organisation själva ska ha möjlighet
            att ta initiativ till konsultation. Utredningen lämnade inte något
            sådant förslag på grund av att det bedömdes att någon särskild
            rätt för samiska företrädare att begära konsultation inte behövs.
            Detta har dock kritiserats av en rad remissinstanser. Trots att
            regeringen föreslår en initiativrätt enligt ovan är det dessvärre
            vår sammantagna bedömning att regeringens förslag inte ger samerna
            den rätt till inflytande som ILO 169 och FN:s urfolks­deklaration
            kräver. Förslaget uppfyller därför inte de krav som ställs på
            Sverige enligt folkrätten. Här nedan redogör vi för de två viktigaste
            anledningarna till vårt ställnings­tagande.
          </p>
          <head xml:id="i-BcXM7mqMX4fFyVnQ6xtNg" type="h2">
            3.1 Beslut som strider mot samernas ståndpunkt
          </head>
          <p xml:id="i-TEiwnb4vpGjfFevuJ73pt8">
            Regeringen föreslår i propositionen att Sametingets, en samebys
            eller en samisk organisations samtycke till ett beslut efter en
            konsultation inte bör vara nödvändigt för beslutets giltighet.
            Ett stort antal remissinstanser, bl.a. Amnesty International (Amnesty),
            Sámiid Riikkasearvi/Svenska Samernas Riksförbund (SSR), Svenska
            kyrkan, Front Advokater, Samerådet och Stockholm Environment Institute
            (SEI), är kritiska till regeringens förslag och anför att det
            strider mot folkrättens utveckling om att vissa ingripande myndighetsbeslut
            förutsätter urfolks samtycke. Front Advokater anför att för att
            konsultationer ska få önskvärd effekt krävs det att de synpunkter
            som lämnas vid konsultation med Sametinget eller annan företrädare
            för samerna tillmäts avgörande betydelse. Dorotea, Härjedalens,
            Åre och Älvdalens kommuner är starkt kritiska till resonemanget
            i promemorian om att samernas utlåtande endast ska tillmätas stor
            betydelse.
          </p>
          <head xml:id="i-KVgTGejF6KzS5gH8MeVDHG" type="h3">
            3.1.1 Fritt informerat förhandssamtycke
          </head>
          <p xml:id="i-NeMsvLbuv4arqZxrb4aUEW">
            Rätten till fritt informerat förhandssamtycke, Free Prior and
            Informed Consent (FPIC), innebär att urfolk har rätt att bli konsulterade,
            informerade och har rätt att fatta beslut i frågor som berör dem
            och deras rättigheter, utan påtryckningar utifrån. FPIC är en
            grundläggande princip i folkrätten rörande staters relation till
            sina urfolk. Principen är central i FN:s urfolksdeklaration. Vänsterpartiet
            har i likhet med flera remissinstanser uppmärksammat att regeringen
            inte baserar sitt förslag till konsultationsordning på principen
            om rätt till fritt informerat förhandssamtycke. Regeringen gör
            inte heller någon utredning om vad FPIC-principen innebär för
            den svenska statens relation till samerna eller hur principen
            bör komma till uttryck i lagstiftningen. Detta är en stor brist
            som gör att samerna riskerar att bli utan verklig självbestämmanderätt.
            Såväl Civil Rights Defenders som Amnesty International och Sametinget
            har gjort liknande bedömningar i sina remissvar på utredningen
            som ligger till grund för propositionen.
          </p>
          <p xml:id="i-YFrKoqkBiBbxnUnrhdeph6">
            Vänsterpartiet instämmer i remissinstansernas kritik. Enligt
            vår mening är det mycket beklagligt att regeringen väljer att
            lägga fram ett förslag till konsultationsordning som strider mot
            modern folkrätt.
          </p>
          <head xml:id="i-16DsDy2729UmGaR9EHW99r" type="h2">
            3.2 Frågor om överklagande och rättsverkan vid utebliven eller
            bristande konsultation
          </head>
          <p xml:id="i-D7iEccsNehakNbvQymUdpD">
            Regeringen föreslår inte några särskilda bestämmelser om överklagande
            på grund av utebliven konsultation eller brister i konsultationsförfarandet
            eller i övrigt några sär­skilda rättsverkningar av underlåten
            eller bristande konsultation. Någon självständig överklaganderätt
            för samiska företrädare föreslås inte heller.
          </p>
          <p xml:id="i-RK6oNJGYi9u96NrtwJbRY9">
            Flera remissinstanser är kritiska till regeringens förslag, bl.a.
            Centrum för samisk forskning vid Umeå universitet (Umeå universitet),
            Sveriges lantbruksuniversitet (SLU), Diskrimineringsombudsmannen
            (DO), Bergs kommun, Civil Rights Defenders (CRD), Svenska kyrkan,
            Front Advokater och Stockholm Environment Institute (SEI). Remissinstanserna
            är kritiska mot eller ställer sig frågande till att det inte föreslås
            någon självständig överklaganderätt för samiska företrädare. Vissa
            nämner även bristen på sanktioner i övrigt vid bristande konsultation.
            Umeå universitet anser att avsaknaden av en särskild ordning för
            överklagande innebär att det inte finns tydliga sanktioner mot
            en myndighet som underlåter att genomföra konsultationer. DO anser
            att samiska före­trädare ska ha en möjlighet att överklaga beslut
            som tas utan eller utifrån otillräcklig konsultation. SLU anför
            att överklaganderätt är en väsentlig del i att höja kvaliteten
            på hur konsultationer genomförs, eftersom det sätter press på
            myndigheter att skapa en så bra process som möjligt och att en
            överklaganderätt även möjliggör en utveckling av tolkningen av
            den svenska konsultationsordningen genom domstolarnas rättspraxis.
            SEI framför liknande synpunkter som SLU. CRD föreslår att det
            bör räcka med att det kan konstateras att det skett en för samer
            betydelsefull avvikelse från konsultations­bestämmelserna för
            att ett beslut ska undanröjas. CRD anser att lagen bör ge tydlig
            vägledning för de tillämpande myndigheterna om den förväntade
            rättsverkan av bristande konsultation och att samer annars riskerar
            att behöva dras in i ytterligare rättsprocesser för att kunna
            hävda sin rätt till konsultation. Även Front Advokater anser att
            det är ett problem att rättsföljden vid bristande konsultation
            inte konkretiseras i förslaget genom att det inte föreslås någon
            sanktion vid underlåten eller bristande konsultation.
          </p>
          <p xml:id="i-DBXMoRSmEMpyqdyLLtQZxU">
            Vänsterpartiet instämmer i remissinstansernas kritik. Enligt
            vår mening är det oacceptabelt att samiska företrädare inte får
            möjlighet att överklaga utebliven eller bristande konsultation
            eller ges en självständig överklaganderätt. Sammantaget med det
            ovan nämnda förslaget om att samiska företrädares samtycke inte
            är nödvändigt för att beslutet ska vara giltigt, kommer den uteblivna
            möjligheten att överklaga att leda till att syftet med konsultationsordningen
            urvattnas helt.
          </p>
          <p xml:id="i-5Q37AGEfbDJyZSqjpt5RFe">
            Riksdagen bör avslå proposition 2020/21:64. Detta bör riksdagen
            besluta.
          </p>
          <p xml:id="i-GDnBQCT4r8tGQbXpf5qkwn">
            Vidare bör regeringen återkomma till riksdagen med ett förslag
            till konsultations­ordning som baseras på principen om fritt informerat
            samtycke och innehåller en rätt för samiska företrädare att överklaga
            beslut om konsultation eller brister i konsultations­förfarandet.
            Detta bör riksdagen ställa sig bakom och ge regeringen till känna.
          </p>
          <head xml:id="i-VQJYJvtNAmkqAcYJtJupa7" type="h2">
            3.3 Resurser till Sametinget, samebyar och samiska organisationer
          </head>
          <p xml:id="i-SRfX1www2RGgGkUuVRTjtd">
            Samebyar och samiska organisationer har begränsande ekonomiska
            resurser. Många samebyar har även stora skulder till följd av
            rättsliga tvister om landområden etc. I utredningen om en konsultationsordning
            (Ds 2017:43) gör regeringen bedömningen att Sametinget, samebyar
            och samiska organisationer kommer att få en ökad arbetsbörda till
            följd av den nya ordningen. Regeringen bedömer därför att personalresurser
            bör tillföras Sametinget och att Svenska Samernas Riksförbund
            (SSR) bör tillföras resurser. Vidare skriver regeringen att även
            andra organisationer kan förväntas delta i växande utsträckning
            i konsultationer. Dock nämns inget i utredningen om ökade kostnader
            för dessa organisationer eller för enskilda samebyar.
          </p>
          <p xml:id="i-DcbcMkcSuFQjhgbkJmS5JX">
            I propositionen bedömer regeringen att Sametinget får en ökad
            arbetsbelastning till följd av konsultationsordningen. För att
            syftet med konsultationsordningen ska uppnås bör Sametinget, som
            företrädare för det samiska folket, ha tillräckliga resurser för
            att delta effektivt i konsultationer. Sametingets förvaltningsanslag
            ökades därför i budgetpropositionen för 2018 (prop. 2017/18:1
            utg.omr. 1) med 11 miljoner kronor för att Sametinget bl.a. ska
            kunna genomföra sina uppgifter enligt konsultationsordningen.
            När det gäller samebyar och samiska organisationer nöjer sig dock
            regeringen med att konstatera att deras faktiska möjligheter att
            delta i konsultationer är beroende av att de har ekonomiska och
            personella resurser för detta. Vidare skriver regeringen att avsaknaden
            av resurser kan medföra att vissa av dessa företrädare inte har
            några faktiska möjligheter att delta i konsultationer och att
            konsultationsordningen på så sätt inte kommer att uppfylla sitt
            syfte. Några resurser för att samebyar och samiska organisationer
            ska kunna genomföra konsultationer föreslås dock inte av regeringen.
            I stället hänvisar regeringen till kommande utvärdering av den
            nya lagen. Enligt Vänsterpartiets mening är detta inte ett godtagbart
            sätt att hantera situationen på.
          </p>
          <p xml:id="i-Su9KCwEvvVSDyq9Ty5Vwf7">
            För att en konsultationsordning ska kunna uppfylla sitt syfte
            behöver samtliga berörda samiska parter tillräckliga resurser.
            Regeringen bör därför snarast återkomma till riksdagen med ett
            förslag om resurstilldelning till samebyar och samiska organi­sationer
            för konsultation. Detta bör riksdagen ställa sig bakom och ge
            regeringen till känna.
          </p>
        </div>
        <div xml:id="i-DSpgqL4eDFH9Zp1KFgPeGr" type="signatureBlock">
          <list xml:id="i-MuKGK3Frr3bVuriuQsLb5U">
            <item xml:id="i-Cf78YDHmfBEDfabR3EnSdh" type="signature">
              Mia Sydow Mölleby (V)
            </item>
            <item xml:id="i-3cXzCd8nzpEQSWthN6XqS9" type="signature">
              Christina Höj Larsen (V)
            </item>
            <item xml:id="i-Nn3buhHZADDR5EaRW19LRH" type="signature">
              Gudrun Nordborg (V)
            </item>
            <item xml:id="i-DhpEyXHbJcNQDLxtmRiq6E" type="signature">
              Jon Thorbjörnson (V)
            </item>
            <item xml:id="i-MYBgfvWLxZNGdhzxzxvW88" type="signature">
              Linda Westerlund Snecker (V)
            </item>
            <item xml:id="i-Nn2R3p4kf8EHWUv7VVJQ1L" type="signature">
              Jessica Wetterling (V)
            </item>
          </list>
        </div>
      </div>
    </body>
  </text>
</TEI>
