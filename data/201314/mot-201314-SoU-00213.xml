<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201314-SoU-00213">
  <teiHeader>
    <fileDesc>
      <titleStmt>
        <title>Vård till illegala utlänningar m.m.</title>
        <author corresp="i-TKwDinNn4twnLieK52EXRu">av Björn Söder (SD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Vård till illegala utlänningar m.m.</title>
          <idno type="rdwebb">H102So213</idno>
          <rs type="number">So213</rs>
          <orgName type="comitteeAbbreviation">SoU</orgName>
          <ref type="dokument_url_text">http://data.riksdagen.se/dokument/H102So213/text</ref>
          <ref type="dokument_url_html">http://data.riksdagen.se/dokument/H102So213</ref>
          <ref type="dokumentstatus_url_xml">http://data.riksdagen.se/dokumentstatus/H102So213</ref>
          <ref type="doc">http://data.riksdagen.se/fil/5E03D784-E6E1-4233-9739-E2A9D3D61C9C</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-TKwDinNn4twnLieK52EXRu</idno>
            <name>Björn Söder</name>
            <state type="partyAffiliation" ref="Q504069">
              <desc>SD</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-GeMj44EkFDozXQ9gmwEeY3" type="signed"/>
        <correspContext corresp="i-GeMj44EkFDozXQ9gmwEeY3">
          <note type="signatory" corresp="i-TKwDinNn4twnLieK52EXRu"/>
        </correspContext>
        <correspAction xml:id="i-VW2QzrxvCAbM8ikR7bbfit" type="numbering">
          <date when="2013-09-27"/>
        </correspAction>
        <correspAction xml:id="i-EHdgdituphW3PCfEwQrfL5" type="submission">
          <date when="2013-09-24"/>
        </correspAction>
        <correspAction xml:id="i-1qvE2w9Rs6PBx9SZ9hQL5" type="transfer">
          <date when="2013-09-24"/>
        </correspAction>
        <correspAction xml:id="i-AXPnxAchorcDjmZhto4NjQ" type="assigned"/>
        <correspContext corresp="i-AXPnxAchorcDjmZhto4NjQ">
          <ref type="assignedTo">Socialutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-5q87ojAT1KymNSCDBwgQHu" type="motHeader"/>
      <div xml:id="i-F9Tc2aXQR5RReBSDHp3EYg" type="motBody">
        <div xml:id="i-Y4qPadWRBSqQNRRgqprAR6" type="motProposal" subtype="förslag">
          <head xml:id="i-WfCibZVsJ2rVP5qbuEprB8">
            Förslag till riksdagsbeslut
          </head>
          <list xml:id="i-G92fwGcaQW2ycLt8t74kPZ" style="ol">
            <item xml:id="i-3NB733VnxYuksWwQv13Mcf">
              Riksdagen tillkännager för regeringen som sin mening vad som
              anförs i motionen om att utreda möjligheterna för att svenskar,
              bosatta i Sverige, inte ska behöva betala högre avgifter för sjukvård,
              tandvård och mediciner än asylsökande.
            </item>
            <item xml:id="i-NSYfetQ29qm6uxy7SLUEBG">
              Riksdagen tillkännager för regeringen som sin mening vad som
              anförs i motionen om att inte ge utlänningar som vistas illegalt
              i landet rätt till vård på samma villkor som asylsökande.
            </item>
            <item xml:id="i-J8ZcafW1bZr5uD5Ju9J3g1">
              Riksdagen tillkännager för regeringen som sin mening vad som
              anförs i motionen om att besluta att utlänningar som vistas illegalt
              i landet endast ska ges rätt till akut sjukvård.
            </item>
            <item xml:id="i-RDzF2U2rUgfPuY2sVhYgpM">
              Riksdagen tillkännager för regeringen som sin mening vad som
              anförs i motionen om att utreda olika möjligheter för att kunna
              utkräva full ersättning för den akutsjukvård som utlänningar som
              vistas illegalt i landet har fått.
            </item>
            <item xml:id="i-JPRQjANiRtGZQpk4JNqxtv">
              Riksdagen tillkännager för regeringen som sin mening vad som
              anförs i motionen om att kräva av landets vårdinrättningar att
              polismyndigheten kontaktas i samband med att utlänningar som vistas
              illegalt i landet får akut sjukvård, så att utvisning kan verkställas
              efter att akut vård getts.
            </item>
          </list>
        </div>
        <div xml:id="i-NZ9seN7Hf5pmKpU1RshzzC" type="motContent">
          <head xml:id="i-44QRTGnirDJZfZ8e69e8Kp" type="h1">
            Motivering
          </head>
          <p xml:id="i-L6P5LZM5zHujnxmMTKam9u">
            Den s.k. sjuklövern (samtliga riksdagspartier utom Sverigedemokraterna)
            beslutade unisont den 22 maj 2013 att utlänningar som vistas illegalt
            i Sverige, s.k. tillståndslösa, fr.o.m den 1 juli 2013 har rätt
            till vård på samma villkor som asylsökande. Beslutet innebär att
            barn, som vistas illegalt i landet, skall få rätt till fullständig
            vård, tandvård och läkemedel. Vuxna får rätt till vård som inte
            kan anstå och mödrahälsovård.
          </p>
          <p xml:id="i-JKo92T7exhA2Z1J9yQcfuU">
            Sverige har idag Europas mest liberala migrationslagar. Regeringen
            har tillsammans med Miljöpartiet under denna mandatperiod fortsatt
            liberalisera migrationspolitiken, i syfte att öka massinvandringen
            till Sverige. Det är alltså idag ännu lättare än tidigare att
            få uppehållstillstånd i Sverige. Trots de extremt liberala migrationslagarna
            finns det människor som har fått avvisningsbeslut eftersom man
            anser att de inte har tillräckliga skäl att stanna i landet. Det
            finns också människor som tagit sig in i landet utan att ens bemöda
            sig om att söka uppehållstillstånd.
          </p>
          <p xml:id="i-71xTj6ecTvW2A7xVTgUNKw">
            Det handlar alltså om människor som bryter mot svensk lagstiftning
            genom att inte respektera våra lagar då de uppehåller sig illegalt
            i vårt land. Det är dessa människor som övriga riksdagspartier
            nu premierat med privilegier, som en sorts uppmuntran om att de
            gör rätt i att stanna kvar i landet.
          </p>
          <p xml:id="i-RJJ5Akeb1B9fc5895n66ZW">
            Det är i sammanhanget viktigt att poängtera att bristande betalningsförmåga
            självklart inte skall leda till att människor dör. Liv skall givetvis
            räddas oavsett om man kan betala eller ej. FN:s deklaration om
            mänskliga rättigheter ger alla rätt till akut sjukvård. Dock står
            det där ingenting om hur denna vård skall finansieras.
          </p>
          <p xml:id="i-4rtJ1MgwzxLSqiJBFuPfwZ">
            Genom att ge utlänningar som vistas illegalt i Sverige privilegier
            som inte ens landets egen befolkning har, skapar det incitament
            för att stanna kvar i landet och bygga upp ett parallellt skuggsamhälle.
            Ingen vet idag hur många som uppehåller sig illegalt i landet.
            Siffror i beslutsunderlaget talade om att man antar att 10 000–35
            000 personer vistas i Sverige illegalt. Man antar.
          </p>
          <p xml:id="i-NbpFQ6qavMNtsSJsjtS6S6">
            Riksdagens beslut skickar givetvis också signaler till vår omvärld.
            Kan man bara ta sig över gränsen till Sverige så har man kostnadsfri
            tillgång till svensk sjukvård, tandvård och mediciner. Man kan
            med säkerhet räkna med att personer som vistas illegalt i Europa
            och även utanför Europa kommer att försöka ta sig till Sverige.
            Här väntar avgiftsfri sjukvård, tandvård och mediciner. I underlaget
            till beslutet skriver man att det förvisso skulle kunna innebära
            att fler personer lockas att söka sig till landet utan att ha
            tillstånd men att det inte finns något säkerställt samband mellan
            ökad rätt att ta del av sociala förmåner, t.ex. hälso- och sjukvård,
            och antalet som vistas i landet utan tillstånd. Man antar helt
            enkelt att inga skall söka sig till Sverige på grund av detta.
            Man antar.
          </p>
          <p xml:id="i-Vw4e5EGSj16iFk5EfRR5RT">
            Genom att nu ge ekonomiska fördelar för människor som vistas
            här illegalt riskerar man skapa en situation där den inhemska
            befolkningen inte kan få den vård som ställs upp i hälso- och
            sjukvårdslagen. Belastningen på svensk sjukvård kan komma att
            öka och de redan långa köerna kan komma att bli längre. Detta
            drabbar den svenska befolkningen och alla andra som befinner sig
            lagligt i landet, genom att de får sämre tillgänglighet till sjukvård.
            Men i underlaget till beslutet antar man att vårdkonsumtionen
            inte skall öka drastiskt. Man antar.
          </p>
          <p xml:id="i-6CS79dFruBY9q8dkTi6tdB">
            Beslutet innebär att dessa illegala personer förvisso skall betala
            en mindre patientavgift eller en mindre avgift för medicinen.
            De skall enligt beslutet betala samma avgifter som gäller för
            asylsökande, vilket innebär att avgiften för läkarvård och tandvård
            blir 50 kronor och för vård hos andra vårdkategorier 25 kronor.
            Läkemedel på apotek kostar dem inte mer än 50 kronor och en sjukresa
            kostar högst 40 kronor.
          </p>
          <p xml:id="i-X8BKJc2w2S5KVqwWNS7zws">
            Men eftersom dessa personer vistas illegalt i landet har de inga
            personuppgifter eller adresser. De behöver alltså inte identifiera
            sig. Detta innebär att den faktura som medföljer personen efter
            vård inte behöver betalas eftersom det ändå inte är någon som
            kan söka upp personen för att begära in pengarna. Nästa gång de
            behöver vård upprepas proceduren. Det blir således kostnadsfri
            sjukvård, tandvård och mediciner för dessa personer.
          </p>
          <p xml:id="i-VL72bhykUDm791p5pnuSLJ">
            Med anledning av detta bör man från ett nationellt håll fastställa
            att utlänningar som vistas illegalt i Sverige endast skall ges
            rätt till akut sjukvård och kräva av landets vårdinrättningar
            att polismyndighet kontaktas i samband med att utlänningar som
            vistas illegalt i landet erhåller akut sjukvård, så att utvisning
            kan verkställas efter att akut vård getts. Likaså bör de som vistas
            illegalt i landet och erhåller akutsjukvård betala full ersättning
            för vården genom att antingen vårdtagaren eller vårdtagarens hemland
            betalar. Regeringen bör därför utreda olika möjligheter för att
            kunna utkräva full ersättning för given vård.
          </p>
          <p xml:id="i-PRfK3ApMg2E3nxYhaBbMyG">
            Utlänningar som vistas illegalt i landet kan också söka sig till
            både offentliga och privata vård- och tandvårdsaktörer. Eftersom
            ingen kan verifiera de som erhållit vården kan detta bli lukrativt
            för de aktörer som vill fylla ut tid då de inte tar emot patienter
            eller ge bort vård avgiftsfritt för vissa patienter då aktörerna
            ändå erhåller ersättning.
          </p>
          <p xml:id="i-UtoWAoaeLMkCAUxGoY7b1N">
            I beslutsunderlaget antar man en merkostnad för landstingen på
            210–300 miljoner kronor årligen och staten skall därför avsätta
            750 miljoner kronor under 2014 och 2015 för att täcka dessa kostnader.
            Men kostnaden är beräknad på en massa antaganden.
          </p>
          <p xml:id="i-NXjcu2LVTDfxKEaszQGXbh">
            Underlaget inför beslutet bestod endast av en massa antaganden.
            Någon ordentlig utredning var inte gjord inför beslutet. Först
            i februari nästa år skall Socialstyrelsens utredning kring dels
            vad som skall omfattas av begreppet vård som inte kan anstå, dels
            dokumentation och uppföljning av vård till papperslösa. Man skall
            då också ha tagit fram rutiner för vårdens identifiering av patienterna.
          </p>
          <p xml:id="i-FZwDY12odTsGG76mAmFjMv">
            Det är inte bara skattebetalarnas kostnader, som man skall väga
            in i detta. Det handlar också om rättviseaspekten. För samtidigt
            som sjuklövern i riksdagen nu har beslutat om dessa privilegier
            framkommer dagligen uppgifter som gör gällande att svenskar inte
            har råd att erhålla den vård de behöver. De har inte råd att betala
            patientavgifter. De har inte råd att betala för den medicin som
            de behöver. Regeringen har nämligen höjt högkostnadsskydden från
            900 kronor till 1 100 kronor för läkarbesök och från 1 800 kronor
            till 2 200 kronor för mediciner.
          </p>
          <p xml:id="i-QxiP7UinqHm3N6fSc5R4Y4">
            Enligt riksdagens utredningstjänst avstod under 2009 77 000 svenskar
            från medicinering, 48 000 svenskar från sjukvård och 490 000 svenskar
            från tandvård. Detta på grund av att de inte hade råd.
          </p>
          <p xml:id="i-QHBpxLDKX5QzVRDgZB5tdt">
            Ett exempel på den orättvisa politik som sjuklövern i riksdagen
            ställt sig bakom:
          </p>
          <p xml:id="i-5e9yL5a27ZCw2ENoqqTVh5">
            Under en 12-månaders period nyttjar en svensk pensionär och en
            illegal utlänning av samma ålder och vårdbehov den svenska sjukvården.
            Låt oss säga att de söker kontinuerlig vård för vanligt förekommande
            hjärt- och astmabesvär.
          </p>
          <p xml:id="i-4676NLPJ9YjWX6LqMNFCPy">
            Båda besöker sjukvården 12 gånger – en gång per månad – under
            ett år för besvär med astma och hjärta. Båda personerna tar sjukhustaxi
            till mottagningen vid 12 tillfällen. Båda hämtar ut mediciner
            12 gånger – en gång per månad. Båda ligger inlagda på sjukhus
            i 7 dygn under året.
          </p>
          <p xml:id="i-NTPBdbgdk1wkaouSXTtM4b">
            Under året söker de också akut tandvård för tandvärk och för
            att laga två hål – 1 undersökning plus 2 återbesök med reparativ
            åtgärd.
          </p>
          <p xml:id="i-8d6futPoaU1N9q8XYNJgx7">
            Av detta exempel framgår att en pensionär som har levt hela sitt
            liv i Sverige kommer att betala 7 490 kronor om året för den vård
            som personen behöver. För en s.k. tillståndslös utlänning som
            uppehåller sig illegalt i Sverige uppgår kostnaden till 1 830
            kronor. Den svenska pensionären tvingas således betala 5 660 kronor
            mer.
          </p>
          <p xml:id="i-Nwm3FeWQYzUzBmggzpEM8z">
            Man ger alltså privilegier till människor som aldrig bidragit
            till vårt gemensamma välfärdssamhälle och som bryter mot svenska
            lagar.
          </p>
          <p xml:id="i-EXpZcosvRrRVCnNVFMJpHP">
            Med anledning av detta bör riksdagen tillkännage för regeringen
            att en utredning skall göras för att utreda möjligheterna för
            att svenskar, som är bosatta i Sverige, inte skall behöva betala
            mer för sjukvård, tandvård och mediciner än asylsökande. Likaså
            bör riksdagen tillkännage för regeringen som sin mening att utlänningar
            som vistas illegalt i landet inte skall ges rätt till vård på
            samma villkor som asylsökande.
          </p>
        </div>
        <div xml:id="i-JEpbA64etxkLJVsXyWosnS" type="signatureBlock">
          <list xml:id="i-QfpeLMxMTSg5jVRtpYAx6g">
            <item xml:id="i-Ju2i1sGYE7zPFWsqXBaFNT" who="i-TKwDinNn4twnLieK52EXRu" type="signature">
              Björn Söder (SD)
            </item>
          </list>
        </div>
      </div>
    </body>
  </text>
</TEI>
