<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-197778--00477">
  <teiHeader>
    <fileDesc>
      <titleStmt>
        <title>om energipolitiken</title>
        <author>av Rolf Hagel och Alf Lövenborg </author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>om energipolitiken</title>
          <idno type="rdwebb">G102477</idno>
          <rs type="number">477</rs>
          <ref type="dokument_url_text">http://data.riksdagen.se/dokument/G102477/text</ref>
          <ref type="dokument_url_html">http://data.riksdagen.se/dokument/G102477</ref>
          <ref type="dokumentstatus_url_xml">http://data.riksdagen.se/dokumentstatus/G102477</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person>
            <idno>r-0</idno>
            <name>on (kuts)</name>
            <state type="partyAffiliation">
              <desc/>
            </state>
          </person>
          <person gender="man">
            <idno>i-6HVmZpF6CAUVuorYgJb32Y</idno>
            <name>ROLF HAGEL</name>
            <state type="partyAffiliation" ref="Q110837">
              <desc>apk</desc>
            </state>
          </person>
          <person gender="man">
            <idno>i-W9KJtV2o1wQ4MwHUQGNFdx</idno>
            <name>ALF LÖVENBORG</name>
            <state type="partyAffiliation" ref="Q110837">
              <desc>apk</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-4aFzLmLxC8xZEnP89RL56M" type="signed"/>
        <correspContext corresp="i-4aFzLmLxC8xZEnP89RL56M">
          <note type="signatory" corresp="r-0"/>
          <note type="signatory" corresp="i-6HVmZpF6CAUVuorYgJb32Y"/>
          <note type="signatory" corresp="i-W9KJtV2o1wQ4MwHUQGNFdx"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/197778/mot_197778__477/mot_197778__477-001.pdf"/>
      <div type="motHeader" xml:id="i-BLUqcirHhQAwN2tWneN5ND">
        <div type="motTitle" xml:id="i-RZyfDx9t82j8gZCStZ4WnR"/>
        <div type="motSubmissionInfo" xml:id="i-8TmHb9JUC1MtLfipu8RnJv"/>
      </div>
      <div type="motBody" xml:id="i-4dfKMgG4HLosc29ATB8Xog">
        <div xml:id="i-Sigdf1zhmpn3eTPo4YiQtY">
          <p xml:id="i-BSZ68ZFPwnEBvQ5Q3amwVL">
            Mot. 1977/78:477
          </p>
          <p xml:id="i-FUW39uJnyEozrgqJiWY5o7">
            Motion
          </p>
          <p xml:id="i-BatMaGdec7HZr4DemM3LWq">
            1977/78:477
          </p>
          <p xml:id="i-P4EvUJP1Ko5eLstaFRMH91">
            av Rolf Hagel och Alf Lövenborg om energipolitiken
          </p>
          <p xml:id="i-SPxNRp4sFzELwq9Wo9s2Jd">
            Sammanfattning. Motionen tar upp den akuta krissituationen som
            skapats genom den nuvarande regeringens åtgärder att försena och
            stoppa det energiprogram som riksdagsmajoriteten biföll 1975.
            En radikal nyorientering av svensk energipolitik är nödvändig.
            Viktigast är att snabbt frigöra Sverige från behovet av importerad
            olja. Enda realistiska alternativet under över- skådlig tid är
            kärnkraften. 1975 års beslut om 13 reaktorer bör fullföljas utan
            ytterligare dröjsmål. De oerhörda rikedomarna i den svenska alunskiffern
            bör utvinnas genom LKAB eller ett för detta ändamål särskilt bildat
            statligt bolag. Alla leden i kärnbränslecykeln bör utvecklas inom
            "landet och som statliga företag. Utbyggnad av de ännu orörda
            älvarna avvisas. De multinationella oljebolagens dotterföretag
            i Sverige bör förstatligas.
          </p>
          <p xml:id="i-Mp3Bqzp33C7uAhjWPCixs6">
            För vetenskapens och teknikens utveckling
          </p>
          <p xml:id="i-7grzBNA5c9foqLmHhCkDRz">
            I den politiska ekonomin, i varje fall den som står på vetenskaplig
            grund, utgår man från den elementära sanningen att produktionen
            på varje utvecklingsstadium alltid har två sidor: produktivkrafterna
            och produktions- förhållandena. Människan är den viktigaste produktivkraften.
            Men arbets- produktiviteten bestäms av den tekniska utrustningen.
            Numera är också vetenskapen en produktivkraft. Den vetenskaplig-tekniska
            revolutionen, som inleddes på allvar på 1940-talet med elektroniken,
            syntetkemin, cybernetiken (informations- och datatekniken), igångsättningen
            av det första industriella kärnkraftverket i Sovjetunionen 1954,
            rymdforskningen som tog sin början med den första sovjetiska sputniken
            1957 osv., har möjliggjort en oerhörd utveckling av arbetets produktivitet.
            Vi skall här inte gå in närmare på skillnaden mellan den vetenskaplig-
            tekniska revolutionens verkningar under socialismen, där den möjliggör
            en snabb höjning av levnadsstandarden för hela folket, kortare
            arbetstid, längre semester etc., och under kapitalistiska produktionsförhållanden,
            där de arbetsbesparande processerna i förening med den allmänna
            ekonomiska krisen har lett till en hög och i stor utsträckning
            kronisk arbetslöshet, samtidigt som monopolkapitalets makt att
            bestämma priserna medfört en galopperande inflation. Kan framstegsvänliga
            människor i denna situation inrikta sin kamp mot produktivkrafternas
            utveckling? Naturligtvis inte. Talet om ”nolltillväxt” och återgång
            till tidigare stadier av den industriella utvecklingen är lika
            reaktionärt — och lika fåfängt — i vår tid som maskinkrossarnas
            desperata
          </p>
          <p xml:id="i-Qd7AFCwznH4jVpGdkoA2rD">
            1 Riksdagen 1977178. 3 saml. Nr 477
          </p>
          <pb facs="riksdagen-motions-pdf/data/197778/mot_197778__477/mot_197778__477-002.pdf"/>
          <p xml:id="i-PTxrvutbguoaDNWBTLkbpa">
            Mot. 1977/78:477 2
          </p>
          <p xml:id="i-KNMs7qCkALXtUbmbYsLiKv">
            kampanjer mot spinn- och vävmaskiner i den industriella revolutionens
            början. Som kommunister är vi givetvis för den vetenskapliga och
            tekniska utvecklingen, samtidigt som vi bekämpar det kapitalistiska
            system som fjättrar och snedvrider denna utveckling och skapar
            massarbetslöshet och misär. I Sverige finns i dag alla förutsättningar,
            utom ett förnuftigt samhällssys- tem, för att hela folket skall
            ha full sysselsättning och leva i välstånd. Sverige är ett mycket
            rikt land, rikt på naturtillgångar, rikt på högt utvecklade produktiva
            krafter.
          </p>
          <p xml:id="i-9hxsW2T6obWHALQ15QFg5S">
            En fläkt från medeltiden
          </p>
          <p xml:id="i-AoXzBet77ddrKZzNiUw9jc">
            När arbetarklassen och hela det arbetande folket borde mobiliseras
            för en radikal politisk förändring, som skulle begränsa och slutligen
            likvidera monopolkapitalets makt och frigöra alla rikdomar och
            alla skapande krafter, har det här som i några andra kapitalistiska
            länder utvecklats en högröstad men förhoppningsvis kortlivad kampanj
            mot vetenskap och teknik. Denna fläkt från medeltiden beskrevs
            av civilingenjör Bernard di Crescenzo i nr 101975 av frankrikes
            kommunistiska partis teoretiska månadstidskrift Cahiers du Communisme.
            Vad han säger om Frankrike kan också sägas om dagens Sverige:
            ”Vi befinner oss i en period av ekonomisk tillbakagång, präglad
            av en massa pessimistiska, utvecklingsfientliga idéer i släptåget
            på teorin om nolltillväxt och med tilltagande angrepp på vetenskapen.
            Dessa angrepp stannar inte vid ord utan åtföljs av tillbakagång
            för forskningen i fråga om anslag, målsättning och ett ifrågasättande
            av forskningens roll och forskarnas ställning.”
          </p>
          <p xml:id="i-StLMeaUJdd2euTT7LNksGP">
            Energiförsörjningen grundvalen för modern ekonomi
          </p>
          <p xml:id="i-NyoHA9f8d4A7D1p7xo7meU">
            För utvecklingen av det moderna samhällets ekonomi är energiförsörj-
            ningen en av grundvalarna. Takten i vetenskapens och teknikens
            utveckling, produktionens intensifiering, höjningen av dess tekniska
            nivå, förbättringen av arbetsförhållandena och möjligheten att
            förbättra det arbetande folkets levnadsvillkor är i betydande
            grad beroende på tillståndet inom energiför- sörjningen. En av
            de viktigaste förutsättningarna för den snabba industriella utveck-
            lingen under 1900-talet och arbetarklassens och tjänstemännens
            höjda levnadsstandard från 1940-talets mitt i Sverige var den
            rikliga tillgången på billig energi. Till inte ringa del var denna
            tillgång på billig energi en följd av den hänsynslösa rovdriften
            med de oljeproducerande ländernas enda exportvara. Efter tillkomsten
            av OPEC och med bibehållen makt för de multinationella bolagen
            att göra obegränsade profiter har oljepriset mångdubblats. Men
            därmed behöver inte den billiga energins epok vara slut.
          </p>
          <pb facs="riksdagen-motions-pdf/data/197778/mot_197778__477/mot_197778__477-003.pdf"/>
          <p xml:id="i-LwVc8x9rVhQJYiXnGzuN1M">
            Mot. 1977/78:477 3
          </p>
          <p xml:id="i-ALcjjLz1M1HzsXupDkctW4">
            Bort från oljeberoendet
          </p>
          <p xml:id="i-L7i8WCXqwo3Hd7KHARzbyE">
            Det viktigaste målet för en realistisk svensk energipolitik i
            dag måste vara att utan ytterligare dröjsmål kraftigt minska beroendet
            av importerad olja. Även om världens oljetillgångar skulle visa
            sig större än man hittills räknat med, ligger den tidpunkt mycket
            nära då oljan blir en bristvara. Det kan dröja ett decennium eller
            två, vilket är en skrämmande kort tid med tanke på att det krävs
            minst tjugo år för att radikalt förändra ett högindustrialiserat
            samhälles program för energiförsörjning. Det är för övrigt en
            huvudlös politik att under ett par generationer elda upp en naturtillgång,
            som det tagit miljoner år att skapa. Den olja som finns kvar borde
            användas för den kemiska industrin och andra sådana ändamål där
            den är oundgänglig, inte för uppvärmning och elproduktion. I och
            med att oljan blir en bristvara, kommer priset givetvis att stiga.
            Sveriges oljeförbrukning, som nu kostar 15 miljarder om året och
            är den tyngsta posten i den negativa handelsbalansen, kommer i
            nuvarande penningvärde att kosta minst det dubbla om kanske ett
            tiotal år. Om hela energisektorn (utom den kooperativa) överförs
            i samhällets ägo och Sverige frigörs från beroendet av de multinationella
            oljebolagen, en åtgärd som arbetarpartiet kommunisterna verkar
            för, kan kostnaderna väsentligt sänkas. Men oavsett detta måste
            en frigörelse från beroendet av importerad olja åstadkommas, och
            för detta krävs en planering, som inte under några omständigheter
            får uppskjutas.
          </p>
          <p xml:id="i-87kgP5X16zZKmc9S4NK62e">
            Fusionsenergin (vätekraften)
          </p>
          <p xml:id="i-Ay2CHRs1mgKKT2pK7M4fEk">
            Stora förhoppningar ställs till fusionskraften, en termonukleär
            syntes, dvs. en sammanslagning av väteatomer. Förbränning av väteisotopen
            deuterium och den tyngre väteisotopen tritium kommer att göra
            det möjligt att erhålla stora mängder elkraft med förhållandevis
            ringa radioaktivt avfall. På längre sikt är det inte uteslutet
            med en förbränning av enbart deuterium, som det finns praktiskt
            taget outtömliga tillgångar av. Fysiker och andra specialister
            i många länder arbetar med att lösa den styrda termonukleära syntesens
            problem. Sovjetiska forskare intar på detta område en ledande
            ställning och samverkar mycket nära med forskare i USA och andra
            länder, även Sverige. I en utförlig rapport, Fusionsenergin och
            dess möjligheter, den 3 september 1973 gjorde professor Bo Lehnert
            vid Tekniska högskolan en uppskattning av världens energitillgångar,
            årliga förbrukning och utsikterna till ett genom- brott för fusionsforskningen.
            Professor Lehnert är vårt lands främste forskare beträffande fusionsener-
            gin. ”Inom fusionsforskningens problemkomplex har redan ett antal
            viktiga problem fått sin lösning”, sade han. ”Bland de återstående
            problemen finns inte något, som i detta läge bedömes som olösligt.”
          </p>
          <p xml:id="i-KZoJRr3NRXDjEWTGxiNYMK">
            1" Riksdagen 19771/78. 3 saml. Nr 477
          </p>
          <pb facs="riksdagen-motions-pdf/data/197778/mot_197778__477/mot_197778__477-004.pdf"/>
          <p xml:id="i-HHZKvMY7wXbUk8eYxUQG6J">
            Mot. 1977/78:477 4
          </p>
          <p xml:id="i-4mfH7sNPeRBXkD1aVjuoq2">
            Han slutade med att notera att ”ett viktigt svenskt bidrag till
            fusionsreak- torns principlösning kommer att skapa ett fördelaktigt
            utgångsläge för svensk industri och förbättrade möjligheter för
            denna att spela en roll i den fortsatta utvecklingen av fusionsreaktorer”.
            Det är dock omöjligt att förutse, när genombrottet för fusionsforskningen
            kommer. Industriella fusionsreaktorer blir knappast en realitet
            förrän efter nästa sekelskifte. Någon annan ny energikälla av
            den storleksordning som krävs för högindustrialiserade samhällen
            finns inte i sikte.
          </p>
          <p xml:id="i-SiAnnXe5mGK5DcxjUc5Uam">
            Alternativa energikällor
          </p>
          <p xml:id="i-5aMMdHQdY5hbBWVHqYBxZ9">
            För Sveriges vidkommande återstår då under överskådlig tid endast
            tre energikällor: kol, vattenkraft och kärnkraft. Att ersätta
            olja med kol för elproduktion och uppvärmning skulle från alla
            synpunkter vara en dålig lösning. Vattenkraften är i Sverige i
            stort sett utbyggd så långt det går utan att oersättliga naturvärden
            förstörs. Vi motsätter oss en utbyggnad av de ännu orörda älvarna.
            Motsvarande effekt kan säkerligen utvinnas genom en ytterligare
            utbyggnad av älvar som redan exploaterats och genom en modernisering
            av befintliga vattenkraftsanläggningar. Att det pågår ansträngningar
            i detta syfte betraktar vi som positivt. Det kan bli en betydande
            konstruktiv sysselsättning i områden som nu är hårt drabbade av
            arbetslöshet. Och det betyder ett bättre utnyttjande av den värdefulla
            naturtillgång som den svenska vattenkraften utgör. Men varken
            denna om- och utbyggnad av vattenkraften eller en utveckling av
            dess. k. alternativa energikällorna, dvs. sol och vind, kan kompensera
            mer än en mycket liten del av bortfallet av oljan för värme- och
            kraftproduktion. Sverige är dock ett land i norr med ett hårt
            klimat. Det går åt mycket lyse. Och det går åt exceptionellt mycket
            värme. Inte minst drar statens järnvägar — med den utbredning
            som kommunikationsnätet måste ha i förhållande till den glesa
            befolkningen — en massa elektrisk energi.
          </p>
          <p xml:id="i-BqWn24rDHKbNB6nG3LNwV1">
            Fissionsenergin (kärnkraften)
          </p>
          <p xml:id="i-Wp3v5epvHFjvKqpispjdLk">
            Oljeparentesen är i det närmaste slut. Vattenkraften är i stort
            sett utbyggd. Kolet är inget förnuftigt alternativ. Alltså återstår
            f. n. endast kärnkraften som betydelsfullt alternativ. Vi vill
            erinra om att samtliga partier i Sveriges riksdag var eniga om
            det svenska kärnkraftsprogrammet så sent som vid den allmänna
            motionstidens utgång i januari 1973. Ingenting har inträffat som
            från vetenskaplig, teknisk eller ekonomisk synpunkt skulle motivera
            en annan ståndpunkt i dag. Tvärtom ligger oljekrisen mycket närmare
            i tiden än man då räknade med. Under de fem år som gått har kärnkraftens
            expansion fortsatt i många länder, och utifrån de mycket positiva
            erfarenheter man haft, inte minst i ekonomiskt hänseende, kommer
            denna expansion att fortsätta.
          </p>
          <pb facs="riksdagen-motions-pdf/data/197778/mot_197778__477/mot_197778__477-005.pdf"/>
          <p xml:id="i-T5axFNkxUG3hssoscziPMr">
            Mot. 1977/78:477 5
          </p>
          <p xml:id="i-He9EpL7LVgt651AvE8zd8H">
            Sovjetiska erfarenheter
          </p>
          <p xml:id="i-SMqmbmDKEq1rpFt9rFo6Bb">
            Sovjetunionen, som startade den första industriella kärnkraftsreaktorn
            1954, har de längsta erfarenheterna av denna energikälla. Vid
            en presskonferens i Moskva, refererad i APN-bulletinen den 23
            juli 1976, tog den berömde fysikern Anatolij Alexandrov, preses
            i Sovjetunionens vetenskapsakademi, särskilt upp kärnfysikens
            utveckling och förklarade att Sovjetunionen både hemma och utomlands
            bygger många kärnkraftverk. Han sade:
          </p>
          <p xml:id="i-4iQnKL9zh3N4pFy7KaLkkJ">
            Vi har inte haft bråttom med byggandet av kärnkraftverk. Saken
            är den att vi har många andra energikällor och är helt oberoende
            av import. Men i landets europeiska del, dit bränsle måste transporteras
            över långa avstånd, är kärnkraftverk nödvändiga. Det är också
            där de företrädesvis byggs. En annan orsak till att Sovjetunionen
            inte haft bråttom att ”masstillverka” kärnkraftverk är att man
            beslöt att noga kontrollera deras säkerhet. Först då forskarna
            var helt övertygade om deras absoluta oskadlighet började de byggas
            i stor skala. Särskild uppmärksamhet ägnas därvid åt materialvalet
            och precisionen i tillverkningen av apparaturen . . . Allmänheten
            i väst har utan måtta skrämts med strålningsfaran, och det är
            inte bra, eftersom mänsklig- heten ändå måste utveckla kärnkraftsproduktionen.
            Några andra metoder att tillgodose de snabbt växande energibehoven
            kan inte skönjas inom över- skådlig tid.
          </p>
          <p xml:id="i-X9Rt3nXcfVwsmUZHAoecQx">
            För många länder, t. ex. Cuba och Ungern, som praktiskt taget
            saknar inhemska energikällor, är den industriella och ekonomiska
            utvecklingen intimt förknippad med kärnenergins utveckling. Många
            u-länder befinner sig i samma situation. Inte minst från transportsynpunkt
            är uranet utan jämförelse den mest ekonomiska energikällan. En
            bränslepatron (kuts) av uran väger 10 gram, och dessa 10 gram
            ger samma energimängd som 30 ton kol. Uran-235 har med andra ord
            ett förbränningsvärde som är tre miljoner gånger större än kolets.
            Avfallsmängderna står i samma förhållande.
          </p>
          <p xml:id="i-E18i9BTm83ZsAgfFyiJzP6">
            Sveriges unika förutsättningar
          </p>
          <p xml:id="i-Dy6zTABEvrWzBnnMUK4ppP">
            I Sverige är väsentliga delar av energiproduktionen i samhällets
            ägo, Vattenfalls och kommunernas. Som kommunister ställer vi det
            självklara kravet att hela energisektorn, utom den kooperativa,
            skall vara samhällsägd. Det går inte att rationellt hushålla med
            energi och det går inte att planmässigt bygga ut och styra produktionen
            av energi, så länge viktiga sektorer är kvar i de multinationella
            monopolens händer. De multinationella oljebolagen kommer högt
            på listan över Sveriges 200 största företag. BP, Esso och Shell
            var i nämnd ordning de tre största utlandsägda företagen i Sverige
            1976 med en sammanlagd redovisad omsättning av 7,64 miljarder
            kronor. Texaco Oil kom på femte plats, Gulf på sjunde och Mobil
            Oil på tjugotredje med en sammanlagd omsättning av 2,90 miljarder
            kronor. Det har tidigare visats att dessa multinationella bolag,
            till skillnad från kooperativa OK, i stort sett slipper undan
            skatt genom
          </p>
          <pb facs="riksdagen-motions-pdf/data/197778/mot_197778__477/mot_197778__477-006.pdf"/>
          <p xml:id="i-Q9pwsASzUMtJ4XJ9pe6DYm">
            Mot. 1977/78:477 6
          </p>
          <p xml:id="i-NddkZQP5FCb3LfgkHw9wr">
            bokföringstekniska manipulationer med moderbolagen, som ligger
            utanför landets gränser. Det är också väl känt från koncentrationsutredningen
            och många andra ekonomiska utredningar att de multinationella
            företagens centrala styrelser är mäktiga styrningscentra med en
            makt som i väsentliga hänseenden ställer regering och riksdag
            åt sidan. När det gäller kärnkraften har Sverige unika förutsättningar.
            Sverige är ett av de fem eller sex länder i världen som inom sitt
            lands gränser kan utveckla hela kärnkraftscykeln, från uranbrytningen
            till avfallets slutliga deponering. Alla leden i denna viktiga
            industri ligger eller skulle kunna ligga inom den offentliga företagssektorn.
          </p>
          <p xml:id="i-EhdSxEE8Lxm8e7gwTR77vQ">
            Världens största uranfyndigheter
          </p>
          <p xml:id="i-AsbffoM7Q12RBWgp5JhgCg">
            Till skillnad från oljan kan uranet inte användas för annat än
            kraftproduk- tion. De svenska alunskiffrarna innehåller världens
            största kända uranfyn- digheter. De brytvärda tillgångarna av
            alunskiffer — i Billingeområdet (Ranstad), i Skåne, i Östergötland
            och i hela östra fjällområdet från Dalarna till Norrbotten — uppskattas
            till 50 miljarder ton. Alla dessa fyndigheter kan kanske inte
            utnyttjas, även om de är brytvärda. Men en fortsatt prospektering
            kan med stor sannolikhet leda till upptäckten av andra alunskifferdepåer,
            som är så belägna att inga andra värden kommer i kläm vid en exploate-
            ring. Den svenska uranskiffern innehåller för övrigt mer än 10
            96 kolföreningar, som bl. a. kan användas för oljeproduktion och
            produktion av metanol, som i vissa proportioner kan ersätta bensin.
            Här finns alltså förutsättningar att utvinna den olja som annars
            måste importeras för bl.a. den kemiska industrin. Uranskiffern
            innehåller också vanadin, molybden, nickel, kobolt och andra mycket
            värdefulla metaller. En betydande del av restprodukterna uppges
            av experterna kunna användas för produktion av konstgödsel. Sverige
            har vidare en högt utvecklad reaktorindustri och kompletterande
            industrier såsom turbintillverkning. Vi har en kärnfysisk forskning
            med lysande traditioner och ett stort antal kärnfysiker. Vi har
            tekniker och yrkeskunniga arbetare med hög kompetens och stora
            praktiska erfarenhe- ter. Här finns slutligen under 70 96 av landets
            yta en berggrund av granit eller gnejs, som varit stabil sedan
            hundratals miljoner år och där det är möjligt att på 500 meters
            djup deponera det förglasade och inkapslade radioaktiva avfallet
            utan risker för omgivningen och utan att framtida generationer
            blir betungade med bevakningsuppdrag.
          </p>
          <p xml:id="i-S3kbpNs4TffDM1cwqQpvjh">
            Den alarmerande aktuella situationen
          </p>
          <p xml:id="i-FfmEx2S3Ceiao26rA2FwaZ">
            Mot bakgrunden av vad vi här anfört och mot bakgrunden av den
            allvarliga ekonomiska situationen med en starkt stigande arbetslöshet
            är den nuva-
          </p>
          <pb facs="riksdagen-motions-pdf/data/197778/mot_197778__477/mot_197778__477-007.pdf"/>
          <p xml:id="i-L49KZpjrguddNt1kuq4ED6">
            Mot. 1977/78:477 7
          </p>
          <p xml:id="i-LAyd1eLGBgPDjVYDGsUXHY">
            rande regeringens ryckiga och destruktiva energipolitik obegriplig
            för den svenska arbetarklassen och en mycket stor del av det arbetande
            folket i övrigt. Vi ansluter oss oreserverat till den kritik och
            de krav som LO och TCO framförde i en gemensam skrivelse till
            regeringen och som i sin helhet återgavs i TCO-tidningen nr 16
            1977. Redan tidigare hade medlemsförbund inom både LO och TCO
            vid olika uppvaktningar och i uttalanden vänt sig mot de åtgärder
            som den nuvarande regeringen vidtagit i syfte att försena och
            stoppa det energiprogram som riksdagsmajoriteten beslutade år
            1975. I brev till Vattenfall hade regeringen motiverat stoppet
            för reaktorbygget nr 3i Forsmark med myten att riksdagen skall
            ha handlingsfrihet på kärnkrafts- området, när den 1978 skall
            besluta om den fortsatta energipolitiken. LO och TCO påpekade
            i sin gemensamma skrivelse att handlingsfriheten i själva verket
            minskar i och med att produktionsapparaten för utbyggnaden avrustas
            och värdefull yrkeskunskap går förlorad. Vidare framhöll man:
            ”Samtidigt uppstår sociala svårigheter för berörda anställda.
            Dessutom tillkommer merkostnader för skattebetalarna. LO och TCO
            reagerar mot det slöseri med gemensamma ekonomiska resurser som
            det innebär att projek- terade och redan byggda anläggningar överges.
            Inte minst i rådande ekonomiska läge ter sig ett sådant agerande
            bland stora medlemsgrupper som mycket utmanande.”
          </p>
          <p xml:id="i-URB6DL3KdW8hpK2cTJAbMu">
            För en realistisk energipolitik
          </p>
          <p xml:id="i-Y2oGoBdN6BM5vNQHdzU85D">
            Vi skall av utrymmesskäl inte här upprepa den detaljredogörelse
            vi tidigare gjort (interpellation den 4 oktober 1977 och interpellationsdebatten
            den 7 november 1977) beträffande de kostnader och skador som den
            borgerliga regeringen på ett år har åstadkommit på energiområdet.
            Vi vill helt kort deklarera att arbetarpartiet kommunisterna ställer
            sig bakom kravet att de 13 beslutade reaktorerna byggs utan ytterligare
            dröjsmål. I en särskild motion har vi krävt att uranbrytning igångsätts
            i Arjeplog. Det avtal som Bolidenbolaget och LKAB undertecknade
            om samarbete på alunskifferområdet och det nybildade bolag som
            därigenom kom till stånd för forskning och brytning av alunskiffer
            vänder vi oss emot. De oerhörda rikedomar som alunskiffern innehåller
            skall inte exploateras av storfinansen. Vi tror att det bland
            arbetare och tjänstemän i Sverige finns ett starkt gehör för vårt
            krav att hela denna sektor förbehålls det statliga LKAB eller
            att ett särskilt statligt bolag bildas för detta ändamål. Mycket
            tyder på att alunskiffern kan bli grunden för det mest vinstgivande
            företag Sverige någonsin haft. Om man skall kunna reducera skattebördan
            på det arbetande folket räcker det inte med en omfördelning av
            skatterna, även om detta också är en mycket angelägen uppgift.
            Det krävs att storfinansen berövas sin ekonomiska makt och att
            profiterna från de storföretag som nu är i monopolens ägo går
            till statskassan och inte till ett litet skikt av improduktiva
          </p>
          <pb facs="riksdagen-motions-pdf/data/197778/mot_197778__477/mot_197778__477-008.pdf"/>
          <p xml:id="i-WbmN2BWjSpQ1a1nxBkdLGz">
            Mot. 1977/78:477 8
          </p>
          <p xml:id="i-9fgtrj3Burz7aD3aBdbrRX">
            aktieägare. Ett statligt alunskifferbolag kan bli en guldgruva
            utan tidigare motstycke. Också från miljö- och arbetarskyddssynpunkt
            är det nödvändigt att verksamheten blir samhällsägd och ställd
            under demokratiska kontroll. Med hänsyn till de enorma tillgångarna
            av uran i Sverige och också i syfte att göra landet oberoende
            av utlandet i fråga om uranbränsle är det motiverat att här uppföra
            en anläggning för anrikning av uran. Sverige, som biträtt ickespridningsavtalet
            beträffande kärnvapen och vars kärnkraftsprojduktion står under
            det internationella atomenergiorganet IAEA:s kontroll, har rätt
            att exportera uran, reaktorer etc. till andra stater som undertecknat
            och ratificerat ickespridningsavtalet och upprättat avtal med
            IAEA. Svårigheterna att få det använda kärnbränslet upparbetat
            utomlands motiverar också en upparbetningsanläggning förlagd till
            Sverige. Enligt Aka- utredningen (SOU 1976:30) måste man räkna
            med att det tar 10-13 år från förstudierna av en upparbetningsanläggning
            fram till drift med full kapacitet. Detta betyder att en svensk
            anläggning kan stå klar tidigast 1990. Under alla förhållanden
            måste också en anläggning för slutlig förvaring av det radioak-
            tiva avfallet komma till stånd. Vidare krävs ett centrallager
            för använt kärnbränsle.
          </p>
          <p xml:id="i-HMCD4jbQhZVQwi9eVG8bmi">
            Utveckling, inte avveckling, av Norrbotten
          </p>
          <p xml:id="i-MKHyrSmCP877MHWtv867m8">
            Landets sysselsättningskris har i Norrbotten en närmast katastrofal
            omfattning. Av arbetskraften står där omkring en femtedel utanför
            den normala arbetsmarknaden. Situationen kommer att förvärras
            ytterligare genom att länets stora statliga basindustrier — LKAB,
            järnverket i Luleå, träindustrierna — sedan länge har praktiskt
            taget stopp för nyanställningar och nu kommer att permittera ett
            sannolikt betydande antal anställda. Vid månadsskiftet november-december
            1977 var 3 337 ungdomar i åldrarna 19-24 år registrerade som arbetslösa
            i Norrbotten. I denna situation reses återigen kravet på en utbyggnad
            av Kalixälven, fastän de utomordentligt dystra erfarenheterna
            från Jokkmokk borde ha visat att en sådan utbyggnad endast utgör
            en temporär lösning av sysselsättnings- frågan. En utbyggnad av
            Kalixälven skulle — utöver förstörelsen av oersättliga naturvärden
            — radera ut två samebyar, ett betydande antal aktiva jordbruk
            och ställa en stor skogsareal under vatten och därmed ställa den
            befolkning som nu är sysselsatt i renskötsel, jordbruk och skogsbruk
            utan sysselsättning för all framtid. En planmässig industrialisering
            av Norrbotten måste ske. En realistisk energipolitik innebär att
            detta kan genomföras utan exploatering av återstående outbyggda
            älvar. Det är för oss uppenbart att det inte räcker med enbart
            prognoser för energiförsörjningen på längre sikt. Alla skäl talar
            för en planmässig energi- politik och en utveckling av kärnkraften
            i statlig regi. Alla skäl talar också för en resolut styrning
            av utbyggnaden av kärnkraftverken och lokaliseringen av
          </p>
          <pb facs="riksdagen-motions-pdf/data/197778/mot_197778__477/mot_197778__477-009.pdf"/>
          <p xml:id="i-7tDV9YF5hJcB4SvcJG3yBx">
            Mot. 1977/78:477 9
          </p>
          <p xml:id="i-UZi8B4ooQRaX29PoyS19Jz">
            de energikrävande basindustrierna så att Norrlands avfolkning
            stoppas och en allsidig ekonomisk utveckling av norra Sverige
            äntligen inleds.
          </p>
          <p xml:id="i-EVz3kch72BatzoeFAcx4AK">
            Hemställan
          </p>
          <p xml:id="i-FPcZiGEMfKH14mQRmE8m7r">
            Med hänvisning till det anförda föreslås att riksdagen uttalar
            sig för
          </p>
          <p xml:id="i-386PSohPH2qswtCwCY8xNa">
            1.
          </p>
          <p xml:id="i-LVEAy4Vj8FvRkLofSgPfaD">
            att 1975 års beslut om 13 reaktorer bör fullföljas utan ytterligare
            dröjsmål, att alla leden i kärnbränslecykeln bör utvecklas inom
            landet och som statliga företag, att LKAB eller ett särskilt för
            detta ändamål bildat statligt bolag skyndsamt inleder exploateringen
            av den svenska alunskiffern för uran- och oljeutvinning, utvinning
            av vanadin, molybden, nickel, kobolt och andra värdefulla metaller
            samt konstgödsel- produktion, att forskningen beträffande fusionsenergin
            (vätekraften) ges det ekonomiska stöd som krävs, att de multinationella
            oljebolagens svenska dotterföretag förstatligas.
          </p>
          <p xml:id="i-6w9dAUXruWb6KpuisKSWmp">
            Stockholm i januari 1978
          </p>
          <p xml:id="i-Ucajxn1oyo5vraJCmridCQ">
            ROLF HAGEL (apk) ALF LÖVENBORG (apk)
          </p>
          <pb facs="riksdagen-motions-pdf/data/197778/mot_197778__477/mot_197778__477-010.pdf"/>
          <pb facs="riksdagen-motions-pdf/data/197778/mot_197778__477/mot_197778__477-011.pdf"/>
          <pb facs="riksdagen-motions-pdf/data/197778/mot_197778__477/mot_197778__477-012.pdf"/>
          <p xml:id="i-LJtwMjBy6JSfa8PL6ouRnG">
            GOTAB 57321 Stockholm 1978
          </p>
        </div>
      </div>
    </body>
  </text>
</TEI>
