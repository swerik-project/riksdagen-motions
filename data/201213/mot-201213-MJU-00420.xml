<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201213-MJU-00420">
  <teiHeader>
    <fileDesc>
      <titleStmt>
        <title>Motverkande av spridning av dvärgbandmask</title>
        <author corresp="i-Dh86x4tP3poRsuGn2pQFUn">av Cristina Husmark Pehrsson (M)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motverkande av spridning av dvärgbandmask</title>
          <idno type="rdwebb">H002MJ420</idno>
          <rs type="number">MJ420</rs>
          <orgName type="comitteeAbbreviation">MJU</orgName>
          <ref type="dokument_url_text">http://data.riksdagen.se/dokument/H002MJ420/text</ref>
          <ref type="dokument_url_html">http://data.riksdagen.se/dokument/H002MJ420</ref>
          <ref type="dokumentstatus_url_xml">http://data.riksdagen.se/dokumentstatus/H002MJ420</ref>
          <ref type="doc">http://data.riksdagen.se/fil/9FC6249F-FA82-4DD8-A4A1-4CE056A6D055</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-Dh86x4tP3poRsuGn2pQFUn</idno>
            <name>Cristina Husmark Pehrsson</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-Mw9bMpZFZfgPN42J3ymZmo" type="signed"/>
        <correspContext corresp="i-Mw9bMpZFZfgPN42J3ymZmo">
          <note type="signatory" corresp="i-Dh86x4tP3poRsuGn2pQFUn"/>
        </correspContext>
        <correspAction xml:id="i-7WUCasUmThT86gf2jWZJMC" type="numbering">
          <date when="2012-10-08"/>
        </correspAction>
        <correspAction xml:id="i-Dd3vddQYJ1V4sqE7Y3nCbc" type="submission">
          <date when="2012-10-05"/>
        </correspAction>
        <correspAction xml:id="i-PPfsi734F8kU2DdyuAeFHW" type="transfer">
          <date when="2012-10-03"/>
        </correspAction>
        <correspAction xml:id="i-Dn7pauXGxpee3iRvny6aXQ" type="assigned"/>
        <correspContext corresp="i-Dn7pauXGxpee3iRvny6aXQ">
          <ref type="assignedTo">Miljö- och jordbruksutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-FpaQb8VYDBVu3M6huf4HXz" type="motHeader"/>
      <div xml:id="i-VsR45m2RDYUwU6Sy3pYZg5" type="motBody">
        <div xml:id="i-K3ibDrCTTaTMdgUi1ynzwe" type="motProposal" subtype="förslag">
          <head xml:id="i-5nmY7HYxZ25K675eb4szy9">
            Förslag till riksdagsbeslut
          </head>
          <p xml:id="i-QL4ubW7PDZ17bCvxvmf3wR">
            Riksdagen tillkännager för regeringen som sin mening vad som
            anförs i motionen om att hindra mårdhundens expansion genom att
            säkerställa Mårdhundsprojektets fortlevnad samt att skyndsamt
            återinföra kravet på avmaskning av hundar som förs in på svenskt
            territorium för att därigenom förhindra spridning av dvärgbandmask.
          </p>
        </div>
        <div xml:id="i-BePcHa6SBvzDWWeWYDKF1F" type="motContent">
          <head xml:id="i-2MfGe5H2NkeSNVjYxNwRTD" type="h1">
            Motivering
          </head>
          <p xml:id="i-TwzXkvaYE7SYDG5gTgoJ9E">
            I Tyskland undviker allt fler att plocka bär och svamp ute samt
            att klappa främmande hundar av risk för att smittas av dvärgbandmasken.
            Oron över smittan är utbredd, och denna utveckling måste stävjas
            så att vi inte får samma problem i Sverige.
          </p>
          <p xml:id="i-DJxW5xN7KHd6nYdZyiF163">
            Vi ser nämligen idag hur dvärgbandmasken sprider sig över stora
            delar av norra halvklotet. I Europa förekommer den främst i Centraleuropa,
            men har nu börjat breda ut sig även i norra Europa. Det är en
            parasit som har räv eller mårdhund som egentlig huvudvärd. Men
            även hundar kan fungera som alternativ huvudvärd. I huvudvärden
            utvecklas parasiten till en mycket liten bandmask. Masken producerar
            ägg som kommer ut med avföringen och äts upp av en gnagare, som
            fungerar som mellanvärd för parasiten. I gnagaren utvecklas ett
            larvstadium i form av en blåsmask. En ny huvudvärd smittas sedan
            genom att äta en smittad sork. Människan är en alternativ mellanvärd
            och kan få blåsmask i levern eller andra organ om hon får i sig
            parasitäggen.
          </p>
          <p xml:id="i-4PQ9nTAtSQs7pFvFxDtrnp">
            Mårdhunden förökar sig snabbt och blir, till skillnad från räven,
            upp till 30 gånger fler individer på samma yta, vilket bidrar
            till en mycket hög risk för epidemisk smittospridning, oavsett
            vilken smitta det gäller. Därför tenderar mårdhunden också att
            minimera, alternativt utrota, många andra arter såsom markhäckande
            fågel och groddjur inom sina revir. Mårdhunden kan sprida förutom
            rabies även dvärgbandmask, som orsakar dödliga cystor i levern
            hos människor som det idag saknas effektiv behandling mot. Det
            kan omöjliggöra bär- och svampplockning, då parasitens ägg via
            mårdhundens och rävens avföring riskerar smitta människan i infekterade
            områden.
          </p>
          <p xml:id="i-Gq63Eu2PFkUWfQUTX6H9Rd">
            Mårdhunden är en sådan invasiv art som Sverige genom att anta
            och ratificera ett flertal internationella konventioner ska förhindra
            införsel av, kontrollera eller utrota de främmande arter som hotar
            ekosystem, livsmiljöer eller arter. Mårdhunden står också upptagen
            på listan över Europas mest invasiva arter.
          </p>
          <p xml:id="i-2w3z3jEcrPRcZo1YrgkvWE">
            Den bekräftas även allt oftare i södra Danmark, vilket för södra
            Sverige innebär en potentiell sydlig invandringsväg. I Sverige
            finns sedan 2008 ett projekt för att förhindra spridningen av
            mårdhund i Sverige, Norge och Danmark samt EU. Projektet drivs
            i ett samarbete mellan Naturvårdsverket, Jägareförbundet, Sveriges
            lantbruksuniversitet samt länsstyrelserna i Norrbotten, Västerbotten
            och Skåne. Målet med projektet är bland annat att få bort mårdhunden
            ur landet och se till att etablera varningssystem för att förhindra
            att nya djur kommer in. Sedan 2010 ingår Mårdhundsprojektet i
            EU-miljöprogrammet Life plus. Nära 49 miljoner kronor satsas till
            att projektet löper ut 2013 år och syftar till att använda lärdomarna
            från Sverige i både Danmark och Finland.
          </p>
          <p xml:id="i-KgHG159zhSwaFUBcHNZkeX">
            Nordiska rådet har i en rekommendation uppmanat regeringarna
            i de nordiska länderna att upprätta en samnordisk strategi för
            att förhindra mårdhundens expansion och därmed spridningen av
            dvärgbandmasken. Vi måste tillsammans agera så att mårdhunden
            inte får fortsatt fäste i vare sig Sverige eller de andra nordiska
            länderna.
          </p>
          <p xml:id="i-U7Tsvf78suWbKNyBD2PwMM">
            Även sällskapshundar som förs över den svenska gränsen kan vara
            bärare av dvärgbandmask. Idag krävs hundpass, märkning av hunden
            och att man anmäler att man har med sig hund, men däremot inte
            längre avmaskning när man för in hundar på svenskt territorium.
            Detta är en icke önskvärd och riskfylld utveckling. Arbetet för
            tullen förenklas visserligen, då de slipper kalla in veterinärer
            för de hundägare som har missat att avmaska, och det är ganska
            vanligt förekommande. Den eventuella olägenhet som uppstår i att
            behöva kalla in en veterinär kan emellertid inte vara avgörande
            om spridning av dvärgbandmask är överhängande. Men det är allt
            för få som anmäler att man har hund med sig överlag, och då hundar
            inte uppvisar något synligt tecken när de är bärare av dvärgbandmask
            blir kontrollen av parasitens spridning hos hundar mycket vansklig.
            Illegal import av hund bidrar också till att öka risken att få
            in dvärgbandmask. Sannolikheten att dvärgbandmasken förs in i
            Sverige ökar följaktligen, och åtgärder som avmaskning kan vara
            för sent om masken väl får fäste. Eftersom risken för spridning
            av dvärgbandmask då ökar bör utvecklingen följas noggrant och
            vid hög förekomst bör beslutet omprövas. Det ska dock understrykas
            att även om vi har konstaterat få fall av dvärgbandmask hos räv
            i Sverige under de två senaste åren så finns det mycket goda skäl
            att fortsätta det förebyggande arbetet.
          </p>
          <p xml:id="i-G8npyJr9MUTaSsCqusRaCa">
            I många länder runt om i Europa har kravet på att avmaska hundar
            tagits bort. Finland och Norge samt Irland, Malta och Storbritannien
            har dock kvar kravet på avmaskning. Det är således möjligt för
            enskilda länder att ha en egen inhemsk lagstiftning i denna fråga.
            Något som Sverige helt självklart bör överväga att därför att
            se över möjligheterna om att återinföra kravet på avmaskning för
            hundar som förs in på svenskt territorium. Det är inte bara viktigt
            för att förhindra den sjukdomsrisk som kommer med dvärgbandmasken,
            men det är även av stor vikt om vi inte ska tvingas förändra vårt
            beteende till hundar, om vi ska kunna plocka bär ute och om vi
            ska behålla våra våtmarker och ekosystem.
          </p>
          <p xml:id="i-AyR9LJyRw3wWqKchxkXV5o">
            Mårdhundsprojektet har inneburit mycket gott för att motverka
            och stävja mårdhundens expansion och därmed riskspridningen av
            dvärgbandmasken. Projektet löper dock ut 2013. Med hjälp av projektet
            har 68 kullar, innebärande ca 50 djur, blivit infångade. Till
            följd av mårdhundspopulationens snabba spridning innebär det att
            utan att fånga in dessa hade vi nu haft upp emot 1 000 potentiella
            mårdhundar i landet. Vi hade kanske då varit utanför det fönster
            där det går att stoppa arten från att få fäste i hela landet.
            Därför är det viktigt att redan nu utveckla nya strategier för
            att möta hotet som kommer med en expansion av mårdhund och dvärgbandmasken
            och säkerställa projektets fortlevnad.
          </p>
          <p xml:id="i-9R3sT9351jG9EiaQto1iwc">
            Därför är det viktigt att redan nu utveckla nya strategier för
            att möta hotet som kommer med en expansion av dvärgbandmask och
            säkerställa Mårdhundsprojektets fortlevnad. Det ligger i allas
            vårt intresse att våra barn och barnbarn även i framtiden ska
            kunna klappa hundar och plocka bär.
          </p>
        </div>
        <div xml:id="i-KHtRNEnZ2SyhBVD3hX3b7y" type="motSignatures">
          <list xml:id="i-Bn38fuH9tCqfqpWfGetiT1">
            <item xml:id="i-VoC5xKrE5e7s3nMCQM9xGx">
              Cristina Husmark Pehrsson (M)
            </item>
          </list>
        </div>
      </div>
    </body>
  </text>
</TEI>
