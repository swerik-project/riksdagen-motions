<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200506-SkU-00366">
  <teiHeader>
    <fileDesc>
      <titleStmt>
        <title>3:12-reglerna</title>
        <author corresp="i-UmhVhzFM3Rs65aFjMTgRvj i-chkH67XLutwmCnkuDo8pd">av Anne-Marie Pålsson och Patrik Norinder (m)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>3:12-reglerna</title>
          <idno type="rdwebb">GT02Sk366</idno>
          <rs type="number">Sk366</rs>
          <orgName type="comitteeAbbreviation">SkU</orgName>
          <ref type="dokument_url_text">http://data.riksdagen.se/dokument/GT02Sk366/text</ref>
          <ref type="dokument_url_html">http://data.riksdagen.se/dokument/GT02Sk366</ref>
          <ref type="dokumentstatus_url_xml">http://data.riksdagen.se/dokumentstatus/GT02Sk366</ref>
          <ref type="doc">http://data.riksdagen.se/fil/C1B778A4-E3E3-46CF-94D5-B3B7B4AEDBA1</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-UmhVhzFM3Rs65aFjMTgRvj</idno>
            <name>Anne-Marie Pålsson</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-chkH67XLutwmCnkuDo8pd</idno>
            <name>Patrik Norinder</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-wiWtL64FKipN4HBZEm3Zi" type="signed"/>
        <correspContext corresp="i-wiWtL64FKipN4HBZEm3Zi">
          <note type="signatory" corresp="i-UmhVhzFM3Rs65aFjMTgRvj"/>
          <note type="signatory" corresp="i-chkH67XLutwmCnkuDo8pd"/>
        </correspContext>
        <correspAction type="referral" xml:id="i-DaJPU17QKitYe1hmEgKPXb">
          <date when="2005-10-13"/>
        </correspAction>
        <correspAction type="dismissal" xml:id="i-JqAifqrNpcgveufpjuzhTq">
          <date when="2005-10-13"/>
        </correspAction>
        <correspAction type="submission" xml:id="i-AHHgoHahrxaCzJmqR4HLsU">
          <date when="2005-10-05"/>
        </correspAction>
        <correspAction type="assigned" xml:id="i-2AsPFWpDmNjvjhqn9JHTL3"/>
        <correspContext corresp="i-2AsPFWpDmNjvjhqn9JHTL3">
          <ref type="assignedTo">Skatteutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200506/mot_200506_Sk_366/mot_200506_Sk_366-0001.pdf"/>
      <div type="motHeader" xml:id="i-5PbmVegB7aXrLk7zUBHoPV">
        <div type="motTitle" xml:id="i-6iPjLqnTFoU7Lint5iHJpC"/>
        <div type="motSubmissionInfo" xml:id="i-TpbS5NLd3ga68Ejxa8cgH7"/>
      </div>
      <div type="motBody" xml:id="i-FkKXzvehXTzz4cATs7MeP8">
        <div xml:id="i-QL6jAqByPXXHzqh1QTBHXK">
          <p xml:id="i-Pee5egwn7ttQpNUc8LEadd">
            2005/06 mnr: Sk366 pnr: m1535
          </p>
          <p xml:id="i-FAEExjpsUmjnnaQ81k5Lt6">
            Motion till riksdagen 2005/06:Sk366
          </p>
          <p xml:id="i-YMS71UcnrMVeMpN36r3nLB">
            av Anne-Marie Pålsson och Patrik Norinder (m)
          </p>
          <p xml:id="i-QqZZad12KWKhC9xRakVVzk">
            3:12-reglerna
          </p>
          <p xml:id="i-VzZAyuKKexcC7d3NteN2iV">
            Förslag till riksdagsbeslut
          </p>
          <p xml:id="i-Vc8YT3LtjCbaLZoY77Wp1t">
            Riksdagen tillkännager för regeringen som sin mening vad i motionen
            anförs om 3:12-reglernas avveckling.
          </p>
          <p xml:id="i-YVncL2E2D5cJDxd1raLRDH">
            Motivering
          </p>
          <p xml:id="i-CXPgYGPtsSDovEH5TbwA3T">
            3:12-reglerna utgör ett samlingsnamn för de regler som bestämmer
            hur åmansbolag «skall beskattas. Dessa tillkom i samband med skatteomläggningen
            1990 och utformades medvetet restriktivt för att örhindra att
            högbeskattade arbetsinkomster omvandlades till lågbeskattade kapitalinkomster,
            även om detta var till nackdel för vanliga företagare. Utgångspunkten
            för regelverket är att så långt som möjligt skattemässigt jämställa
            en fåmansföretagare med en anställd — arbetstagare. Därigenom
            skulle neutralitet eller likformighet i beskattningen uppnås.
            Intressant nog örordades denna strategi trots att den skulle påverka
            ”vanliga företagare” mycket negativt. 3:12-reglerna anger hur
            fåmansbolagens vinster skall fördela sig på inkomstslaget kapital
            och arbete. I korthet, och något förenklade termer, innebär de
            att kapitalinkomsten
          </p>
          <p xml:id="i-MenNxBBFjoJG3UnPKSEfaq">
            begränsas till att utgöra en i förväg beräknad ränta, klyvningsräntan,
            multiplicerat med företagets kapital. Företagets kapital, utgörs
            av ägarnas ursprungliga kapitalinsats plus sparade utdelningsmöjligheter.
            All avkastning därutöver betraktades som inkomst av tjänst och
            beskattades därefter. Möjligheten att överföra avkastning från
            inkomstslaget till inkomstslaget kapital begränsades sålunda av
            klyvningsräntans relativt sett låga nivå i kombination med det
            normalt sett låga kapitalet. Det är vanligt att ägare vid företagets
            bildande inte tillskjuter mer än minimibeloppet på 100 000 kronor.
            Med en klyvningsränta på 7,5 procent tar det drygt 10 år innan
            kapitalet (på vilket kapitalinkomsten beräknas) fördubblats. Regelsystemet
            har vid upprepade tillfällen kritiserats för att verka alltför
            diskriminerande mot fåmansbolagen och regelverket har också mjukats
            upp.
          </p>
          <pb facs="riksdagen-motions-pdf/data/200506/mot_200506_Sk_366/mot_200506_Sk_366-0002.pdf"/>
          <p xml:id="i-8Z4ZrTdokfXZQ7dSdPAhPz">
            2005/06:Sk366
          </p>
          <p xml:id="i-Hkf2FbSTrBaqmfMS5TzC6Z">
            Senast genom beslut i riksdagen om en höjning av klyvningsräntan
            (bet. 2003/04:SkU9). Men de justeringar som gjorts inom ramen
            för det befintliga regelverket är inte tillräckliga för att skapa
            den ekonomiska dynamik och tillväxt vi eftersträvar. Samma slutsats
            gäller också de förändringar som nyligen föreslogs av arbetsgruppen
            för reformering av fåmansföretagsbeskattningen. Eftersom 3:12-reglerna
            bland de små och medelstora företagen uppfattas som ett och det
            kanske viktigaste hindret mot företagsamhet, bör de avvecklas
            totalt. Kostnaden för denna åtgärd, som skulle sända mycket tydliga
            och viktiga signaler till företagarna, är relativt liten. Enligt
            beräkningar från RUT skulle ett borttagande av 3:12-skatten ge
            staten ett skattebortfall på mindre än 2 miljarder kronor — årligen.
            Själva utgångspunkten för 3:12-reglerna, att i skattehänseende
            likställa en företagare med en anställd, är felaktig och det är
            den som hindrar ett nytänkande på området. I själva verket skulle
            en fåmansföretagare snarare jämställas med en kapitalägare. En
            fåmansföretagare utsätter sig nämligen för en risk som vida överstiger
            den som andra kategorier i samhället utsätts för. I det fall ett
            företag hamnar på obestånd kan en företagare ofta inte befrias
            från de skulder som tagits upp i företaget, såsom ett publikt
            AB kan. Regelmässigt tvingas nämligen en företagare att lämna
            personlig borgen för de skulder som tas upp. En företagare åtnjuter
            således inte ens det begränsade ansvar som en aktieägare i ett
            publikt bolag gör. En företagare satsar eget kapital (aktiekapitalet)
            för sin verksamhet. Detta gör inte en anställd. Detta går förlorat
            i en konkurs och bör om företaget utvecklas bättre än så erbjuda
            en riskjusterad avkastning som är högre än den som kan fås på
            aktiemarknaden. En företagare bygger upp en många gånger speciell
            kompetens som inte har lika stort värde i ett annat företag. Denna
            specialisering av humankapitalet bör också ges en riskkompensation.
            Inkomsten varierar för en företagare på ett sätt som inte är fallet
            för en anställd. En företagare har ju ett residualkontrakt med
            sitt företag. Detta har inte en anställd. En fåmansföretagares
            arbetsinsats är vidare betydande. Heltidsarbetande företagare
            arbetar i genomsnitt 43,4 timmar per vecka. Anställda arbetar
            35,4 timmar. En medianföretagare tar ut drygt 2,5 semesterveckor.
            Fåmansföretagarna belastar vidare det offentliga transfereringssystemet
            bara i begränsad omfattning. Han/hon omfattas ej eller kommer
            att kunna fullt ut utnyttja de förmåner som ges av lagen om anställningsskydd,
            arbetstidslagen, semesterlagen och lagen om lönegaranti. Inte
            heller kan en fåmansföretagare räkna med att kunna utnyttja (fullt
            ut) ersättning vid arbetslöshet och sjukdom. En företagare har
            däremot ett betydande ekonomiskt ansvar för sina anställda. Detta
            gäller förstås inte bara lön och andra avgifter för insatser som
            den anställde gör under arbete. Företagaren är också skyldig att
            betala den anställdes lön då denne är sjuk. Ansvaret är visserligen
            begränsat till de 14 första sjukdagarna plus 15 procent av lönen
            för sjukdagar utöver de 14 första, men ansvaret gäller även sjukdomar
            som företagaren inte alls kan kontrollera
          </p>
          <pb facs="riksdagen-motions-pdf/data/200506/mot_200506_Sk_366/mot_200506_Sk_366-0003.pdf"/>
          <p xml:id="i-QrPZ6ai3mgmYoy3tAkRF5V">
            eller påverka såsom kirurgiska ingrepp av rent kosmetiska skäl,
            benbrott som följd av idrottsutövning etc. Av dessa skäl bör beskattningen
            av fåmansbolag vara lägre än den är för anställda. En lösning
            är därför att ta bort 3:12-reglerna helt och hållet och låta företagaren
            välja hur intäkterna/överskottet skall fördelas mellan inkomst
            av tjänst och inkomst av kapital. Det är en enkelt och administrativt
            tilltalande och minskar företagarens ansträngningar att reducera
            det beskattningsbara överskottet. Konsekvensen av detta skulle
            rimligen vara att inkomster som ger förmåner kommer att tas upp
            under inkomstslaget ”tjänst” medan alla inkomster därutöver kommer
            att tas upp under inkomstslaget kapital. Det är således bara inkomster
            över denna brytpunkt som kommer att belastas med en lägre skattesats
            än idag. Två invändningar kan resas mot detta förslag. För det
            första kan man argumentera att frivillighet är en främmande fågel
            i svensk rättspraxis. Men detta gäller bara i teorin. I praktiken
            har vi redan inslag av frivillighet i svensk beskattning. Detta
            gäller i vart fall de publika aktiebolagen men också globalt verksamma
            privata bolag. För dessa existerar idag en rad regler som ger
            dem möjlighet att bestämma var intäkterna skall beskattas och
            därmed till vilka skattesatser. För det andra skulle det hävdas
            att detta skulle skapa orättmätiga fördelar för vissa (konsulter
            i Stockholms innerstad?). Men det är orimligt att hindra en angelägen
            reform enbart av det skälet att en liten grupp individer skulle
            kunna vara särskilt gynnade. Det finns vinnare och förlorare i
            alla förändringar. Men det som är konsekvensen på kort sikt är
            inte nödvändigtvis detsamma som är fallet på längre sikt. En näringsidkare
            befinner sig med andra ord i en helt annan ekonomisk omgivning
            är en löntagare, vilket motiverar olikheter i skattestrukturen.
            Den relativt sett lägre skattebelastningen som här föreslås kan
            därför ses som en kompensation för kommersiellt risktagande och
            för ett ansvar för andra (de anställda) som inte gäller för arbetstagare.
            Tilläggas bör att de allra flesta fåmansföretagarna idag har en
            inkomst som ligger under brytpunkten. Det är rimligt att föreställa
            sig att företagarna, genom olika dispositioner, medvetet håller
            tillbaka sina inkomster av skatteskäl. Det kan handla om att de
            arbetar mindre än eljest, investerar i olika aktiviteter som de
            annars inte skulle ha gjort etc. Sammantaget innebär detta att
            den sänkning av den effektiva skattesatsen som ett borttagande
            av 3:12-reglerna innebär, nödvändigtvis minskar statens totala
            skatteintäkter.
          </p>
          <p xml:id="i-7st7Ti3FT4TdFbb4TyGZ8k" type="date">
            Stockholm den 29 september 2005
          </p>
          <p xml:id="i-Am8heFEcHYrwwGAoJEo5jJ">
            Anne-Marie Pålsson (m) Patrik Norinder (m)
          </p>
          <p xml:id="i-5KXRmcgJe1uuvHCsKHGueG">
            2005/06:Sk366
          </p>
        </div>
      </div>
    </body>
  </text>
</TEI>
