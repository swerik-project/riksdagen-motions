<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201314-UU-00283">
  <teiHeader>
    <fileDesc>
      <titleStmt>
        <title>Västsahara</title>
        <author corresp="i-EgqHRHVoW5y9USDYuNoYuA">av Hillevi Larsson m.fl. (S)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Västsahara</title>
          <idno type="rdwebb">H102U283</idno>
          <rs type="number">U283</rs>
          <orgName type="comitteeAbbreviation">UU</orgName>
          <ref type="dokument_url_text">http://data.riksdagen.se/dokument/H102U283/text</ref>
          <ref type="dokument_url_html">http://data.riksdagen.se/dokument/H102U283</ref>
          <ref type="dokumentstatus_url_xml">http://data.riksdagen.se/dokumentstatus/H102U283</ref>
          <ref type="doc">http://data.riksdagen.se/fil/B0A1C0A7-6B22-481E-8EC2-100F1A723B56</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-EgqHRHVoW5y9USDYuNoYuA</idno>
            <name>Hillevi Larsson</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-FL3Tee8NjTSCkq4XGmHcyw</idno>
            <name>Carina Adolfsson Elgestam</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-Uxe3rhosBnSZpqJX5d7gpy</idno>
            <name>Carina Ohlsson</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-HA8qZKZU3je8nF69VtPrqk</idno>
            <name>Eva-Lena Jansson</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-FrTJne8fam41FasSB9mLUA</idno>
            <name>Kerstin Engle</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-KxTfuBAJiVYpyHQUVaUndu</idno>
            <name>Kerstin Haglö</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-5Eq8EMsaTFyzYQzP7AM1mR</idno>
            <name>Kerstin Nilsson</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-4f2bAEUboRxqAf7W8Ybmzm</idno>
            <name>Lena Sommestad</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-6gEtTPavyMJxxUX6JZn9LW</idno>
            <name>Marie Nordén</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-17NC28Tx5CZ5mzwYAUHKqv</idno>
            <name>Monica Green</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-TifWqzmRuorK3zFDqAUZk8</idno>
            <name>Sara Karlsson</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-RJ83sTtQ8c3R3VD4B55j8P</idno>
            <name>Åsa Lindestam</name>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-D2xSQUy8c74bYPNR9KAsbv" type="signed"/>
        <correspContext corresp="i-D2xSQUy8c74bYPNR9KAsbv">
          <note type="signatory" corresp="i-EgqHRHVoW5y9USDYuNoYuA"/>
          <note type="signatory" corresp="i-FL3Tee8NjTSCkq4XGmHcyw"/>
          <note type="signatory" corresp="i-Uxe3rhosBnSZpqJX5d7gpy"/>
          <note type="signatory" corresp="i-HA8qZKZU3je8nF69VtPrqk"/>
          <note type="signatory" corresp="i-FrTJne8fam41FasSB9mLUA"/>
          <note type="signatory" corresp="i-KxTfuBAJiVYpyHQUVaUndu"/>
          <note type="signatory" corresp="i-5Eq8EMsaTFyzYQzP7AM1mR"/>
          <note type="signatory" corresp="i-4f2bAEUboRxqAf7W8Ybmzm"/>
          <note type="signatory" corresp="i-6gEtTPavyMJxxUX6JZn9LW"/>
          <note type="signatory" corresp="i-17NC28Tx5CZ5mzwYAUHKqv"/>
          <note type="signatory" corresp="i-TifWqzmRuorK3zFDqAUZk8"/>
          <note type="signatory" corresp="i-RJ83sTtQ8c3R3VD4B55j8P"/>
        </correspContext>
        <correspAction xml:id="i-Ckg5Xoeagp8Xgx9tz4zt9a" type="numbering">
          <date when="2013-10-07"/>
        </correspAction>
        <correspAction xml:id="i-NzTjskNr4dtccmUWvhvbiR" type="submission">
          <date when="2013-10-04"/>
        </correspAction>
        <correspAction xml:id="i-K7ccrZzsKfbSd1h6yjXwKp" type="transfer">
          <date when="2013-10-03"/>
        </correspAction>
        <correspAction xml:id="i-EnXkxaUqzMxQkor6PhLkDV" type="assigned"/>
        <correspContext corresp="i-EnXkxaUqzMxQkor6PhLkDV">
          <ref type="assignedTo">Utrikesutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-SniPrpPqqeCiKmMmYsoNq3" type="motHeader"/>
      <div xml:id="i-9TvpK5cQrYfH47arjtMXXt" type="motBody">
        <div xml:id="i-LjCQJ6brjCjVa4aX7a1gDw" type="motProposal" subtype="förslag">
          <head xml:id="i-ULoQKqb9XyxhKA2wFa21za">
            Förslag till riksdagsbeslut
          </head>
          <list xml:id="i-KdFw34BT5tuwNn6hN84D2g" style="ol">
            <item xml:id="i-M7voaJ1GQ5WxPcuyWgv3JL">
              Riksdagen tillkännager för regeringen som sin mening vad som
              anförs i motionen om att Sverige bör vara drivande inom EU och
              FN för att ge det västsahariska folket självbestämmande.
            </item>
            <item xml:id="i-WqVUob8PNcX5UowQnkzUzM">
              Riksdagen tillkännager för regeringen som sin mening vad som
              anförs i motionen om att den humanitära situationen i flyktinglägren
              bör förbättras genom ökade anslag till FN:s livsmedelsprogram
              (WFP) och UNHCR.
            </item>
            <item xml:id="i-XKxChn8oLdQ4oyNoeYxaRE">
              Riksdagen tillkännager för regeringen som sin mening vad som
              anförs i motionen om att FN i samarbete med västsaharierna bör
              bestämma vilka som ska ha rösträtt i den planerade folkomröstningen
              om Västsaharas framtid.
            </item>
            <item xml:id="i-HusxKcaH6xFvH9BSrX2Vf">
              Riksdagen tillkännager för regeringen som sin mening vad som
              anförs i motionen om att Sverige bör stödja Västsahara genom att
              överväga att inrätta ett utbytesprogram för ungdomar.
            </item>
            <item xml:id="i-Bebfz5fPjvqAoPdNwbTcaS">
              Riksdagen tillkännager för regeringen som sin mening vad som
              anförs i motionen om att Sverige bör verka för att journalister
              och internationella observatörer snarast möjligt släpps in i Västsahara.
            </item>
            <item xml:id="i-EpuwJkjYqggTLTDr8cY7re">
              Riksdagen tillkännager för regeringen som sin mening vad som
              anförs i motionen om att Marockos kränkningar av de mänskliga
              rättigheterna i de ockuperade delarna av Västsahara bör uppmärksammas
              och bekämpas.
            </item>
            <item xml:id="i-RxFHWZ5trPmnwo3DihYhco">
              Riksdagen tillkännager för regeringen som sin mening vad som
              anförs i motionen om att EU:s fiskeavtal med Marocko bör sägas
              upp eller exkludera Västsaharas fiskevatten eftersom allt annat
              bryter mot folkrätten.
            </item>
          </list>
        </div>
        <div xml:id="i-5xsDp6UybN1U8SfmiHeyN8" type="motContent">
          <head xml:id="i-QLxm9VpHbxrwK1j7n1SFKF" type="h1">
            Motivering
          </head>
          <p xml:id="i-HnPDPgZEQ5cZCJzC7VafXV">
            Västsahara är Afrikas sista koloni. Efter att tidigare ha lytt
            under spansk överhöghet blev Västsahara äntligen fritt 1975. Friheten
            varade dock bara några dagar innan grannlandet Marocko ryckte
            in med sina tungt beväpnade trupper och ockuperade landet. Huvuddelen
            av befolkningen drevs på flykt och bor alltsedan dess i flyktingläger
            i öknen i Algeriet. Förhållandena i lägren är svåra och det råder
            brist på vatten, mat och mediciner. De västsahariska flyktingarna
            är totalt beroende av internationell hjälp för sin överlevnad.
          </p>
          <p xml:id="i-Lewej45NH1SToyxnF6a1Mr">
            Inledningsvis försvarade sig västsaharierna mot sina ockupanter.
            Kampen leddes av Västsaharas befrielserörelse, Polisario Front.
          </p>
          <p xml:id="i-Qju1ABdYRA9hsQSRuJcYy6">
            År 1991 övergick Polisario till fredlig kamp. Orsaken var att
            FN då gav västsaharierna nytt hopp genom att anta en positiv resolution
            om Västsahara. Innehållet gick ut på att en folkomröstning skulle
            hållas redan 1992 då västsaharierna själva skulle få avgöra sin
            framtid.
          </p>
          <p xml:id="i-SAhAbbg84WDMcy2EDMqd4H">
            Sedan dess har Marocko, med stor framgång och stöd från bl.a.
            Frankrike, lyckats sabotera genomförandet av tio planerade folkomröstningar.
            Under tiden har Marocko ändrat befolkningssammansättningen i Västsahara.
            Bland annat har ca 10 000 västsaharier tvångsförflyttats till
            Marocko för att marockaniseras och tusentals andra har gripits
            och försvunnit. Jämsides med detta har marockanska bosättningar
            upprättats i Västsahara och tiotusentals marockanska soldater
            har placerats i området för att vakta de västsaharier som bor
            kvar i de ockuperade områdena.
          </p>
          <p xml:id="i-ACT6V3XyHSz712Qg94JCMQ">
            Huvudsyftet med tvångsförflyttningarna av västsaharier och förflyttningarna
            av marockaner till Västsahara är att få en majoritet marockaner
            i Västsahara. Först då kan Marocko tillåta en folkomröstning.
            Då är nämligen utgången given och den marockanska överhögheten
            vinner. Med en majoritet västsaharier i området är utgången av
            omröstningen också given: västsaharierna kommer att välja självständighet
            framför ockupation.
          </p>
          <p xml:id="i-ANK7jMtAN9eRHqhKs4JP14">
            Stormakterna har tidvis inom FN gett ett visst stöd åt Västsahara.
            Men deras ställningstagande har aldrig handlat om ädelmod utan
            om ekonomiska intressen. Risken för en ny blodig Palestinakonflikt
            äventyrar exploateringen av områdets rika naturtillgångar – bl.a.
            fosfat, olja och rika fisketillgångar. Förhandlingar med Marocko
            har redan inletts om prospektering av Västsaharas naturtillgångar,
            över huvudet på det västsahariska folket, trots att detta är ett
            brott mot folkrätten. Stormakterna har heller inte mäktat med
            att stå emot Frankrike och Marocko.
          </p>
          <p xml:id="i-TMAzosbEQNfzMGnbEhcjAi">
            Det är nu av yttersta vikt att Sverige intar en drivande roll
            i både EU och FN och kräver att FN:s tidigare antagna resolutioner
            i frågan snarast genomförs, i synnerhet gäller det den utlovade
            folkomröstningen.
          </p>
          <p xml:id="i-E8H1KnvrmCeB9UzEiEie2n">
            Kampen bör även gälla den humanitära situationen i Algeriets
            flyktingläger, som förvärras hela tiden. Det ekonomiska stödet
            från Europa har minskat under senare år, med påtagliga negativa
            effekter i form av mat- och medicinbrist i lägren. Detsamma gäller
            FN:s stöd.
          </p>
          <p xml:id="i-Np7hJbkduj9j8boxjuTJsz">
            Västsahariernas tålamod är inte oändligt.
          </p>
          <p xml:id="i-2AccGpege5YQNv9QugnSh5">
            Om omvärlden ställer sig kallsinnig till de rättmätiga kraven
            finns en överhängande risk att striderna åter blossar upp. Idag
            vill en majoritet av västsaharierna att Polisario ska lämna den
            fredliga vägen och ta till vapen igen, eftersom de tröttnat på
            20 års väntan utan resultat medan de fått det allt sämre. De upplever
            med rätta att omvärlden vänt dem ryggen. Sverige bör i detta sammanhang
            arbeta förebyggande i stället för att vänta tills katastrofen
            är ett faktum.
          </p>
          <p xml:id="i-WnXknmyiMXtq2ahTs1XrgW">
            Det finns också all anledning att verka för att journalister
            och internationella observatörer snarast släpps in i Västsahara
            i enlighet med tidigare FN-resolution. Detta kommer att synliggöra
            marockanernas förtryck mot västsaharierna och skapa en opinion
            till stöd för Västsaharas frigörelse. Särskilt Marockos kränkningar
            av västsahariernas mänskliga rättigheter i de ockuperade delarna
            bör uppmärksammas. Det är kränkningar som för övrigt, men inte
            i lika stor utsträckning, även drabbar Marockos egna medborgare
            eftersom de mänskliga rättigheterna inte respekteras.
          </p>
          <p xml:id="i-FGx7uiGySmWDgCqtAfBzWv">
            Under de senaste åren har situationen för civilbefolkningen i
            det ockuperade Västsahara förvärrats. Studenter från universiteten
            i Rabat, Casablanca, Marrakech och Agadir som deltagit i fredliga
            demonstrationer har gripits, misshandlats svårt och dömts till
            fängelse. Även barn och ungdomar drabbas nu av polisvåld.
          </p>
          <p xml:id="i-Ayxhi2CLzQxeapXMzsf5KL">
            Västsaharierna har berövats yttrande-, mötes-, åsikts- och organisationsfrihet.
            Under senare tid har otaliga västsaharier drabbats av misshandel,
            trakasserier, tortyr och fängslande. Många har dömts i rättsosäkra
            processer, berövats sitt jobb och sin lön, relegerats från skolor,
            förflyttats med tvång eller fått se sina hem skövlade.
          </p>
          <p xml:id="i-79sZL1Nt8LuGwE3fzZbU6V">
            FN-delegationer som besökt de ockuperade områdena har vittnat
            om våld och kränkningar av västsahariernas mänskliga rättigheter.
            De bekräftar därmed de rapporter som både Amnesty och Human Rights
            Watch tidigare kommit med.
          </p>
          <p xml:id="i-9eYv7JYKGnnJ26sN4RuGAG">
            Både den västsahariska exilregeringen och Polisario har många
            gånger protesterat mot utvecklingen och vädjat till FN och EU
            om skydd för civilbefolkningen som lever under ockupation. Tyvärr
            har det inte gett något märkbart resultat än.
          </p>
          <p xml:id="i-YTaG3nZMFHwMD5ox9QCYr5">
            Samtidigt som förföljelsen mot västsaharierna blir allt värre
            förespråkar Marocko endast en enda lösning av konflikten, nämligen
            begränsad autonomi, vilket i praktiken innebär fortsatt marockansk
            överhöghet och ockupation.
          </p>
          <p xml:id="i-Fr3dzxRXgiQkgWi33vrh1u">
            Istället för att vika sig för Marockos orimliga krav att få fortsätta
            förtrycka folket och kontrollera Västsahara bör världen istället
            stå fast vid FN:s tidigare antagna resolutioner och kräva frihet
            för Västsaharas folk.
          </p>
          <p xml:id="i-UpvJJzNoUSaC4ra3L78QgB">
            Vi måste verka för att EU i sitt fiskeavtal med Marocko exkluderar
            de västsahariska fiskevattnen. Avtalet måste förändras i grunden
            eller sägas upp. Det är nämligen inte förenligt med folkrätten
            att fiska ut västsahariernas fiskevatten utan att befolkningen
            haft något inflytande över avtalet eller får någon del av intäkterna.
            Det är uteslutande Marocko som tjänar på detta folkrättsvidriga
            avtal. Genom avtalet bidrar europeiska fiskare till skövlingen
            av Västsaharas naturtillgångar. Det är fullständigt oacceptabelt
            och strider mot internationell rätt!
          </p>
          <p xml:id="i-WwHXiNfPtBvyDEDNnA7c1C">
            Det är nu också dags att Sverige ansluter sig till det femtiotal
            länder som erkänt Västsahara som ett land, bl.a. Sydafrika. Sverige
            skulle därmed som första land i Europa ge ett erkännande åt västsahariernas
            fredliga kamp för att återfå det land som stals från dem av Marocko
            för 30 år sedan. Genom att inte erkänna Västsahara legitimerar
            man Marockos orättmätiga krav på att räkna Västsahara som en del
            av Marocko. FN:s resolutioner har gång på gång slagit fast att
            ockupationen bryter mot internationell rätt och folkrätten.
          </p>
          <p xml:id="i-5AkDGrHtp7ehb44YewcLpr">
            I anslutning till att Sverige erkänner Västsahara och dess exilregering
            bör Västsahara ges rätten till en västsaharisk representation
            i Sverige. Trots att Marocko är en diktatur och ockupationsmakt
            har landet inte bara en representation i Sverige utan t.o.m. en
            ambassad. Givetvis bör landet de ockuperar, Västsahara, ges minst
            samma rätt!
          </p>
          <p xml:id="i-G7ZgxJqcNGA1Kakyjq5ddr">
            Avslutningsvis bör Sverige utöka sina relationer med Västsahara.
            Ett viktigt symboliskt steg vore att starta ett ungdomsutbyte
            mellan Sverige och Västsahara. Idén går ut på att några svenska
            ungdomar varje år reser och besöker Västsaharas flyktingläger,
            som är de mest välorganiserade flyktinglägren i världen. Samtidigt
            bör vi varje år ta emot några västsahariska studenter för att
            studera en tid i Sverige. Detta vore ett symboliskt viktigt samarbete
            för våra respektive länder samtidigt som det varje år ger ungdomar
            nya perspektiv och kontaktytor.
          </p>
        </div>
        <div xml:id="i-G8ZcSESu1Y1bR8FwLHu3MT" type="motSignatures">
          <list xml:id="i-B24S8wKA8WcdgNUSvv5zAz">
            <item xml:id="i-BEsGhFCjoKCVU2b2L7PYE4">
              Hillevi Larsson (S)
            </item>
            <item xml:id="i-NCjX3pP4Hhgzner3HcxkNd">
              Carina Adolfsson Elgestam (S)
            </item>
            <item xml:id="i-3MNLV84WVoBgLMF9Dk7JgC">
              Carina Ohlsson (S)
            </item>
            <item xml:id="i-9ntDeZhaCDWh4Ub26BCHki">
              Eva-Lena Jansson (S)
            </item>
            <item xml:id="i-VkBt2HUpkRHtGPdqBSGmvb">
              Kerstin Engle (S)
            </item>
            <item xml:id="i-3mDHjeuXJ2WqKM94Bf56sA">
              Kerstin Haglö (S)
            </item>
            <item xml:id="i-6xGhryQsiDcSYyRVVTHVUn">
              Kerstin Nilsson (S)
            </item>
            <item xml:id="i-QdB5krXfLjx1M8x52hyoq8">
              Lena Sommestad (S)
            </item>
            <item xml:id="i-WGBN2yVL4yuq3DvbDqzBTp">
              Marie Nordén (S)
            </item>
            <item xml:id="i-ALBvH5GRXbW9HUoBir12mC">
              Monica Green (S)
            </item>
            <item xml:id="i-Eo3UQHuXirBAn64rke6t3E">
              Sara Karlsson (S)
            </item>
            <item xml:id="i-DEphDgD7wqTJmR9Hy6nVSj">
              Åsa Lindestam (S)
            </item>
          </list>
        </div>
      </div>
    </body>
  </text>
</TEI>
