<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1904/mot_1904__ak__7/mot_1904__ak__7-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            10 Motioner i Andra Kammaren, N:o 7.
          </p>
          <p>
            N:o 7.
          </p>
          <p>
            Af herr J. E. A. Ohlsson i Halmstad, om skrifvelse till Kungl.
            Maj:t angående bestämmelser i syfte att den så kallade bortauktioneringen
            af fattighjon må förebyggas m. m.
          </p>
          <p>
            Under en vistelse i Frankrike för åtskilliga år sedan tillfrågades
            undertecknad en dag af sin värd, om det vore sant, såsom han läst
            i en tidning, att man i Sverige bortauktionerade fattighjon till
            den minstbju- dande. Mitt svar utföll så, att denna uppgift måste
            bero på något miss- förstånd. Med ett »jag kunde väl tro det&gt;
            från fransmannens sida afslu- tades vårt samtal rörande detta
            ämne. Vid min återkomst till fosterlandet fick jag emellertid
            snart veta, att den franska tidningen hade rätt, och att jag hade
            orätt. En modern svensk folklifsskildrare har särskildt stannat
            inför detta sorgliga ämne, och i dagspressen får man då och då
            påmin- nelser därom. Genom personliga förfrågningar på landsbygden
            har jag dessutom fått sakförhållandet bekräftadt. Här berörda
            sätt för fattighjons försörjning synes mig i allo för- kastligt,
            enär det går ut öfver deras människovärde och den medborgarrätt,
            som bör vare äfven de svagaste och obetydligaste medlemmarne i
            ett mo- dernt, civiliseradt samhälle tillförsäkrad. Tanken ledes
            härvid ovillkorligen öfver till de af det allmänna rättsmedvetandet
            utdömda slafmarknaderna, där makar, föräldrar och barn utan förbarmande
            slås bort till olika afnämare. Det som gör här åsyftade förfaringssätt
            för fattighjonens försörjning ännu sorgligare är, att de spekulanter,
            som stanna för lägsta budet, ofta själfva lefva i så små förhållanden,
            att en kontant penningsumma af myc- ket blygsam storlek för dem
            innebär en stark lockelse att åtaga sig en förbindelse, som kommer
            att visa sig medföra alltför stor förknappning för såväl öfvertagaren
            som den öfvertagne och utan tvifvel icke minst
          </p>
          <pb facs="riksdagen-motions-pdf/data/1904/mot_1904__ak__7/mot_1904__ak__7-002.pdf"/>
          <p>
            Motioner i Andra Kammaren, N:o 7. 11
          </p>
          <p>
            för den senare. Kommer så härtill, att den förre önskar draga
            största möjliga vinst af sin affär genom att afpressa en i de
            flesta fall redan ut- sliten kropp största möjliga arbetsmängd,
            så kräfver fattighjonets belägen- het för den eftertänksamme ingen
            vidare utläggning. Då ett dylikt system ännu i våra dagar, om
            också blott här och där — dess utsträckning är mig icke bekant
            — tillämpas, kan man väl med skäl fråga sig, om det ej vore på
            tiden att utplåna denna skamfläck från vårt samhällslif. Afven
            många af de fattiga, som direkt erhålla sitt understöd från den
            kommunala fattigvården, hafva det helt säkert, särskildt på lands-
            bygden, så ställdt, att de nätt och jämt kunna uppehålla lifvet,
            ja utan tvifvel ej sällan få lida verklig nöd, och så måste det
            förblifva, så länge fattigvårdsmyndighetens hufvudsakliga för
            att ej säga enda sträfvan är att kunna nedbringa lefnadsomkostnaderna
            för dag och hjon till ett minimum. Nu för tiden finnes kontroll
            öfver fabriker och verkstäder, öfver minderårigas användande i
            arbete, ledningar för ljus- och kraftöfver- föring, öfver skolor
            och uppfostringsanstalter af olika slag, öfver foster- barns vård
            och ännu mycket därtill, men de, som helt säkert icke minst kunde
            behöfva skydd mot njugghet och hårdhet, de äro alltjämt så godt
            som rättslösa. Deras belägenhet har nog en och annan gång i pressen
            fått en bjärt belysning, men därvid har saken hittills stannat.
            Jag vågar härmed göra ett försök att bringa den inför rätt forum,
            i det jag på grund af ofvanstående dristar hemställa,
          </p>
          <p>
            att Riksdagen ville besluta i skrifvelse till Kungl. Maj:t anhålla,
            det täcktes Kungl. Maj:t låta utarbeta och för Riksdagen framlägga
            förslag till sådana bestämmelser i gällande förordning angående
            fattigvården, att den så kallade »bortauktioneringen&gt; af fattighjon
            måtte före- byggas samt att öfver hufvud taget den kommunala fattigvården
            ställes under statens kontroll.
          </p>
          <p>
            Stockholm den 15 januari 1904. Alfred Ohlsson.
          </p>
        </div>
      </div>
    </body>
  </text>
</TEI>
