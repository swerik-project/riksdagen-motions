<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-198081--02213">
  <teiHeader>
    <fileDesc>
      <titleStmt>
        <title>med anledning av proposition 1980/81:205 om förenklade statliga regler inom barnomsorgen</title>
        <author>av Bonnie Bernström</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>med anledning av proposition 1980/81:205 om förenklade statliga regler inom barnomsorgen</title>
          <idno type="rdwebb">G4022213</idno>
          <rs type="number">2213</rs>
          <ref type="dokument_url_text">http://data.riksdagen.se/dokument/G4022213/text</ref>
          <ref type="dokument_url_html">http://data.riksdagen.se/dokument/G4022213</ref>
          <ref type="dokumentstatus_url_xml">http://data.riksdagen.se/dokumentstatus/G4022213</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-95F4sSt2W2tyXAwECzMBoc</idno>
            <name>BONNIE BERNSTRÖM</name>
            <state type="partyAffiliation" ref="Q110857">
              <desc>fp</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-ESxjhawWfgShPQZWANt7Lv" type="signed"/>
        <correspContext corresp="i-ESxjhawWfgShPQZWANt7Lv">
          <note type="signatory" corresp="i-95F4sSt2W2tyXAwECzMBoc"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/198081/mot_198081__2213/mot_198081__2213-001.pdf"/>
      <fw xml:id="i-5ziCktVvLwYauLhRejuNUH">
        Motion 1980/81:2213
      </fw>
      <div xml:id="i-9UaHF4Ty4TeiEkThe7kHBJ" type="motHeader">
        <div xml:id="i-HYBs8nNhG6s5j6iLUhaFHE" type="motTitle"/>
        <div xml:id="i-7TbGzpRmW6xPZiQpdsn4E4" type="motSubmissionInfo"/>
      </div>
      <div xml:id="i-HyG3AUiBhEussdRtyF2vmb" type="motBody">
        <div xml:id="i-6EVVTkch24GswfZyszWM2d">
          <p xml:id="i-H6pggyigWVADHLiuJkyrV2">
            av Bonnie Bernström med anledning av proposition 1980/81:205
            om förenklade statliga regler inom barnomsorgen
          </p>
          <p xml:id="i-NUCdRVg3jmtnnfC6i3sW1n">
            Den kraftiga utbyggnad av barnomsorgen som har skett sedan 1976
            har haft en avgörande betydelse för hundratusentals småbarnsföräldrar.
            Den trygghet som den kommunala barnomsorgen ger är svår eller
            näst intill omöjlig att tillskapa med egna lösningar för de förvärvsarbetande
            föräldrar- na. Den allra största betydelsen har då självfallet
            den kommunala barnom- sorgen haft för barnen. Med daghemmen och
            familjedaghemmen har barnens livsviktiga behov av kontinuitet
            kunnat tillfredsställas. I den allt hätskare kritik som ledsamt
            nog riktats mot daghemmen de senaste åren har den kommunala barnomsorgens
            fördelar tyvärr kommit i skymundan i debatten. Samtidigt har det
            mesta av den vetenskapliga forskningen på området bekräftat att
            barn på daghem mår lika bra som barn i andra barnomsorgsformer,
            medan barn som inte har kontinuitet — som inte vet sin situation
            från dag till dag — däremot stannar upp i utvecklingen eller går
            tillbaka. Detta talar för att behovet av daghem och stabila familjedaghem
            måste tillgodoses när barn behöver omsorg utanför hemmet. I 1980-talets
            samhälle med dess små familjer — där hälften av alla barn växer
            upp utan syskon — har den kommunala barnomsorgen betytt mycket
            för barns möjligheter att fostras av och tillsammans med andra
            barn. Barngrup- pen på dagis har blivit en ersättning för och
            en vidareutveckling av de förr vanligare familjerna med stora
            barnskaror. Den kommunala barnomsorgen har också gett många barn
            en första kontakt med kulturen genom museibesök, biblioteksbesök,
            teaterbesök, bokläsning m. m., vilket är ovärderligt i tider då
            massmediavåldet hotar att tränga ut god barnlitteratur. Det kulturella
            innehållet har betytt mest för barn som kommer från hem där en
            kulturell tradition saknas men också förstärkt intresset hos de
            andra barnen. För barn med särskilda behov — sociala, fysiska,
            psykiska — har daghemmen kunnat erbjuda en integrering, samtidigt
            som barn från mer skyddade miljöer fått vidgade perspektiv och
            fått lära sig ta hänsyn till handikappade kamrater. Mycket av
            kritiken mot daghemmen har egentligen bestått i en allmän kritik
            mot kvinnors förvärvsarbete. Av det skälet har deltidsförskolan,
            trots att den bygger på ungefär samma sorts pedagogik med samma
            arrangörer (kommunen) och naturligtvis inte heller är gratis för
            skattebetalarna, inte på samma sätt kommit i skottgluggen.
          </p>
          <p xml:id="i-XnoYcpsTMQRfwdKX1NpAWd">
            1 Riksdagen 1980/81. 3 saml. Nr 2213-2215
          </p>
          <p xml:id="i-Be1y2n2oHwTrRqPDfme6Ce">
            Mot. 1980/81 2213-2215
          </p>
          <pb facs="riksdagen-motions-pdf/data/198081/mot_198081__2213/mot_198081__2213-002.pdf"/>
          <fw xml:id="i-Jf4JJ1s1QciiM7VNDrE6eh">
            Mot. 1980/81:2213 z
          </fw>
          <p xml:id="i-QfjgANKZX6CjtMccdMxaZg">
            Alltjämt är kvinnors förvärvsarbete kontroversiellt för många,
            även om det borde vara samma självklarhet som mäns förvärvsarbete.
            Kvinnor måste liksom män försörja sig. Likväl kan förändringar
            på arbetsmarknaden och den pågående datoriseringen under de närmaste
            åren påverka främst kvinnornas sysselsättning. Vad som är viktigt
            för barnomsorgen i det sammanhanget är att en negativ sysselsättningsutveckling
            inte får påverka utbyggnaden i en återhållsam riktning. Det får
            inte heller ske att barn mister sin plats i den kommunala barnomsorgen
            till följd av att mammorna eller papporna periodvis går arbetslösa.
            Det vore att straffa barnen om de inte får vara kvar i sin invanda
            miljö. Daghemmen och de kommunala familjedaghemmen behövs i första
            hand för barnens skull. Men det är inte heller någon tvekan om
            att den kommunala barnomsorgen är den mest betydelsefulla faktorn
            när det gäller att förbättra kvinnans villkor samt ge ett stöd
            till hela familjens känslomässiga och ekonomiska existens. Att
            hålla igen på barnomsorgen försämrar allvarligt situationen för
            flera kategorier.
          </p>
          <p xml:id="i-UQtubunJH1y4JVfbJiz7Gr">
            Avgiftssystemet
          </p>
          <p xml:id="i-DDzqkRLLyHZQGa1Jm2PhRv">
            I många kommuner har avgiftssystemet för den kommunala barnomsorgen
            varit starkt progressivt, vilket medfört att föräldrarnas extra
            arbetsinsatser har straffats med höjda dagisavgifter — något som
            inte är bra. Därtill har flera kommuner så kraftigt tilltagna
            avgifter att den ena makens inkomst knappast räcker till för att
            betala dem, samtidigt som kommunen inte heller blir ett ekonomiskt
            alternativ till de många privata dagmammor som inte deklarerar
            inkomst. Ingen annan samhällelig service är så dyrbar för konsumenten
            som dagisavgiften i de kommuner där den uppgår till närmare 20
            000 kr. per år. Det är en ohållbart hög avgift, eftersom den avhåller
            föräldrarna från att ordna den trygga lösning för barnen som den
            kommunala barnomsorgen i regel innebär. Risken finns dessutom
            att fler barn lämnas ensamma eller till privata dagbarnvårdare
            som tar sig an barn mer som ett geschäft. Enbart i Stockholms
            län konstaterades i SOMI (socialstyrelsens och Stockholms läns
            landstings undersökning om den sociala miljön) att ca 16000 barn
            i omsorgsåldern inte får någon omsorg alls, dvs. lämnas ensamma.
            Med alltför höga avgifter på daghem, familjedaghem och fritidsdaghem
            riskerar de ensamma barnen att bli fler.
          </p>
          <p xml:id="i-AhZ8AdhgropGjLnZgqCf7w">
            Statsbidraget
          </p>
          <p xml:id="i-TpacWxt4yyJvqAjh3SyCig">
            I regeringens förslag till nytt statsbidragssystem för barnomsorgen
            betonas vikten av god kommunal barnomsorg, samtidigt som kommunerna
            får större möjligheter att utforma sin barnomsorg efter behov.
            Detta betyder också att barn till hemmavarande föräldrar kommer
            att få stöd dels genom de öppna förskolorna men också genom att
            deltidsförskolan får statsbidrag. Det
          </p>
          <pb facs="riksdagen-motions-pdf/data/198081/mot_198081__2213/mot_198081__2213-003.pdf"/>
          <fw xml:id="i-KVmvbLcAKdeTzc8G5vPsX">
            Mot. 1980/81:2213 3
          </fw>
          <p xml:id="i-TVZujBt91qcJw9WC7cFD9h">
            betyder att deltidsförskolan i de kommuner där den tidigare varit
            avgiftsbe- lagd för de mindre barnen nu kan bli billigare för
            föräldrarna. Detta stöd kommer att ha stor betydelse för såväl
            barn som för den hemarbetande föräldern. Men statsbidragets nuvarande
            utformning missgynnar starkt heldagsom- sorgen. Om den genomsnittliga
            bruttokostnaden är 40 000 kr. per år och daghemsplats, betyder
            nuvarande fyrtioprocentiga bidrag en sänkning med ca 2 000 kr.
            per plats och år i förhållande till nuvarande statsbidrag. Det
            innebär att de kommuner som har tagit sitt ansvar för utbyggnaden
            och hörsammat regeringens uppmaningar att hålla överenskommelsen
            från 1975 nu starkt missgynnas och får vidkännas en sänkning av
            bidraget för redan etablerad verksamhet. För Stockholms kommun
            betyder det en årlig förlust på ca 100 milj. kr., för Lunds kommun
            en förlust på ca 6 milj. kr. etc. Städer med hög kvinnlig förvärvsfrekvens
            drabbas hårdast, eftersom efterfrågan på andra barnomsorgsformer
            där naturligen är mindre. Samtidigt är det just i dessa områden
            som behovet av statsbidrag för heldagsomsorg är störst. Sänkningen
            av statsbidraget till heldagsomsorgen kan ge allvarliga konsekvenser,
            t. ex. att kommunernas utbyggnad av heldagsomsorgen upphör eller
            att öppethållandetiderna inskränks. Därmed missgynnas främst de
            köande dagisföräldrarna ännu mer. Ett procentbidrag av den typ
            som regeringen har föreslagit har dock fördelar framför allt med
            hänsyn till att det gynnar olika barnomsorgsbehov och kan utnyttjas
            också av hemarbetande föräldrar. Men det är orimligt att i ett
            slag omfördela bidragen mellan de olika barnomsorgsformerna. Därför
            måste en utvärdering göras med särskild uppmärksamhet på effekten
            för heldagsomsorgen och resultatet presenteras för riksdagen redan
            efter ett år.
          </p>
          <p xml:id="i-Hsgq2rri2wRNiGAFwEh5ay">
            Hemställan
          </p>
          <p xml:id="i-NfvADGEwH6hfya3vbEPVuC">
            Jag hemställer därför att riksdagen som sin mening ger regeringen
            till känna att regeringen vid sin utvärdering av det förändrade
            statsbidraget för barnomsorgen särskilt bör uppmärksamma dess
            konsekven- ser för heldagsomsorgen.
          </p>
          <p xml:id="i-21sUje89vXNCw64akmX14t" type="date">
            Stockholm den 9 juni 1981
          </p>
          <div xml:id="i-3gaGoBtXgBrDCGyrQjgdPp" type="signatureBlock">
            <list xml:id="i-HvdgdHs4C1tmFMi7h25FEV">
              <item xml:id="i-RQvdNH1HgapT9Fd1EFvUah" who="i-95F4sSt2W2tyXAwECzMBoc" type="signature">
                BONNIE BERNSTRÖM (fp)
              </item>
            </list>
          </div>
        </div>
      </div>
    </body>
  </text>
</TEI>
