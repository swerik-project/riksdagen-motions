<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-197879--01637">
  <teiHeader>
    <fileDesc>
      <titleStmt>
        <title>om utredning av invandrarnas sjukvårdsbehov, m. m.</title>
        <author>av Rolf Sellgren och Margareta Andrén</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>om utredning av invandrarnas sjukvårdsbehov, m. m.</title>
          <idno type="rdwebb">G2021637</idno>
          <rs type="number">1637</rs>
          <ref type="dokument_url_text">http://data.riksdagen.se/dokument/G2021637/text</ref>
          <ref type="dokument_url_html">http://data.riksdagen.se/dokument/G2021637</ref>
          <ref type="dokumentstatus_url_xml">http://data.riksdagen.se/dokumentstatus/G2021637</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-y57aqt6DptStUpkWh6h5L</idno>
            <name>ROLF SELLGREN</name>
            <state type="partyAffiliation" ref="Q110857">
              <desc>fp</desc>
            </state>
          </person>
          <person gender="woman">
            <idno>i-W4KsfSh6dCbjCcJdxiZwL</idno>
            <name>MARGARETA ANDRÉN</name>
            <state type="partyAffiliation" ref="Q53764745">
              <desc>fp</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-Moz2Ls1yEdPD3TwbCXhK9w" type="signed"/>
        <correspContext corresp="i-Moz2Ls1yEdPD3TwbCXhK9w">
          <note type="signatory" corresp="i-y57aqt6DptStUpkWh6h5L"/>
          <note type="signatory" corresp="i-W4KsfSh6dCbjCcJdxiZwL"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/197879/mot_197879__1637/mot_197879__1637-001.pdf"/>
      <fw xml:id="i-KjFXtDaPFupB5oBTuZdyEb">
        Motion 1978/79:1637
      </fw>
      <div xml:id="i-8YBoz3nKmJP6XwkYxGiXQM" type="motHeader">
        <div xml:id="i-XFjMYFaFh7zLuTuvuFN3uf" type="motTitle"/>
        <div xml:id="i-LrQYTwPVVJX1ZFGCyo23ew" type="motSubmissionInfo"/>
      </div>
      <div xml:id="i-Hm9uT7idSckTFquB9pMq5W" type="motBody">
        <div xml:id="i-JtWS1vm4fm75fBwb7x4czN">
          <p xml:id="i-5eiyK9T1b1Qm5WNwmsKgmK">
            av Rolf Sellgren och Margareta Andrén om utredning av invandrarnas
            sjukvårdsbehov, m. m.
          </p>
          <p xml:id="i-QPBvkMu3w7iHpnAcgC2npU">
            Sverige har under de senaste två decennierna bedrivit en generös
            invandrarpolitik. Invandringen av utländska medborgare kom att
            påverkas av arbetskraftsbehovet men även av en önskan från ansvarigt
            politiskt håll att framstå som medveten om internationella problem
            och med en högt ställd ambition att hjälpa flyktingar från en
            rad länder, där medborgarna varit utsatta för politiska och andra
            förföljelser. Den officiella svenska hållningen blev känd utomlands,
            och från många håll ställdes förhoppningar på Sverige. Dels väntade
            man sig uttalanden från svenskt håll i internationella politiska
            frågor, dels förväntade man sig att Sverige skulle bedriva en
            ovanligt generös invandrarpolitik. Det har blivit allt tydligare
            att vårt land saknar förutsättningar för att ta emot invandrare
            i den omfattning som man var inställd på för 15 år sedan. Invandrarna
            tenderar alltmer att bo i avgränsade områden i våra tätorter,
            tolkservicen är ännu inte tillräckligt utbyggd, och i Södertälje
            har det förekommit sammanstötningar mellan svenska och utländska
            medborgare. Inom sjukvården har man inte möjlighet att på ett
            tillfredsställande sätt kunna ta emot patienter med annorlunda
            språk, religion och kulturmönster i övrigt. Tryggheten framstår
            som lägre för utländska patienter än för svenskarna. Den pågående
            lågkonjunkturen har även medfört stora syssel- sättningsproblem
            bland invandrarna, då främst ungdomen. Det råder i stort enighet
            om att Sverige i dag bör föra en restriktiv invandrarpolitik,
            så att vi kan ge en fullgod service till de invandrare som finns
            i landet vad gäller sysselsättning, social service, bostäder,
            utbildning m.m. Även om enighet råder om en restriktiv invandrarpolitik,
            fritar det dock inte oss svenskar från vår moraliska skyldighet
            att ge full trygghet åt de människor som redan invandrat till
            vårt land. Detta innebär då även att dessa människor i möjligaste
            mån bör kunna bibehålla de kulturyttringar som de själva anser
            som fundamentala. En alltför snabb och genomgripande omställning
            till svenska förhållanden upplevs lätt som oroande, och på sikt
            kan den bli sjukdomsalstrande. Vi vill här nämna som exempel några
            sådana problem, som mött invandrare och som i viss mån kan sägas
            vara specifika för dem. Under den tid då Grekland var diktatur
            fanns det här åtskilliga politiska flyktingar från detta land.
            Många av dem var unga män, som måst lämna sitt land efter det
            att de deltagit i motståndet mot diktaturen. Dessa politiska flyktingar
            kunde ej återvända till sitt land; samtidigt var de medvetna om
            att
          </p>
          <pb facs="riksdagen-motions-pdf/data/197879/mot_197879__1637/mot_197879__1637-002.pdf"/>
          <fw xml:id="i-YA3U4AHebJKrbJaRkUYDt1">
            Mot. 1978/79:1637 12
          </fw>
          <p xml:id="i-FyA4hRKtcRhgqZQEv8mQCo">
            deras anförvanter, som var kvar i Grekland, utsattes för trakasserier.
            Brev från Grekland till de politiska flyktingarna blev konfiskerade,
            och om en flykting sökte sända pengar till sina gamla föräldrar
            i hemlandet, så kom de inte fram. Dessa flyktingar led ofta av
            svåra nervösa besvär, sömnsvårigheter och magsmärtor. Många av
            dem rökte upp till 60 cigarretter per dygn. Läkare kunde alltså
            konstatera att dessa patienter hade svåra problem, både socialt
            och medicinskt. Med sina ofta bristande kunskaper om dessa patienters
            bakgrund och hela deras aktuella situation hade sjukvården och
            de sociala myndigheterna därmed icke möjlighet att ge dem en lika
            meningsfull hjälp som hade kunnat komma svenska medborgare till
            del. I andra fall har invandrare kommit till vårt land i små grupper,
            unga familjer med små barn och någon äldre kvinnlig släkting som
            följt med för att hjälpa till i hushållet. Efter några år, då
            barnen går i skolan och inte behöver så mycket tillsyn, upplever
            stundom den unga familjen den äldre släktingen som en börda. Hon
            har inte lärt sig svenska och har ingen yrkesutbildning från hemlandet,
            där hon i många fall fått slita hårt i tungt praktiskt arbete.
            Det finns exempel på att dylika kvinnor blivit sittande i hyreslägenheter
            hela dagarna, helt isolerade då de på grund av språksvårigheter
            inte har någon att tala med. Då de försökt gå på omskolningskurser,
            har de haft svårt att klara av dessa. Bland invandrarna kan man
            möta en annan syn på kvinnans ställning i samhället än den som
            är den gängse i vårt land. I deras hemland är det ibland inte
            vanligt eller kanske inte ens accepterat att kvinnan har förvärvsarbete
            eller att hon ensam vistas utom hemmet annat än då hon utför ärenden
            som är förknippade med hushåilet. I sina resp. hemländer har dessa
            kvinnor en nära kontakt med varandra, men i vårt land blir de
            lätt isolerade från omgivningen. De hindras ofta av sin familj
            att lära sig svenska språket, eftersom det inte går an att de
            ensamma deltar i kurser. Denna isolering leder ofta till psykosomatiska
            besvär som huvudvärk, magbesvär och fetma. Även i dessa fall har
            en svensk läkare svårt att ge kausal terapi. En inom socialstyrelsen
            tillsatt arbetsgrupp för psykiatriska frågor berö- rande invandrare
            har efter en enkät hos landets läkare utarbetet en förteckning
            över läkare som behärskar vissa främmande språk. Förteck- ningen
            har tillställts sjukhus och informationsbyråer för invandrare.
            Syftet är att man skall kunna nå dessa läkare när en invandrare
            önskar kommunicera med en läkare på sitt eget språk. Åtgärden
            underlättar i viss mån invandrarnas situation men är inte på långt
            när tillfredsställande. Vi anser det nödvändigt att det i varje
            landsting om möjligt inrättas särskilda konsultläkartjänster för
            immigranter, försöksvis knutna till länsläkarinstitutionerna.
            Dessa tjänster skulle då besättas med läkare, som invandrat från
            resp. länder och som genomgått speciell utbildning rörande den
            svenska hälso- och sjukvårdssektorn samt socialvården. Det
          </p>
          <pb facs="riksdagen-motions-pdf/data/197879/mot_197879__1637/mot_197879__1637-003.pdf"/>
          <fw xml:id="i-7cGaKx7z7dBH3dgyn1zms6">
            Mot. 1978/79:1637 13
          </fw>
          <p xml:id="i-WrKH8iagkANSvcjjjBt7Gn">
            borde även ske en återkommande rapportering till statens invandrarverk
            om vilka problem som under olika perioder uppstår för olika invandrargrupper.
            Viss kontakt skulle även kunna knytas mellan immigrantläkarna
            och de socialmedicinska institutionerna vid våra universitet,
            där man kunde inleda forskning med syfte att på bästa sätt söka
            lösa invandrarnas problem. Även annan sjukvårdspersonal, såsom
            psykologer, kuratorer, sjuk- och mentalskö- tare, borde vid t.
            ex. vissa psykiatriska mottagningar bestå av invandrade befattningshavare.
            Många invandrare har ett helt annorlunda familjebegrepp än vad
            vi har i Sverige. Man anser exempelvis att en familj omfattar
            uppemot 50 personer, medan vi vanligtvis bara räknar med kärnfamiljen
            i vårt land. Vid de tillfällen då enbart en del av en familj eller
            en släkt invandrat till Sverige, har det vid upprepade tillfällen
            hänt att de övriga familjemedlemmarna berett sig tillträde till
            landet med illegala metoder. Vid bedömningen av om en invandrare
            skall få stanna i landet eller ej går man i sin tolkning av utlänningslagen
            efter Genévekommissionens defini- tion på politisk flykting, nämligen
            att med politisk flykting menas sådan person som är förföljd av
            sitt eget lands regering. Även om man har den åsikten att Sverige
            bör följa Genévekommissionen vad gäller definition på politisk
            flyting, så löser det inte det problem som här diskuteras. Sverige
            har tidigare fört en liberal invandrarpolitik, och vi har därför
            moralisk skyldighet att ta hand om de invandrare som kommit till
            vårt land. Om dessa sedan visar sig ha ett helt annat familjebegrepp
            än vi ägt kunskap om att de hade, så är vi skyldiga att respektera
            detta. Frågan om olika invandrargruppers familjebegrepp borde
            i stället utforskas och påverka myndigheternas beslut i de enskilda
            fallen. På samma sätt som man i den svenska socialvården och sjukvården
            alltmer arbetar med hela familjen som den enhet som behöver hjälp,
            så skulle ett liknande synsätt penetrera invandrarfrågorna. Många
            förpassningsärenden som hamnar på regeringens bord upphävs. Detta
            har föregåtts av en ofta lång tidsperiod med mycket utredningsarbete
            och dessutom psykiskt lidande för den utländske medborgaren, för
            vilken den långa väntan med osäkerheten om utgången är plågsam.
            Mycket av såväl arbete som iritation och liknande skulle kunna
            undvikas, om en grundligare utredning automatiskt skedde redan
            på initialskedet då applikanten kommer till kriminalpolisen för
            att göra sin första ansökan om uppehållstillstånd. Behovet av
            tolkar är betydligt större än vad resurserna tycks vara. Tolkhjälp
            bör sättas in innan den ansökande gjort sig skyldig till misstag
            genom okunnighet om formulärens betydelse och innebörd, t. ex.
            förväxling mellan arbetstillstånd och uppehållstillstånd etc.
            Också psykologiskt behövs en handledning i förståelse av vad det
            svenska samhället kräver genom sina lagar och vanor och vad den
            svenska mentaliteten innebär. Många fall — inte minst de som leder
            till förpassning — brukar medföra att vederbörande på ett sent
            stadium hänvisas till eller söker upp en läkare då
          </p>
          <pb facs="riksdagen-motions-pdf/data/197879/mot_197879__1637/mot_197879__1637-004.pdf"/>
          <fw xml:id="i-8Hwz9Mh6PCo53oboQLzcqr">
            Mot. 1978/79:1637 14
          </fw>
          <p xml:id="i-MTyhGN13QRXggJYFAgUz4d">
            man velat åberopa medicinska utlåtanden för att förpassningen
            skall hävas. Utredningsarbetet och bedömningen på detta sena stadium
            är svårare och mer tidsödande än vad det möjligtvis skulle ha
            kunnat vara om läkarunder- sökning företagits omedelbart vid ankomsten
            till Sverige. Fallets behandling skulle utan tvivel bli mer rättvisande
            om en läkare omedelbart kunnat få konstatera vederbörandes medicinska
            och psykologiska status. Den normala ordningen bör således bli
            sådan att förutom polisutredning skall föreligga en allmänmedicinsk
            och social utredning vid prövning av ansökan från immigranter/flyktingar
            som kommer till vårt land. Med hänvisning till vad som anförts
            hemställer! vi att riksdagen 1. hos regeringen hemställer om utredning
            rörande invandrarnas speciella sjukvårdsbehov, 2. uttalar sig
            för inrättande av immigrantläkartjänster enligt vad som anförts
            i motionen.
          </p>
          <p xml:id="i-Xz5SpsUCbREquLQkK974RP" type="date">
            Stockholm den 24 januari 1979
          </p>
          <p xml:id="i-MHeWx5y3tnrAqL6fmU2T9C">
            ROLF SELLGREN (fp) MARGARETA ANDRÉN (fp)
          </p>
          <p xml:id="i-Fjby25KcykhUjDEfxo9Z3G">
            ! Se även motionen 1978/79:1638.
          </p>
        </div>
      </div>
    </body>
  </text>
</TEI>
