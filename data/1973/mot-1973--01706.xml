<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1973--01706">
  <teiHeader>
    <fileDesc>
      <titleStmt>
        <title>i anledning av Kungl. Majås proposition 1973:S5 angående omlokalisering&#13;
av viss statlig verksamhet.</title>
        <author>av herr Hansson i Skegrie m. fl.</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>i anledning av Kungl. Majås proposition 1973:S5 angående omlokalisering&#13;
av viss statlig verksamhet.</title>
          <idno type="rdwebb">FW021706</idno>
          <rs type="number">1706</rs>
          <ref type="dokument_url_text">http://data.riksdagen.se/dokument/FW021706/text</ref>
          <ref type="dokument_url_html">http://data.riksdagen.se/dokument/FW021706</ref>
          <ref type="dokumentstatus_url_xml">http://data.riksdagen.se/dokumentstatus/FW021706</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-T6dd3fn3avyoiNYJk3XNTR</idno>
            <name>NILS G. HANSSON</name>
            <state type="partyAffiliation" ref="Q110832">
              <desc>c</desc>
            </state>
          </person>
          <person gender="man">
            <idno>i-HdmXapeTq3DFBQub8j1ccm</idno>
            <name>ERIC KRONMARK</name>
            <state type="partyAffiliation" ref="Q110843">
              <desc>m</desc>
            </state>
          </person>
          <person gender="man">
            <idno>i-Fs9KpZYHZp1uu9ioJZkH5D</idno>
            <name>SVEN ANTBY</name>
            <state type="partyAffiliation" ref="Q110857">
              <desc>fp</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-6gqGTaDPZ2fBZP1odTBGMF" type="signed"/>
        <correspContext corresp="i-6gqGTaDPZ2fBZP1odTBGMF">
          <note type="signatory" corresp="i-T6dd3fn3avyoiNYJk3XNTR"/>
          <note type="signatory" corresp="i-HdmXapeTq3DFBQub8j1ccm"/>
          <note type="signatory" corresp="i-Fs9KpZYHZp1uu9ioJZkH5D"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1973/mot_1973__1706/mot_1973__1706-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Motion nr 1706 år 1973
          </p>
          <p>
            Nr 1706
          </p>
          <p>
            av herr Hansson i Skegrie m. fl. i anledning av Kungl. Maj:ts
            proposition 1973:55 angående omlokalise- ring av viss statlig
            verksamhet.
          </p>
          <p>
            I Kungl. Maj:ts proposition 1973:55 redovisas förslag till en
            andra etapp av omlokalisering av statlig verksamhet. Bland de
            myndigheter som föreslås bli lokaliserade till orter utanför Stockholm
            ingår statens jordbruksnämnd, som enligt förslaget skall förläggas
            till Jönköping. Jordbruksnämnden är ett tämligen litet ämbetsverk
            (f.n. knappt 150 anställda) som likväl fullgör ett flertal ganska
            speciella uppgifter. Av stor samhällsekonomisk betydelse är nämndens
            verksamhet med prisregle- ringarna för jordbruket och fisket.
            Bland nämndens uppgifter ingår också ansvaret för livsmedelsberedskapen.
            Enligt gällande planering skall nämnden utgöra kärnan i det centrala
            ransoneringsorgan på livsmedels- området som kan behöva upprättas
            i ett krisläge. I den beslutande nämnden ingår, förutom dess chef,
            representanter för producenternas organisationer samt för löntagarna
            och för livsmedels- industri och handel. Med denna konstruktion
            har man bl. a. avsett att ge de olika intressen som berörs av
            prisregleringarna en möjlighet att gemensamt söka lösningar på
            alla de svåra problem som nödvändigtvis är förbundna med denna
            verksamhet. Prisregleringarna engagerar nämnden och dess kansli
            i helt olika avseenden under skilda stadier. Prisregleringssystemen
            måste ständigt överses för att vara anpassade till förändrade
            förutsättningar och till nya värderingar. Denna anpassning sker
            så gott som ständigt och i flera olika konstellationer. Parlamentariska
            eller andra av Kungl. Maj:t tillsatta kommittéer får ta hand om
            de mera omfattande och principiella frågorna. Arbetsgrupper med
            representanter för myndigheter, organisa- tioner och företag får
            utreda mera avgränsade frågor. I vilken regi alla dessa utredningar
            än sker, kräver de nödvändigtvis både tillgång till den expertis
            som jordbruksnämndens personal utgör och samverkan av ett stort
            antal parter, av vilka de allra flesta är och kommer att förbli
            knutna till Stockholm. Man kan därför inte tänka sig att denna
            utredningsverk- samhet förläggs till Jönköping. Resultatet av
            en flyttning av jordbruks- nämnden till Jönköping skulle alltså
            bli antingen att dessa utredningar fick lov att ske utan medverkan
            av nämndens personal eller också att personalen i fråga måste
            vistas i Stockholm den tid utredningarna kräver det, medförande
            såvitt möjligt allt erforderligt bakgrundsmaterial. I det förra
            fallet skulle man alltså förlora kontakten mellan utredarna och
            dem som har erfarenhet av prisregleringens tillämpning och som
            skall föra utredningarnas intentioner ut i praktiken. I det senare
            fallet skulle effekten bli att nyckelpersonal hos nämnden blir
            bunden av utrednings-
          </p>
          <p>
            1 Riksdagen 1973. 3 saml. Nr 1706
          </p>
          <p>
            Mot. 1973:1706
          </p>
          <pb facs="riksdagen-motions-pdf/data/1973/mot_1973__1706/mot_1973__1706-002.pdf"/>
          <p>
            Mot. 1973:1706 2
          </p>
          <p>
            arbete på annan plats i en utsträckning som, alldeles oavsett
            personalens möjligheter att stå ut med sådana arbetsförhållanden,
            måste försvåra de löpande ärendenas handläggning i hög grad. När
            det gäller tillämpningen av prisregleringarna föreligger samma
            situation av samverkan mellan ett stort antal instanser. Man får
            komma ihåg att prisregleringarna framför allt tar sig uttryck
            i ett system av införselavgifter och s. k. interna avgifter, i
            viss mån också s. k. kvantita- tiva regleringar. De berör alltså
            mycket handgripligt stora grupper av företag och organisationer
            som blir utsatta för pålagor och inskränk- ningar i sin handlingsfrihet.
            Å andra sidan har man också byggt upp omfattande regleringsanordningar
            för att avlägsna inte önskvärda biverk- ningar av avgiftssystemen.
            Exempelvis ser man till att svenska livsmedels- industrier får
            tillgång till råvaror till sådana priser att de får möjlighet
            att konkurrera med utländska företag på lika villkor. De avgifter
            som tas upp inom ramen för jordbruksregleringen rör sig om ca
            1,6 miljarder kronor, varav ca 0,5 miljarder utgör avgifter vid
            införsel. Ändringar i införselavgifter inträffar i genomsnitt
            en å två gånger per vecka. Till jämförelse kan nämnas att tulluppbörden
            totalt uppgår till inemot 1 miljard och att tullarna är fasta
            under ganska långa tidsperioder. Det är alldeles uppenbart att
            ett regleringssystem, som är så omfattande och differentierat
            och som har så stora ekonomiska verkningar för många parter som
            prisregleringen för jordbrukets produk- ter, ställer särskilda
            krav på fortlöpande kontakt och överläggningar med alla berörda.
            Om vi till en början tänker på frågor som berör utrikeshandel
            och handelspolitik, vet vi alla vilken framträdande roll jordbrukets
            och livsmedelsindustrins produkter har spelat sedan många år i
            samband med de europeiska integrationsfrågorna och när det gäller
            det internationella samarbetet i fråga om tullar och handelspolitik
            i övrigt. Detta förhållande har medfört att jordbruksnämnden ”på
            hemmaplan” är mycket starkt engagerad i ett arbete som är gemensamt
            för flera olika departement, för tullen och kommerskollegium samt
            för ett antal näringsorganisationer och företag, alla med placering
            i Stockholm. Verksamheten har i betydande utsträckning karaktären
            av ett fortlöpande lagarbete med täta sammanträffanden. Representanter
            för nämnden deltar också i stor utsträckning i konferenser och
            överläggningar på olika platser i utlandet inom de internationella
            organ som verkar på området. Härigenom bidrar man till bevakningen
            av vårt lands intressen i sammanhanget. Och omvänt kan nämndens
            experter på handelspolitiska frågor bevaka att nämnden i den löpande
            prisregleringsverksamheten håller sig inom de ramar som anges
            av våra handelspolitiska förpliktelser. Att placera dessa experter
            i Jönköping förefaller helt uteslutet med hänsyn till de krav
            som detta kvalificerade, specialinriktade och i allmänhet ytterst
            brådskande samarbete ställer. Kommerskollegiet har utförligt beskrivit
            kontaktbehovet mellan kollegiet och nämnden och framhållit hur
            de nödvändiga kontakterna skulle försvåras vid en omlokalisering.
          </p>
          <pb facs="riksdagen-motions-pdf/data/1973/mot_1973__1706/mot_1973__1706-003.pdf"/>
          <p>
            Mot. 1973:1706 3
          </p>
          <p>
            Men även tillämpningen av de sidor av prisregleringen som inte
            har direkt handelspolitiska aspekter innebär intresseavvägningar
            som förut- sätter möjlighet till snabba och direkta kontakter
            med berörda parter. Givetvis får man förutsätta att sådana överläggningar
            sker per telefon i de fall då så är möjligt. Men det ligger i
            sakens natur att komplicerade angelägenheter som berör ett flertal
            intressenter, exempelvis enskilda importörer contra producentintressen,
            eller konkurrerande organisations- former inom handel och livsmedelsindustri,
            inte kan handläggas på kansliplanet utan direkt konfrontation
            av olika synpunkter vid ett eller flera beredningssammanträden.
            I Stockholm, där den alldeles övervägan- de delen av de intressenter
            det här gäller är förlagda eller representerade, kan sådana sammanträden
            organiseras snabbt och avverkas utan större tidsförlust för deltagarna.
            Ett aktuellt exempel på behovet av sammanträdeskontakt i det löpande
            arbetet lär vara den verksamhet som har organiserats för att lösa
            de problem som uppstår i samband med prisstoppet på livsmedelsom-
            rådet. I det avseendet är jordbruksnämnden och pris- och kartellnämnden
            särskilt ålagda att samarbeta. Detta sker främst i den s. k. prismätnings-
            gruppen, i vilken ingår, förutom representanter för de båda myndig-
            heterna, företrädare för jordbrukets förhandlingsdelegation och
            för konsumentdelegationen. Nyligen har regeringen föreslagit ändringar
            i prisregleringslagen som tar sikte på att förordnanden om prisstopp
            skall bli ett mera normalt inslag bland instrumenten på det ekonomiskt-politiska
            området. Jord- bruksprisregleringen, så som den nu är uppbyggd,
            förutsätter i princip fri prisbildning inom ramen för avgiftssystemets
            effekter. Därför innebär ofrånkomligen prisstopp på livsmedelsområdet
            många komplikationer av administrativ natur. Härvid är det inte
            bara fråga om den i och för sig ”enkla” åtgärden att ge producenterna
            ersättning av budgetmedel, utan svårigheterna består bl.a. i sådana
            förändringar i konkurrensförutsätt- ningarna för importörerna
            som uppstår då utlandspriserna stiger men den inhemska prisnivån
            är låst. Av flera skäl måste vi nämligen alltid räkna med viss
            import av livsmedel. Sådana och andra liknande frågor kräver givetvis
            ett ständigt samråd mellan SPK och jordbruksnämnden på kansliplanet,
            liksom också många och ingående överläggningar med berörda parter.
            Även jordbruksnämnden som beslutande instans blir hårt engagerad
            i detta sammanhang. Så har exempelvis nämnden under kort tid nödgats
            vidta en hel rad justeringar både av införselavgifter och av s.
            k. interna avgifter med anledning av prisstoppet. Att bemästra
            en situation där prisstopp råder på livsmedel måste förvisso vara
            utomordentligt svårt för en regleringsmyndighet som är förlagd
            till Jönköping. De krav som en sådan situation ställer på samarbete
            med SPK, överläggningar med berörda parter och snabb handläggning
            i berednings- och beslutsstadiet kan över huvud inte uppfyllas
            vid en sådan lokalisering. SPK har ju också med hänsyn till dessa
            olägenheter förordat att den ifrågasatta utflytt- ningen av jordbruksnämnden
            inte kommer till stånd.
          </p>
          <pb facs="riksdagen-motions-pdf/data/1973/mot_1973__1706/mot_1973__1706-004.pdf"/>
          <p>
            Mot. 1973:1706 4
          </p>
          <p>
            När det gäller tillämpningen av prisregleringarna på jordbruksområdet
            måste man också fästa stort avseende vid de s. k. regleringsföreningarna
            i Stockholm. Dessa ekonomiska föreningar har som bekant till uppgift
            främst att omhänderha sådan verksamhet av mera kommersiell natur
            som inte lämpligen kan skötas av jordbruksnämnden som myndighet.
            Före- ningarnas medlemmar är vissa företag och stora centrala
            organisationer inom respektive branscher. I styrelserna sitter,
            förutom representanter för det allmänna och för konsumentintresset,
            företrädare för jordbruket, handeln och industrin. Genom denna
            anordning har man funnit en form för samverkan med näringslivet
            och för tillvaratagande av dess expertis under full insyn från
            konsumentsidan och med direktivrätt för det allmänna. En förutsättning
            för att sådana organ skall kunna fullgöra sina kommersiella uppgifter
            på avsett sätt är dock givetvis att deras styrelser och arbetsutskott
            kan sammanträda så snabbt och så ofta som situa- tionen kräver
            och att föreningarna har en från affärssynpunkt lämplig lokalisering.
            Eftersom ingen av de ledamöter det gäller torde ha någon kommersiellt
            betingad anknytning till Jönköping men däremot ett stort antal
            av dem är knutna till företag och organisationer i Stockholm,
            framstår en förläggning av föreningarna till Jönköping som helt
            orealis- tisk om man vill bibehålla föreningarnas arbetsmöjligheter
            intakta. Med hänsyn till att föreningarna är organ för jordbruksnämnden
            och skall arbeta i harmoni med nämndens reglerande verksamhet
            ingår chefstjänstemän från nämnden i föreningarnas styrelser.
            Enligt vad vi inhämtat är dessa tjänstemäns arbete i föreningarna
            mycket omfattande. Det inskränker sig inte till deltagande i de
            i och för sig mycket talrika sammanträdena i styrelser och arbetsutskott
            utan sker också ofta genom överläggningar med föreningarnas ordförande
            och deras verkställande tjänstemän. En sådan intensiv samverkan
            är säkerligen nödvändig, men den skulle givetvis inte bli möjlig
            att upprätthålla om nämnden skulle förläggas till Jönköping. I
            de prisregleringssystem vi nu har för jordbruket och fisket ingår
            som bekant återkommande överläggningar, de s.k. prisförhandlingarna.
            De ”stora” prisförhandlingarna för jordbruket föregår varje ny
            ”avtals- period”, och dessemellan förekommer förhandlingsomgångar
            varje halvår inför utlösningen av den s.k. inflationsregeln. Att
            omhänderha dessa överläggningar och lämna regeringen förslag till
            åtgärder brukar rege- ringen vanligen uppdra åt jordbruksnämnden,
            men vid ett par tillfällen, 1966 och 1968, har uppdraget lämnats
            åt särskilda kommittéer, de s. k. priskommittéerna. Oavsett vem
            som haft ansvaret för överläggningarna har dessa ägt rum under
            omfattande och kontinuerlig medverkan av personal från jordbruksnämndens
            kansli, såväl från utredningssidan som från varubyråerna och andra
            fackenheter. De organ med vilka överläggningarna skall föras är
            å ena sidan jordbrukets förhandlingsdelegation, å andra sidan
            konsumentdelega- tionen. Förhandlingarnas tidsutdräkt och förlopp
            kan variera mycket; det är också bekant att det har förekommit
            att man har nödgats lyfta upp
          </p>
          <pb facs="riksdagen-motions-pdf/data/1973/mot_1973__1706/mot_1973__1706-005.pdf"/>
          <p>
            Mot. 1973:1706 $
          </p>
          <p>
            dem på regeringsplanet för att komma till resultat. I propositionen
            har man utgått ifrån att också förhandlingsverksam- heten skall
            äga rum i Jönköping vid en förläggning av jordbruksnämnden dit.
            Denna tanke torde då förutsätta, förutom att jordbrukets förhand-
            lingsdelegation finns på platsen, att konsumentdelegationen finns
            där samt att i förekommande fall priskommittén skall bedriva sitt
            arbete i Jönköping. Med hänsyn till delegationernas sammansättning
            förefaller det knappast möjligt att de skall kunna i erforderlig
            utsträckning delta i prisförhandlingar i Jönköping, vilka kan
            komma att pågå under ganska lång tid. Av de 16 ledamöterna och
            suppleanterna i konsumentdelega- tionen är 13 genom sitt arbete
            knutna till centrala organisationer eller andra verksamhetsfält
            i Stockholm. Detsamma gäller delegationens sekreterare. En annan
            svårighet med Jönköpingsförläggningen innebär givetvis priskommittéerna.
            Då sådana har tillsatts torde orsaken ha varit att man ansett
            situationen kräva en instans med särskilt nära förbindelse till
            kanslihuset. Att en kommitté med sådan sammansättning skulle kunna
            förlägga sin verksamhet till Jönköping under de tidsperioder det
            här kan bli fråga om förefaller också föga sannolikt. Skulle man
            däremot vilja förlägga priskommitténs enheter till Stockholm,
            står man inför dilemmat att behöva förflytta en del av jordbruksnämndens
            personal, tillika med allt tänkbart material för behövliga utredningar,
            till Stockholm. Den personal det då gäller är nyckelpersonal som
            inte rimligen kan vara borta från sin ordinarie arbetsplats under
            så långa tider som det här kan gälla. En lokalisering till Jönköping
            skulle också medföra speciella svårig- heter för jordbruksnämnden
            som beslutande organ, närmast i fråga om dess bemanning och arbetssätt.
            Till ledamöter i nämnden har man brukat förordna personer med
            en framskjuten ställning inom centralorganisa- tioner för löntagare,
            producenter, handel och industri. Med tanke på nämndens betydelsefulla
            och många gånger kontroversiella uppgifter torde det vara nödvändigt
            att nämndens ledamöter har en sådan position. Endast i sådant
            fall kan man påräkna att nämndens avgöranden blir samförståndslösningar
            som respekteras av de intresseorganisationer det gäller. Men personer
            i denna ställning tillhör regelbundet de mest arbetstyngda, och
            det förefaller ytterst osannolikt att de skulle kunna stå till
            förfogande för uppdrag som ledamöter i jordbruksnämnden om nämnden
            skall hålla sina sammanträden i Jönköping och om prisförhand-
            lingarna skall äga rum där. De löpande ärenden som avgörs av nämnden
            i plenum är ofta av brådskande natur, med påföljd att sammanträde
            ej sällan måste utsättas med kortaste varsel. Det lär ej heller
            vara ovanligt att ett plenarsammanträde får ajourneras någon eller
            några dagar för fortsatta utredningar och kontakter med berörda
            parter. Ett sådant arbetssätt är i viss utsträckning nödvändigt,
            och det är även möjligt tack vare att nämndens kanslilokaler är
            centralt belägna i Stockholm. Om alltså den önskvärda rekryteringen
            av jordbruksnämndens ledamöter och behovet av snabbhet och flexibilitet
            i nämndens sätt att arbeta ter sig svårförenliga med en lokalisering
            till Jönköping redan när det gäller
          </p>
          <pb facs="riksdagen-motions-pdf/data/1973/mot_1973__1706/mot_1973__1706-006.pdf"/>
          <p>
            Mot. 1973:1706 6
          </p>
          <p>
            nämndens löpande arbete, framstår det som alldeles uteslutet
            att nämndens ledamöter skulle kunna stå till förfogande i Jönköping
            under de perioder av varierande tidslängd då prisförhandlingar
            pågår. En annan viktig arbetsuppgift som skulle råka i farozonen
            vid en utlokalisering är nämndens ansvar för livsmedelsberedskapen.
            Nämnden ingår i detta avseende i den krets av myndigheter som
            sammanfattas under benämningen det ekonomiska försvaret. Arbetet
            inom det ekono- miska försvaret och samordningen med övriga försvarsansträngningar
            sker i synnerligen stor utsträckning genom olika arbetsgrupper
            vari ingår representanter för berörda departement, civila och
            militära myndigheter, branschorganisationer, företag och sammanslutningar.
            Det stora antalet instanser som är inkopplade i denna samverkan
            och det förhållandet att dessa i största utsträckning har sitt
            hemvist i Stockholm måste rimligen innebära att denna verksamhet
            även i fortsättningen förblir förlagd dit. Jordbruksnämndens möjligheter
            att medverka blir då beroende av i vad mån man får resurser för
            att samtidigt fungera för det löpande arbetet i Jönköping och
            för den mycket intensiva sammanträdesverksamheten i Stockholm.
            Det bör framhållas att överstyrelsen för ekonomiskt försvar har
            uttalat, att en utlokalisering av nämnden skulle bli ”ytterligt
            besvärande för en effektiv samordning av verksamheten inom det
            ekonomiska försvaret”. Även i detta sammanhang har pris- och kartell-
            nämnden reagerat. SPK har betonat det nära samarbete som måste
            äga rum mellan de båda nämnderna både vid beredskapsplaneringen
            och i en akut krissituation. Jordbruksnämnden skall också vara
            central regleringsmyndighet i kristid såvitt gäller livsmedel,
            fodermedel och andra jordbruksförnöden- heter. Detta innebär att
            jordbruksnämnden i en bristsituation skall fungera som ”livsmedelskommission”
            och sålunda ha ansvaret för alla ransoneringar, handelsregleringar,
            tillverkningsregleringar, produktions- befrämjande åtgärder m.
            m. framför allt på livsmedelsområdet. Planen att jordbruksnämnden
            skall ha dessa uppgifter utgör ett led i den generella planering
            av det ekonomiska försvaret som innebär att de myndigheter och
            andra organ som i fredstid arbetar inom ett visst försörjningsområde
            också skall ha hand om beredskapsplaneringen och i ett krisläge
            ansvara för krisregleringarna på området. Det framstår som alldeles
            klart att en sådan planering inte går att förena med en placering
            av jordbruks- nämnden i Jönköping. Att ha en livsmedelskommission
            arbetande i Jönköping i ett akut läge är givetvis uteslutet av
            praktiska skäl. Och alternativet att tillskapa en livsmedelskommission
            i Stockholm skulle innebära att man på detta centrala försörjningsområde
            övergav principen att bygga upp krisorganen på grundval av de
            organ som arbetar inom försörjningsområdet i fredstid och även
            ansvarar för krisplaneringen. Därigenom skulle man ofrånkomligen
            försämra och fördyra vår bered- skap när det gäller försörjningen
            med livsmedel. Och även om ingen i dag vill tänka sig en situation
            när vår beredskapsplanering verkligen behöver fungera, är vi medvetna
            om att den är nödvändig och måste vara så rationell som möjligt.
          </p>
          <pb facs="riksdagen-motions-pdf/data/1973/mot_1973__1706/mot_1973__1706-007.pdf"/>
          <p>
            Mot. 1973:1706 7
          </p>
          <p>
            Förslaget att lokalisera ut jordbruksnämnden och jordbruksförhand-
            lingarna aktualiserar en rad svåra frågor, av vilka vi här har
            pekat på några. Jordbruksnämnden har avstyrkt en utflyttning,
            liksom också ett antal myndigheter och andra organ med vilka nämnden
            har ett nödvändigt samarbete. Det ter sig redan från början egendomligt
            att lokalisera ut ett verk som är så kontaktintensivt och som
            har ett så centralorienterat kontaktmönster som jordbruksnämnden.
            Delegationen för lokalisering av statlig verksamhet har också
            själv funnit att ”jord- bruksnämnden intar en särställning bland
            de myndigheter delegationen kartlagt genom att dess kontakter
            i så hög grad vetter mot bransch- och intresseorganisationer”.
            Nämnden har själv sammanfattningsvis i sitt remissyttrande förklarat
            att de svårigheter som blir följden av en utlokalisering skulle
            medföra en fundamental försämring av dess arbetsmöjligheter, en
            försämring som skulle leda till att nämnden ej kunde fungera i
            nuvarande former och sammanhang. Propositionen ger enligt vår
            mening inte riksdagen möjlig- het att på denna punkt bedöma verkningarna
            av förslaget och att väga dessa verkningar mot våra lokaliseringspolitiska
            önskemål. Som länssty- relsen i Jönköpings län betonat, medför
            förslaget att lokalisera jordbruks- nämnden till JÖnköping i och
            för sig inte någon mera avsevärd lokaliseringseffekt. Vi har i
            dag ett fungerande system och en beprövad organisation för prisförhandlingarna
            och den löpande prisregleringen. Om förutsätt- ningarna för denna
            ordning faller bort, måste något annat komma i dess ställe. Detsamma
            gäller vår organisation och planering för försörjnings- beredskapen
            på livsmedelsområdet. Riksdagen bör ej genom att nu bifalla förslaget
            om utlokalisering av jordbruksnämnden försätta sig i den situationen
            att senare nödgas acceptera sådana icke önskvärda konsekven- ser,
            vilkas betydelse i brist på närmare utredning nu ej kan bedömas.
            Med hänvisning till vad ovan anförts hemställes att riksdagen
            beslutar att lokalisering av statens jordbruksnämnd till Jönköping
            skall anstå i avvaktan på närmare utredning och prövning av de
            med en sådan lokalisering förenade följderna, varvid även bör
            prövas huruvida utlokalisering över huvud taget bör ske av jordbruksnämnden.
          </p>
          <p>
            Stockholm den 3 april 1973
          </p>
          <p>
            NILS G. HANSSON (c) i Skegrie ERIC KRÖNMARK (m) SVEN ANTBY (fp)
          </p>
          <pb facs="riksdagen-motions-pdf/data/1973/mot_1973__1706/mot_1973__1706-008.pdf"/>
          <p>
            GOTAB 73 3643 S Stockholm 1973
          </p>
        </div>
      </div>
    </body>
  </text>
</TEI>
