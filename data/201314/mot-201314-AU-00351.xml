<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201314-AU-00351">
  <teiHeader>
    <fileDesc>
      <titleStmt>
        <title>Flexicurity och lagen om anställningsskydd</title>
        <author corresp="i-8uZQYUDvSkrZ9C65jGh6Ce">av Stefan Svanström (KD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Flexicurity och lagen om anställningsskydd</title>
          <idno type="rdwebb">H102A351</idno>
          <rs type="number">A351</rs>
          <orgName type="comitteeAbbreviation">AU</orgName>
          <ref type="dokument_url_text">http://data.riksdagen.se/dokument/H102A351/text</ref>
          <ref type="dokument_url_html">http://data.riksdagen.se/dokument/H102A351</ref>
          <ref type="dokumentstatus_url_xml">http://data.riksdagen.se/dokumentstatus/H102A351</ref>
          <ref type="doc">http://data.riksdagen.se/fil/A2A3ECF4-71A2-44B6-8D9B-39B33CD22EBB</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-8uZQYUDvSkrZ9C65jGh6Ce</idno>
            <name>Stefan Svanström</name>
            <state type="partyAffiliation" ref="Q213654">
              <desc>KD</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-EWmioBFAC58feXQycSnibN" type="signed"/>
        <correspContext corresp="i-EWmioBFAC58feXQycSnibN">
          <note type="signatory" corresp="i-8uZQYUDvSkrZ9C65jGh6Ce"/>
        </correspContext>
        <correspAction xml:id="i-9NMtBZBqHd8DNstZesPpJt" type="numbering">
          <date when="2013-10-07"/>
        </correspAction>
        <correspAction xml:id="i-D1CM1B2gaPnakEoaahq3PU" type="submission">
          <date when="2013-10-04"/>
        </correspAction>
        <correspAction xml:id="i-4Eukf6EjeDHSKzFSmqTCpL" type="transfer">
          <date when="2013-10-03"/>
        </correspAction>
        <correspAction xml:id="i-CkXL6QZ4CS5bcM1ccUBKqS" type="assigned"/>
        <correspContext corresp="i-CkXL6QZ4CS5bcM1ccUBKqS">
          <ref type="assignedTo">Arbetsmarknadsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader"/>
      <div type="motBody">
        <div type="motProposal" subtype="förslag">
          <head xml:id="i-UMnY7qCNpRHgZV5tMMutQB">
            Förslag till riksdagsbeslut
          </head>
          <p xml:id="i-Fr6TN2yH9xRfndPmuZUjqU">
            Riksdagen tillkännager för regeringen som sin mening vad som
            anförs i motionen om behovet av att utreda ändringar i lagen om
            anställningsskydd för att möjliggöra större flexibilitet i anställningsavtalen
            för såväl arbetsgivare som anställda och därigenom möta Lissabonstrategins
            krav på att implementera flexicurity fullt ut på den svenska arbetsmarknaden.
          </p>
        </div>
        <div type="motContent">
          <head xml:id="i-RFBxSpLB5JqUzTKcipmywg" type="h1">
            Motivering
          </head>
          <p xml:id="i-7idrKEpyGmRQcov23xNe47">
            Lagen (1982:80) om anställningsskydd trädde i kraft för drygt
            30 år sedan, i en tid då den svenska ekonomin dominerades av stora
            företag med många anställda. Sedan dess har de stora företagen
            allt mer kommit att lokalisera produktionen till länder med lägre
            kostnader, samtidigt som forskning, innovation och utveckling
            liksom flertalet huvudkontorsfunktioner bedrivs från Sverige.
          </p>
          <p xml:id="i-5BdqKuHzvHpvMXetnkDWSR">
            Parallellt har företagen kommit att specialisera sig på sina
            kärnverksamheter. Det som tidigare var stora konglomerat, företagsgrupper
            med allt från biltillverkning till livsmedel och bostadsbyggande,
            har delats upp i mindre och mer flexibla enheter. Arbetsplatserna
            i det privata näringslivet har således blivit färre, med färre
            anställda per arbetsställe. Samtidigt har antalet arbetsställen
            i det privata näringslivet blivit mångfalt fler och ökat från
            knappt 525 000 år 1982 till drygt 1,2 miljoner år 2012.
          </p>
          <p xml:id="i-V6Aaf9Rzmc53bpa7SpoD5b">
            Strukturomvandlingen märks också i var de nya jobben har vuxit
            fram i den privata sektorn. Enligt en undersökning från organisationen
            Företagarna har fyra av fem nya jobb i det privata näringslivet
            under den senaste 20-årsperioden skapats i företag med högst 50
            anställda. Totalt är omkring 2 miljoner människor anställda i
            företag med färre än 50 anställda, 1,3 miljoner är anställda i
            större företag och 1,4 miljoner är anställda i offentlig sektor.
          </p>
          <p xml:id="i-3HtXQC3jZQ7So3DQNp5oW9">
            Förutom företagsstrukturen har även arbetsinnehållet i den svenska
            arbetskraften ändrats påtagligt. Från att en stor del av de privatanställda
            klassats som arbetare inom tillverkningsindustrin, har en stor
            del av arbetskraften tagit steget över och blivit tjänstemän eller
            anställda inom servicenäringar. År 1982 var 51,5 procent av de
            anställda i privat sektor verksamma inom olika tjänstenäringar,
            fram till 2012 hade den siffran ökat till knappt 70 procent.
          </p>
          <p xml:id="i-PGkDf6H53oM4a6zWeGHwit">
            Utvecklingen har ställt nya krav på företagen när det gäller
            humankapitalförsörjning. Inom tjänstesektorn är den viktigaste
            produktionsresursen humankapitalet, det vill säga de anställda
            och deras kompetens och förmåga att leverera tjänster av hög kvalitet.
            Även inom industrin har graden av specialisering ökat kraven på
            de anställda. Att kontinuerligt se över personalförsörjningen
            så att företaget har rätt personal för den efterfrågan de möter
            har samtidigt blivit en viktig del av arbetet med att förbättra
            eller upprätthålla ett företags konkurrenskraft.
          </p>
          <p xml:id="i-XeawuGELMttGNkpUZr63JH">
            Lagen om anställningsskydd medger dock endast begränsad flexibilitet
            när det gäller hur ett företag får förändra sin arbetsstyrka.
            Den bärande idén i lagen är att den som senast blivit anställd
            är den som först ska förlora jobbet när det uppstår behov av att
            minska eller förändra arbetsstyrkan. Dragen till sin spets innebär
            detta att tjänsteföretag som ska dra ned eller omstrukturera sin
            verksamhet tvingas göra sig av med dem som har den senaste kunskapen
            och bästa utvecklingsmöjligheterna i personalen.
          </p>
          <p xml:id="i-G8izKtHgTaVgzLPCGwQhCv">
            Det är möjligt för parterna att avtala om vissa avsteg från LAS.
            Detta förekommer i mycket liten utsträckning. Istället är det
            vanligt att avsteg från turordningsreglerna görs först i samband
            med en uppsägningssituation. Detta ger fackföreningar och arbetsgivare
            en stor makt att komma överens om en turordning som ibland inte
            ligger i den enskilde arbetstagarens intresse.
          </p>
          <p xml:id="i-8hJnXmwAGTh58xXv6F8Kf8">
            Avsteg från turordningsregler får även göras på arbetsställen
            med färre än tio anställda, där två nyckelmedarbetare får undantas
            från turordningen vid uppsägning. Detta kan i viss mån underlätta
            för mindre företag. Samtidigt framhåller de små företagen (upp
            till 49 anställda) att regler för anställning och uppsägning är
            den viktigaste faktorn som förhindrar tillväxt (Tillväxtverket
            2011). Samma undersökning visar att hela sju av tio företag vill
            växa och skulle överväga att anställa om de främsta hindren var
            mindre.
          </p>
          <p xml:id="i-T8kEpGqW8T2MmKk2cHSTqN">
            Effekterna av LAS märks också från anställdas sida när det gäller
            möjligheten till etableringen på arbetsmarknaden. Forskningen
            pekar entydigt på att en stark arbetsrättlig reglering med strikta
            turordningsregler missgynnar de individer som står längst ifrån
            arbetsmarknaden. Att Sverige har en relativt många andra EU-länder
            hög arbetslöshet bland unga och utrikesfödda kan därför delvis
            förklaras av den strikta arbetsrättsliga regleringen.
          </p>
          <p xml:id="i-4PdneacXBnbQPqGVMJ1yNR">
            Ett land vars arbetsrättsliga förhållanden ofta framhålls som
            föredöme är Danmark. Den danska arbetsmarknaden präglas i mycket
            större utsträckning av branschvisa avtal som reglerar exempelvis
            turordning och andra regler vid uppsägning. I flertalet branscher
            har man inte sett det som nödvändigt att ha samma strikta turordningsregler
            som den svenska lagen stipulerar. I gengäld finns ett starkt skyddsnät
            i form av en generös a-kassa och avtal om uppsägningslön liksom
            annan form av hjälp för att hitta ett nytt jobb i händelse av
            uppsägning.
          </p>
          <p xml:id="i-WsL9Qw8H7Z6ShBCWa5nN21">
            Modellen kallas ofta för flexicurity, då den kombinerar en hög
            grad av flexibilitet för parterna med ett starkt skyddsnät för
            arbetstagarna. Forskning tyder på att kombinationen av flexibilitet
            och skyddsnät är det bästa sättet att nå en varaktigt låg arbetslöshetsnivå,
            något också den danska arbetsmarknaden under lång tid har kunnat
            uppvisa (undantaget externa chocker/kriser – där finns, som i
            många länder med starka rättigheter för anställda, en betydande
            tröghet i löner, med åtföljande effekt på arbetslösheten vid förlorad
            efterfrågan).
          </p>
          <p xml:id="i-NvB1jsSkpG4DiYhxaBpM39">
            När EU-kommissionen 2005 förnyade Lissabonstrategin antog man
            ett meddelande som slog fast att flexicurity ska vara vägledande
            för reformerna på EU:s arbetsmarknad. Vidare slog kommissionen
            i ett meddelande från juni 2007 (KOM 2007/359) fast gemensamma
            principer för implementering av flexicurity i medlemsländerna.
            Bland annat uppmanar man länder att vidta åtgärder som främjar
            1) flexibla och tillförlitliga anställningsavtal för både arbetsgivare
            och anställda, 2) övergripande strategier för livslångt lärande,
            3) effektiva arbetsmarknadsåtgärder och 4) moderna sociala trygghetssystem
            som främjar rörlighet.
          </p>
          <p xml:id="i-FZJXBGJFPzL5j2oVU1bJUM">
            Det bör enligt min mening övervägas om lagen om anställningsskydd
            ska göras generellt dispositiv, där avsteg från turordningsreglerna
            kan göras även genom individuella avtal. Det bör i så fall framgå
            att sådana avsteg endast kan göras om arbetstagaren får ett starkare
            skydd i något annat avseende, exempelvis rätt till längre uppsägningslön,
            utbildningsinsats, jobbcoachning, matching mot andra lediga jobb,
            etc. Avsteg bör också kunna göras genom särskilt lönepåslag i
            förhållande till idag gällande avtal. Hur detta och andra förändringar
            som följer av kommissionens meddelande om flexicurity ska implementeras
            i svensk lag bör snarast utredas. Detta bör ges regeringen tillkänna.
          </p>
        </div>
        <div type="motSignatures">
          <list>
            <item xml:id="i-JSg7KLV21LKs1NF66ASxax">
              Stefan Svanström (KD)
            </item>
          </list>
        </div>
      </div>
    </body>
  </text>
</TEI>
