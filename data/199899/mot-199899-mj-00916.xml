<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/199899/mot_199899_mj_0916/mot_199899_mj_0916-0001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            1998/99 MJ916 MJ916
          </p>
          <p>
            Motion till riksdagen 1998/99:MJ916
          </p>
          <p>
            av Kenth Högström m.fl. (s)
          </p>
          <p>
            Skyddsjakt av gråsäl i Östersjön, Bottenhavet och Bottniska viken
          </p>
          <p>
            En väsentligt utökad skyddsjakt på gråsäl är nödvändigt för att
            säkerställa det småskaliga kustfisket längs Sveriges mycket långa
            ostkust. Argumenten är flera:
          </p>
          <p>
            Överlevnad för ekologiskt fiske
          </p>
          <p>
            Längs Bottenhavets och Bottenvikens kuster bedrivs ett småskaligt
            och miljöanpassat yrkesfiske med relativt små båtar och korta
            transporter till marknaden. Man fiskar i huvudsak med nät, garn
            och fasta redskap nära hemmahamnen. Fisket präglas av ett väl
            avvägt resursutnyttjande där fångstuttaget av arter som t.ex.
            strömming snarast är för lågt i förhållande till reproduktionsförmågan.
            Det kustnära fisket längs denna långa kuststräcka står i stark
            kontrast till det storskaliga internationella högsjöfisket, där
            stora trålare överexploaterar bestånden och i de flesta fall fraktar
            fiskeprodukterna över mycket stora avstånd. Det finns således
            all anledning att stödja det kustnära fisket efter Bottenhavets
            och Bottenvikens kuster (Uppland, Gävleborg, Västernorrland, Västerbotten
            och Norrbotten) vilket såväl svenska myndigheter som EU:s organ
            för fiske uttalat. Men då måste också sälskadeproblemen tas på
            djupt allvar. Men även situationen för kustfisket i Stockholms
            skärgård, Södermanlands och Östergötlands kustområden börjar bli
            allt mer besvärande. Således är de åtta nordligaste länens kustfiskeområden,
            där det i dag finns ca 450 licensierade yrkesfiskare, i akut behov
            av minskade sälskador.
          </p>
          <p>
            Sälskadornas effekter och kostnader
          </p>
          <p>
            Gråsälens härjningar bland nät och andra fiskeredskap har på
            vissa håll tagit sådana proportioner att det inte längre är meningsfullt
            att bedriva ett kustnära fiske. Många yrkesverksamma fiskare har
            under det senaste året tvingats sluta p.g.a. skadeverkningarna.
            Utebliven fångst och förstörda redskap innebär uteblivna inkomster
            och dryga reparationskostnader. Totalt beräknas sälskadorna kosta
            närmare 30 miljoner kronor. Alltmedan statens sälskadeersättning
            har frysts till 1993 års anslagsnivå och uppgår till ringa 6,6
            miljoner kronor. Diskrepansen mellan ersättnings-
          </p>
          <pb facs="riksdagen-motions-pdf/data/199899/mot_199899_mj_0916/mot_199899_mj_0916-0002.pdf"/>
          <p>
            behov och faktisk ersättningsnivå ökar för varje år. Fortsätter
            gapet vidgas är Mot.
          </p>
          <p>
            det knappt någon mening att kalla anslaget för ”ersättning”.
          </p>
          <p>
            Gråsälen är en växande — inte hotad art
          </p>
          <p>
            Gråsälen är vida spridd i Nordatlanten. Runt de Brittiska öarna,
            vid Island, Färöarna, Bretagne, Nordnorge och Kolahalvön finns
            mer än 100 000 djur. I västra Atlanten finns närmare 80 000 djur.
            Och vid inventeringarna som utfördes 1995 registrerades 5 300
            gråsälar i Östersjön-Bottenhavet. Vilket med hänsyn tagen till
            att bara 70 96 av det faktiska beståndet brukar observeras vid
            liknande registreringar och med hänsyn tagen till att den årliga
            reproduktionen kan beräknas till 10—15 26 ger en populationsstorlek
            på 7 500- 10 000 djur runt våra östra kustområden.
          </p>
          <p>
            Jakt är enda sättet att reglera beståndet
          </p>
          <p>
            Med tanke på att gråsälarna i dag saknar naturliga fiender och
            stammen nått en sådan storlek att det på vissa ställen efter vår
            kust riskerar att uppstå ”tusenbrödrasyndrom” med oväntade sjukdomsutbrott
            som följd, måste en reglerad skyddsjakt införas. Om man följer
            Naturvårdsverkets resonemang för jakt på björn och lo skulle sälstammen
            tåla en årlig avskjutning på minst 400 individer utan att på något
            sätt äventyra stammens reproduktionsförmåga. Då skall man komma
            ihåg att både björn- och lostammarna är fem till tio gånger mindre
            än sälstammen. Björnarna och lodjuren åstadkommer långt mindre
            skada i både renbeteslanden och för jakt- och viltvården, än vad
            sälarna åstadkommer för kustfisket. En utökad skyddsjakt av björn
            tillåts ofta med hänsyn tagen till att de är alltför närgångna
            gentemot människor och bebyggelse, individer som saknar naturlig
            skygghet för människor och bör avlivas. Med samma logik skulle
            en reglerad och utökad skyddsjakt på säl medföra att sälarna blir
            mer naturligt skygga för människor. Och i vart fall inte förstärka
            den tendens som blivit uppenbar sedan jaktförbudet infördes, nämligen
            att sälarna nyfiket och nästan tillgivet lockas till mänsklig
            kustaktivitet i tron att föda finnes. Avlivade sälar är dessutom
            bättre för miljöanalyser än de som upphittas döda. Naturhistoriska
            riksmuseet varnar ständigt för ökat antal parasiter och tarmskador
            i undersökta självdöda sälar. Men detta kan bero på den allt högre
            individtätheten i våra sälkolonier. Visshet i denna viktiga fråga
            kan endast nås om analysmaterialet breddas.
          </p>
          <p>
            Sälens hot mot skyddsvärda fiskearter
          </p>
          <p>
            Gråsälen har på senare år börjat att söka sig upp i älvmynningarna
            längs Norrlandskusten och utgör ett allvarligt hot mot de relativt
            svaga bestånden av vild lax och havsöring. Exemplen från sälens
            härjningar bland vandrande lax- och havsöringshonor i exempelvis
            Ljusnans mynning är många. Sälarnas
          </p>
          <p>
            1998/99MJ916
          </p>
          <p>
            29
          </p>
          <pb facs="riksdagen-motions-pdf/data/199899/mot_199899_mj_0916/mot_199899_mj_0916-0003.pdf"/>
          <p>
            Mot. 30 — framfart leder inte bara till att viktigt reproduktionsmaterial
            går 1998/99MJ916 till spillo utan dess skadeverkningar med riven
            och döende fisk som följd utgör en veritabel smittohärd. Detta
            kan riskera många års enträget reproduktions- och återutsättningsarbete.
            Även från Dalälven, Indalsälven, Ångermanälven, Ume älv, Skellefte
            älv, Pite älv och Lule älv rapporteras liknande skadeverkningar,
            vilket innebär att flera viktiga stammar av den havsvandrande
            vilda laxen och havsöringen är starkt hotade.
          </p>
          <p>
            Nu är det allvar
          </p>
          <p>
            Det är därför dags att börja reagera och agera på allvar. Landets
            politiska ledning måste ta sitt ansvar och ge Naturvårdsverket
            direktiv för hur denna efterlängtade och helt nödvändiga skyddsjakt
            skall bedrivas. Till att börja med kan den ske på försök under
            tre år med stark forskningsuppföljning. Men den måste omfatta
            ett betydande antal individer för att få någon effekt och föregås
            av omfattande samråd med berörda länsstyrelser och yrkesfiskarnas
            organisationer.
          </p>
          <p>
            Hemställan
          </p>
          <p>
            Med hänvisning till det anförda hemställs 1. — att riksdagen
            som sin mening ger regeringen till känna vad i motionen anförts
            om behovet av att införa en reglerad skyddsjakt på gråsäl inom
            de kustområden vid Östersjön, Bottenhavet och Botten- viken som
            drabbats hårdast av sälskador, 2. att riksdagen som sin mening
            ger regeringen till känna vad i motionen anförts om sälskadeersättning.
          </p>
          <p>
            Stockholm den 27 oktober 1998 Kenth Högström (s) Per-Olof Svensson
            (s) Raimo Pärssinen (s)
          </p>
          <p>
            Agneta Brendt (s)
          </p>
          <p>
            Elanders Gotab, Stockholm 2025
          </p>
        </div>
      </div>
    </body>
  </text>
</TEI>
