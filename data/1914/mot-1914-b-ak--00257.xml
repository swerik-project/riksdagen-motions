<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1914-b-ak--00257">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1914/mot_1914_b_ak__257/mot_1914_b_ak__257-001.pdf"/>
      <div xml:id="i-Mn2XKUrEW7kFmWgfeJ1dgA" type="motHeader">
        <div xml:id="i-LMcaQvEU5y5QryF8ArXZTV" type="motTitle"/>
        <div xml:id="i-R1AP8KFuBXk5X8B9vLoRg6" type="motSubmissionInfo"/>
      </div>
      <div xml:id="i-MQtWsoiLrkdzUzW7auQRtV" type="motBody">
        <div xml:id="i-CTsr6HdRXLfpGNakP665GP">
          <p xml:id="i-DJotAEkdDWejrV6Q6gxrjy">
            Motioner i Andra kammaren, Nr 257. 3
          </p>
          <p xml:id="i-NTkVmHmks6udNFzKZ2ME1r">
            Nr 257.
          </p>
          <p xml:id="i-VhwWuWN6aNSVPtFmHMfptd">
            Av herr Nydal, i anledning av Kungl. Maj:ts proposition, nr 254,
            med förslag till förordning angående statsmonopol å tobakstillverkningen
            i riket samt förordning om vad takttagas skall i avseende å införande
            av statsmonopol å tobakstillverkningen i riket m. m.
          </p>
          <p xml:id="i-L2egAa5kUjY4tPWViNcLGp">
            Med anledning av Kungl. Maj:ts nådiga proposition till denna
            riksdag, ur 254, med förslag till förordning angående statsmonopol
            å tobakstillverkningen i riket m. m. anhåller undertecknad vördsamt
            få andraga följande. I själva huvudfrågan är jag av den meningen,
            att det skulle vara mycket olyckligt, om i vårt beskattningssystem
            infördes ett så mot svenska folkets uppfattning stridande moment
            som statsmonopol. Åt- minstone bör denna åtgärd icke tillgripas
            annat än i högsta nödfall, och då inga andra medel kunnat utfinnas,
            varigenom man skulle ernå det skatteresultat, som man anser sig
            kunna komma till genom monopolet. Säkerligen föreligger icke i
            detta fall de nämnda förutsättningarna. Man kan icke säga, att
            staten för närvarande befinner sig i något nöd- läge, vad dess
            finanser angår. Och man har icke gjort något allvar av att försöka
            andra tobaksskattemetoder av mera modern beskaffenhet, än den
            som tillämpats i vårt land sedan lång tid tillbaka. Man kan således
            icke säga, att man vunnit någon praktisk erfarenhet angående lämplig-
            heten av dessa modernare metoder. Den officiella utredning i ämnet
            som åvägabragts synes icke hava gått så på djupet med sagda be-
            skattningsmetoder, att man icke kan tänka sig den möjligheten,
            att dessa i ett väl utarbetat skick verkligen skulle kunna tillföra
            statskassan lika stora inkomster av tobaksbeskattningen, som man
            nu väntar sig skola få genom ett monopol.
          </p>
          <pb facs="riksdagen-motions-pdf/data/1914/mot_1914_b_ak__257/mot_1914_b_ak__257-002.pdf"/>
          <p xml:id="i-LghcZPhXnXQv7mYum1A3Lg">
            4 Motioner i Andra kammaren, Nr 257.
          </p>
          <p xml:id="i-LLnfJmacW6DFwSL6jDJi2n">
            Denna fråga må emellertid här lämnas åsido, varemot jag skall
            taga mig friheten att påpeka en mycket betänklig detalj i det
            kungl. förslaget, vilken kräver en total omvandling, för såvitt
            man över huvud taget skall kunna på allvar reflektera över monopolförslaget.
            Jag syftar här på de ersättningsprinciper, som Kungl. Maj:t föreslår
            riksdagen att tillämpa vid inlösen av de enskilda industriföretag,
            vilkas slopande skulle bli en omedelbar följd av statsmonopolets
            införande. Det kungl. förslaget utgår ifrån, att inlösen och ersättningsskyldighet
            icke lagligen åligger staten i ett sådant fall som detta. Om inlösen
            och ersättning icke desto mindre äger rum, sker det på grund av
            riks- dagens frivilliga åtagande, varav jämväl följer, att beloppet
            för inlösen eller ersättning enligt det kungl. förslaget bestämmes
            av riksdagen ensam. Likaså förmenar förslaget det vara riksdagens
            ensak att be- stämma, vilka av lagen berörda enskilda personer
            och företag som över huvud taget skola få ersättning, medan övriga
            lämnas alldeles utan sådan. Denna uppfattning kan jag för min
            del icke gilla, och jag tror, att den övervägande delen av landets
            befolkning icke heller ser den enskilda äganderätten i den dager,
            vari den framställes i den här berörda kungl. propositionen. Tvivelsutan
            är folkmeningen enhällig därutinnan, att om staten för sina högst
            nödiga ändamål behöver förvärva enskild mans tillhörighet, den
            må vara av vilken beskaffenhet som helst, så kan detta ske endast
            mot full ersättning. Skulle däremot en sådan princip vinna burskap
            i lagstiftningen som den, vilken tillämpas i det kungl. tobaksmonopolförslaget,
            så är det att frukta, att man på ett ödesdigert sätt rubbat grundvalarna
            för den äganderättens belgd, som dock utgör en av förutsättningarna
            för vårt rättssamhälle. Svensk lagstiftning har också hittills
            varit fullkomligt främmande för sådana principer. Statsmakterna
            ha tvärtom sökt omgärda den en- skilda äganderätten med allt skydd,
            även när det gäller statens egna behov att förvärva enskild egendom.
            När det är fråga om jord, som befinner sig i enskild ägo, men
            som är oundgängligen nödvändig för vissa närmare angivna allmänna
            ändamål, så fastslår Kungl. Maj:ts nådiga förordning av 14 april
            1866, att den som lider skada genom det allmännas övertagande
            av sådan jord, skall ba ersättning därför. Till och med om det
            endast är fråga om intrång, varav någon lider, så är han enligt
            samma förordning be- rättigad till ersättning. Och förordningen
            föreskriver till och med, att ersättningen skall uppskattas i
            pengar efter det högsta pris, som gäller i orten för egendom av
            lika beskaffenhet och godhet. Man har även tänkt på andra personer
            än ägaren, som till äventyrs lida skada genom
          </p>
          <pb facs="riksdagen-motions-pdf/data/1914/mot_1914_b_ak__257/mot_1914_b_ak__257-003.pdf"/>
          <p xml:id="i-U1HY3GWMnbBcn7zFnc693N">
            Motioner i Andra kammaren, Nr 257. 5
          </p>
          <p xml:id="i-T6oTDQBf94sjMjmPKPkeMs">
            jordens eller lägenhetens avstående. Även sådan person skall
            ha ersätt- ning till högsta skäliga belopp. Uppkommer genom begagnandet
            av jord eller lägenhet för allmänt behov skada för ägaren eller
            annan, och är sådan skada ej beräknad i det belopp, som blivit
            bestämt såsom ersätt- ning för inlösen, då skall även härför ersättning
            bestämmas till högsta belopp, vartill skadan skäligen må skattas.
            I det fall att endast ersätt- ning för intrång äger rum, skall
            uppskattningen ske till högsta skäliga belopp för den skada, som
            genom intrånget förorsakas. Den princip, som tagit sig uttryck
            i denna lag, är något helt annat än vad Kungl. Maj:t i här berörda
            kungl. proposition ifrågasätter, när det gäller enskildes egendom
            till tiotal miljoner kronors värde jämte existensmöjligheter och
            levebröd för tusentals personer. Då det naturligt- vis icke kan
            vara statsmakternas mening, att viss slags enskild egendom skall
            karakteriseras såsom varande av annan och bättre natur än övrig,
            så ligger det i sakens natur, att de ersättningsgrunder, som lagligen
            måste tillämpas vid statens övertagande av jordegendom, nödvändigtvis
            måste användas, även när övertagandet gäller annan egendom. Att
            detta hittills varit riksdagens mening, kan slutas därav, att
            på grund av förevarande omständigheter ungefär liknande lagstiftning
            som den nyssnämnda ägt rum, även när det ej gällt direkta jordinköp.
            Sålunda stadgar Kungl. Maj:ts nådiga förordning om jordägares
            rätt till vattnet å hans grund av den 30 december 1880, att om
            jord, som kan genom uppdämning sättas under vatten eller därav
            skadas, är av den beskaffenhet, att den genom uppdämningen därå
            skeende skadan prövas vara ringa mot den nytta, som av uppdämningen
            vinnes, må upp- dämning kunna ske mot ersättning, motsvarande
            fulla värdet och hälften därutöver. Här nöjer sig således icke
            staten med att tillförsäkra den förfördelade fulla värdet av den
            skada han lider, utan han tillerkännes ett tillägg av icke mindre
            än 50 procent av detta värde. För skada och kostnad, som genom
            anläggning eller åtgärd för flottled eller genom strändernas beträdande
            eller eljes i följd av flottning vållas, skall gäldas ersättning
            för skada med högsta belopp, vartill den skäligen skattas må.
            Detsamma är stipulerat, om någon anläggning eller åtgärd är nödig
            för allmän farleds inrättande, utvidgning eller förbättrande.
            Även vid sådant fall skall ersättning utgå med högsta skäliga
            belopp, vartill skadan skattas må. T. o. m. för en så ringa olägenhet,
            som den, vilken i regel vållas genom framdragning av elektriska
            ledningar, äger en jordägare begära ersättning. Kungl. Maj:ts
            nådiga förordning angående vissa bestämmelser
          </p>
          <pb facs="riksdagen-motions-pdf/data/1914/mot_1914_b_ak__257/mot_1914_b_ak__257-004.pdf"/>
          <p xml:id="i-CGoQ49hnYXki5cVpYkijD9">
            6 Motioner i Andra kammaren, Nr 257.
          </p>
          <p xml:id="i-RRnvKiF96G6Wcx7FJPU441">
            om elektriska anläggningar av den 27 juni 1902 stadgar, att jord
            eller lägenhet, som användes för framdragande av sådan ledning,
            skall ersättas. Gent häremot står det i en skriande motsats, att
            i det kungl. tobaksmonopolförslaget icke ifrågasättes annan ersättningsskyldighet
            vid monopolets införande än dels viss inlösen av maskiner och
            inventarier, som tillhöra tobaksfabrikant, dels ersättning för
            värdeminskning å lokaler, däri tillverkningen bedrivits, dels
            ersättning till tobaksfabrikant för för- lorad näringsverksamhet,
            men ej t. ex. för firmanamnet, som dock kan representera ett högt
            värde, och dels slutligen ersättning för förlorad anställning
            inom tobakstillverkningen. Däremot avses uttryckligen ingen som
            helst ersättning åt vare sig engros- eller minuthandlarna i branschen,
            ej heller åt hos dem anställda biträden. Vad angår den ersättning,
            som tillämnas industrien, är den uppen- barligen allt för lågt
            tilltagen. Därtill kommer, att enligt vad som redan är klarligen
            ådagalagt själva principerna för ersättnings utgående äro felaktiga
            och i praktiken otillämpliga. Åven gent emot det förfarande, som
            föreslås i fråga om uppskattning av sådana värden m. m., som skola
            inlösas eller ersättas, kunna allvarsamma anmärkningar göras.
            Uppskatt- ningen ifråga skall verkställas av särskilda lokala
            kommissioner, vilka sortera under en centralkommission. Det synes
            vara en självklar sak, att när det gäller förhandlingar om värdet
            av egendom, som en part har att överlåta till en annan, den senare
            parten icke ensam bör få bestämma över värdet. Detta är emellertid
            vad Kungl. Maj:t ifrågasätter för sin del. Enligt det kungl. förslaget
            skulle nämligen Kungl. Maj:t ensam tillsätta centralkommissionen.
            I högsta instans bleve det således Kungl. Maj:t, som ensam bestämmer
            de värdesättningar, efter vilka inlösen och ersättningar skulle
            utgå. Ifråga om lokalkommissionerna har man visser- ligen medgivit,
            att staten och den enskilda fabrikanten skola tillsätta var sin
            medlem, men ordföranden skall tillsättas av centralkommissionen,
            det vill således säga av Kungl. Maj:t. Nu kan det visserligen
            sägas, att då ersättningsgrunderna skulle vara i lagen fastslagna,
            uppskattningskommissionerna icke kunde öva alltför mycket inflytande
            på ersättningsfrågan. I själva verket är detta inkast emellertid
            ohållbart. Det är visserligen sant, att kommissionerna äro bundna
            vid vissa på förhand givna principer för ersättnings utgående.
            Men det blir dock de, som ensamma få bestämma om de olika fabriker-
            nas Oo. 8. v. värde var för sig, efter vilken uppskattning de
            resp. ägarna få uppbära sin ersättning inom ersättningsprincipernas
            ram.
          </p>
          <p xml:id="i-9QsPskXvBDZJvpYZxJ63dG">
            é
          </p>
          <pb facs="riksdagen-motions-pdf/data/1914/mot_1914_b_ak__257/mot_1914_b_ak__257-005.pdf"/>
          <p xml:id="i-EmmubN1BdpboMT3mF3cri1">
            Motioner i Andra kammaren, Nr 257. 7
          </p>
          <p xml:id="i-JYPiTidL1RaRMEo92uguYA">
            Den godtycklighet gent emot enskilda, som tagit sig uttryck i
            detta stadgande, blir icke mera sympatisk därigenom, att det är
            staten, som till äventyrs skulle profitera därav. Staten bör snarare
            sträva efter att skydda enskilda intressen från obehörigt intrång,
            från vilket håll det vara må, än för egen del göra anspråk på
            fördelar, som icke skulle kunna med- givas enskilda i motsvarande
            situation. I den föreslagna monopolförordningen är vidare stadgat,
            att tobaks- fabrikant, som vill åtnjuta ersättning för förlorad
            näringsverksamhet, utan särskild ersättning skall tillhandahålla
            monopolets utövare tillverk- ningsrecept och eljes erforderliga
            upplysningar, som sätta monopolets utövare i tillfälle att framställa
            enahanda varor, som av fabrikanten till- verkats. Likaså skall
            han utan ersättning överlämna till monopolet äganderätten till
            de varumärken han begagnat. Genom detta stadgande har man ålagt
            tobaksfabrikant en särskild art av prestanda i gengäld för den
            klena ersättning, som tillämnas honom för den näring, han nödgas
            uppgiva. Staten tilltvingar sig genom hot att eljest beröva honom
            hans med rätta tillkommande er- sättning en egendom, som alls
            icke kan sägas vara oundgänglig för den blivande monopolhanteringen.
            Det ligger nämligen i monopolets natur att så småningom endast
            tillverka ett begränsat antal artiklar, och det är således möjligt,
            att monopolet icke ens kommer att få bruk för vad som berövas
            den enskilde. Det är icke utan sin praktiska be- tydelse, hur
            denna sak slutligen bestämmes, ty i händelse det förr eller senare
            skulle visa sig oförmånligt att monopolisera tobakshanteringen,
            och denna följaktligen åter lämnas fri, så kan den gamla fabrikanten
            icke längre förfoga över recept och varumärken, som han inarbetat
            hos allmänheten och som skulle kunna förhjälpa honom att ånyo
            förvärva en kundkrets. Vår svenska tobakshistoria har att uppvisa
            så många precedensfall ifråga om övergivande av tobaksmonopolsystemet,
            att det alls icke gives någon säkerhet för, att detsamma i nu
            föreslagen form skall kunna hålla sig kvar i praktiken. Kungl.
            Maj:t har fritagit staten från all ersättningsplikt mot engroshandlare
            och minuthandlare i tobaksbranschen samt deras biträ- den, med
            förmälan därom att handeln fortfarande skulle vara fri. I själva
            verket gäller emellertid detta endast på sin allra högsta höjd
            till en viss grad. Det är möjligt, att monopolet skulle kunna
            hava bruk för en tid framåt av ett litet antal engroshandlare.
            Men om mo- nopolet skall utnyttjas med den praktiska klokhet,
            som förutsättes i förslaget, och arbeta för ernående av högsta
            möjliga vinst, åstadkom- men bland annat genom besparingar i driften,
            så kommer monopol-
          </p>
          <pb facs="riksdagen-motions-pdf/data/1914/mot_1914_b_ak__257/mot_1914_b_ak__257-006.pdf"/>
          <p xml:id="i-AQvwuuUcyN6Lk1gkoJXqU1">
            8 Motioner i Andra kammaren, Nr 257.
          </p>
          <p xml:id="i-P9pDGB88VL3BP71a4tw3Wh">
            bolaget naturligtvis så fort som möjligt att göra alla mellanhänder
            onö- diga och ordna försäljningen direkt till minuthandeln. På
            samma sätt ifråga om tobaksimporten. Den förmäles även vara fri,
            men den är belagd med så avsevärda extra pålagor, att den helt
            enkelt är omöjlig gentemot konkurrensen med monopolbolaget. Engroshandlare
            och agen- ter i tobaksbranschen kunna således utgå ifrån, att
            deras näring varder dem fråntagen, och samma öde dela i så fall
            deras många biträden. Det är otänkbart med de principer, som lagstiftningen
            enligt vad här ovan angivits fastslagit vid statens övertagande
            av enskild egendom, att lämna alla dessa personer lottlösa. Det
            måste vara statens oefter- givliga skyldighet att, om de måste
            vika från sin näringsutövning till fromma för staten, lämna dem
            full ersättning härför. Detsamma gäller även om minuthandlarna.
            Skall monopolbolaget uttaga alla ekonomiska fördelar av sin ställning,
            kommer det också ovillkorligen att minska på de rabatter och provisioner,
            som nu tillkomma cigarrhandlarna, och utan vilka dessa icke kunna
            ekonomiskt reda sig. Många av dem hava det även nu svårt nog,
            och med de organisatoriska åtgärder, som vidtagits inom yrket
            självt för åvägabringande av bättre förhållanden, pågår re- dan
            en önskvärd och naturlig rensning av denna handelskår. Genom att
            införa lägre provisionssatser skulle denna naturliga rensning
            emel- lertid förvandlas till ett ödeläggande i massa av dessa
            affärer, i vilket fall statens ersättningsplikt måste anses oeftergivlig
            både ifråga om affärernas innehavare och deras biträden. Vid införande
            av statsmonopol kunde någon kredit ej vidare före- komma för detaljhandlarna,
            utan de måste köpa varorna kontant, vilket för många vore omöjligt.
            Minuthandeln med tobak skulle också allt- mer draga sig till andra
            affärer såsom biförtjänst, när det ej längre erfordrades någon
            sakkunskap för denna handel. Även i de fall, där Kungl. Maj:t
            nu tillämnat ersättning för för- lorat levebröd, har man icke
            sörjt för, att detsamma ovillkorligen utgår omedelbart. Det kan
            dröja sin tid, innan den ersättningsberättigade får något alls,
            och under tiden har han måhända ingenting att leva av, och det
            just vid den tidpunkt, då hans förhållanden i övrigt måste an-
            ses som svårast, då han står utan arbete och säkerligen i de flesta
            fall icke hunnit skaffa sig något nytt. Även i detta fall kräves
            ovillkor- ligen en förändring av den kungl. propositionen i den
            riktning, att er- sättningsberättigad må omedelbart äga utfå åtminstone
            en väsentlig del av den ersättning, som tillkommer honom. Det
            är omöjligt att med ledning av den kungl. propositionens uppgifter
            bilda sig en bestämd åsikt om, till vilka belopp en i verklig
          </p>
          <pb facs="riksdagen-motions-pdf/data/1914/mot_1914_b_ak__257/mot_1914_b_ak__257-007.pdf"/>
          <p xml:id="i-4SiYv9qJDGpHyzqZf7NYtg">
            Motioner i Andra kammaren, Nr 257. 9
          </p>
          <p xml:id="i-AeknNNCHQGarJ5DVmjJmfn">
            mening skälig ersättning till tobaksnäringens utövare, för den
            händelse monopolet infördes, komme att uppgå. Ersättningen till
            tobaksfabri- kanterna är upptagen till 12.6 miljoner kronor. Det
            torde kunna an- tagas, att denna siffra är långt ifrån tillräcklig,
            för den händelse ersätt- ning skall utgå efter en rättvis uppskattning
            av de förlorade värdena. Uppskattar man ersättningsbeloppen för
            grosshandlare och minuthand- lare lika högt, så ökas kapitalbehovet
            för monopolets införande med summan av dessa belopp. Det torde
            därjämte komma att visa sig andra luckor i det kungl. förslagets
            beräkningar, för vilka man måste vara beredd att anskaffa medel.
            I de nyssnämnda ersättningsbeloppen har icke något beräknats för
            biträden hos engrossister och minuthandlare. Deras ersättningskrav
            torde nog erfordra ett betydande belopp, som man alltså har att
            lägga till de nyssnämnda summorna. Härtill kommer en annan omständighet
            av den beskaffenhet, att staten vid ett eventuellt införande av
            tobaksmonopol icke kan förbise densamma. Det gäller avvecklingen
            av den betydande kredit, som nu förekommer inom tobakshandeln.
            Summan av densamma växlar naturligt- vis alltjämt och är under
            alla förhållanden svår att fastslå. Det anses dock, att åtminstone
            10 miljoner kronor varor pläga vara utlämnade på kredit av fabrikanter
            och engroshandlare. Kredittiden är naturligtvis olika för olika
            firmor. Den får dock i regel icke vara alltför snävt tilltagen,
            för att minuthandlarna skola kunna existera. För den händelse
            statsmonopolet hastigt skulle komma att beslutas, förlora fabrikanter
            och grosshandlare allt intresse för minuthandlarna såsom avnämare.
            Det gäller i stället för dem att med största möjliga skyndsamhet
            och största möjliga energi försöka driva in sina fordringar. Detta
            låter sig emeller- tid icke göra så lätt, då minuthandlarna själva
            icke med någon hast kunna realisera sina inneliggande lager. Följden
            skulle således ovillkor- ligen bliva ett betydande antal fallissemang
            och oerhörda förluster för fordringsägarna. Svårigheterna växa
            för minuthandlarna i icke ringa mån därigenom, att de icke kunna
            påräkna kredit på de varor, som de skulle köpa hos monopolet,
            och ställningen skulle således bliva förtvivlad för en mycket
            stor del av denna i knappa villkor varande handelskår. Vid fixerandet
            av de ersättningsbelopp, som avses för tobaks- fabrikanterna,
            har icke någon hänsyn tagits till dessa kreditomständig- heter.
            Det är emellertid uppenbart, att staten icke kan förorsaka så
            stora förluster och olyckor, utan nödgas se till, huru krediten
            skall kunna så småningom ordnas till parternas ömsesidiga fördel.
            Detta kan näppe- ligen ske på annat sätt, än att staten eller
            monopolbolaget övertager de fordringar, som tobaksfabrikanterna
            och engrossisterna hava hos sina Bihang till senare riksdagens
            protokoll 1914. 4 saml. 115 häft. (Nr 256—257.) 2
          </p>
          <pb facs="riksdagen-motions-pdf/data/1914/mot_1914_b_ak__257/mot_1914_b_ak__257-008.pdf"/>
          <p xml:id="i-7PhnQ69gvRdjLbBALZPCoo">
            10 Motioner i Andra kommaren, Nr 257.
          </p>
          <p xml:id="i-AhRLiVvTmk8MEmiaSaZPix">
            kunder och som uppstått inom en viss angiven tid. Det blir sedan
            statens respektive monopolbolagets sak att verkställa indrivningen
            av de utestående fordringarna med sådan varsamhet, att fallissemanger
            i möjligaste måtto undvikas. Det belopp, som staten respektive
            monopol- bolaget måste ha till sitt förfogande för detta ändamål,
            lär under inga förhållanden kunna beräknas lägre än 10 miljoner
            kronor. Det är i detta sammanhang omöjligt att avgöra, huruvida
            tobaks- monopolet med dessa här ifrågasatta ökade kapitalbehov
            kan beräknas varda räntabelt eller icke, då någon finansplan icke
            åtföljer det kungl. förslaget. I varje fall måste man alltid ifrågasätta
            lämpligheten av, att staten fastlåser så pass betydande kapital
            i ett företag av denna natur, helst när staten så långt ifrån
            har någon garanti för pengarnas ränta- bilitet, att staten tvärtom
            måste uppträda som garant i den vägen åt de enskilda delägarna
            i monopolbolaget. Här skall endast fastslås såsom statens oifrånkomliga
            skyldighet att, för den händelse monopolplanerna skola sättas
            i verket, lämna full ersättning åt alla, som genom dem komma att
            berövas hela eller någon del av sin ställning. Lagstiftningen
            kan icke begå en så oerhörd mannamån som att så att säga klassupp-
            dela enskildes värden och egendomar. Utan det är statens skyldighet
            att vid en av laga beslut föranledd egendomsinlösen tillämpa precis
            samma sunda och riktiga principer, som äro lagstadgade för inlösen
            av annan egendom. Ett annat tillvägagående skulle innebära en
            orättvisa mot enskilda medborgare, och det kunde medföra oberäkneliga
            faror för värnet om all enskild egendom. Det låter sig icke bestrida,
            att, om lagstiftningen i praktiken så väsentligt rubbar de hittills
            följda principerna för egendomsinlösen, som det kungl. monopolförslaget
            ifråga- sätter, så kan man svårligen i längden hålla emot redan
            ofta yppade försök att rubba det skydd, den enskilda äganderätten
            hittills åtnjutit i svensk lag och svensk rättstillämpning. På
            grund av vad sålunda anförts, har jag härmed äran hemställa,
          </p>
          <p xml:id="i-J2FAhXJWvxZz662J2xByX">
            att, för den händelse riksdagen i huvudsak skulle komma att bifalla
            Kungl. Maj:ts i den nådiga proposi- tionen nr 254 till denna riksdag
            framställda förslag, den ändring måtte beslutas i dessa förslag,
            att det varder stadgat, att full ersättning skall lämnas tobaksfabrikant
            vid inlösen av honom tillhöriga specialmaskiner för till- verkning
            av tobaksvaror, övriga inventarier samt lager av utensilier, oarbetad
            tobak samt halvfabrikat m. m.;
          </p>
          <pb facs="riksdagen-motions-pdf/data/1914/mot_1914_b_ak__257/mot_1914_b_ak__257-009.pdf"/>
          <p xml:id="i-WafAj1JAucFvTiewthftrN">
            Motioner i Andra kammaren, Nr 257. 11
          </p>
          <p xml:id="i-BBdRKsF9cgJWFxfPwspHUC">
            att i enlighet med det kungl. förslaget till tobaks- fabrikant
            utgives full ersättning för värdeminskning å fabriksfastighet
            och vissa därtill hörande inventarier; att full ersättning måtte
            tilldelas tobaksfabrikant för förlorad näringsverksamhet och för
            förluster å ute- stående fordringar, som ej äro över 12 månader
            gamla; att full ersättning lämnas för förlorad anställning inom
            tobakstillverkningen; att full ersättning lämnas till engrossister,
            agenter och minuthandlare inom tobaksbranschen, som vid monopolets
            införande vilja nedlägga sin verksamhet, gällande samma ersättning
            för förluster, som de kunna lida å utestående fordringar, som
            ej äro över 12 månader gamla; att full ersättning för förlorad
            anställning måtte lämnas alla biträden hos engroshandlare, agenter
            och minuthandlare, vilka biträden genom respektive affärers nedläggande
            eller inskränkning gå miste om sin an- ställning; samt att alla
            slag av ersättning och inlösen, om vilka här talas, bestämmas
            efter värdering i varje sär- skilt fall verkställd efter samma
            principer och medels samma förfarande, som äro fastställda i Kungl.
            Maj:ts nyss åberopade nådiga förordning av den 14 april 1866 angående
            jords eller lägenhets avstående för allmänt behov.
          </p>
          <p xml:id="i-WRLgK79pXBuWzVSivMWdye" type="date">
            Stockholm den 1 augusti 1914.
          </p>
          <div type="signatureBlock" id="i-WFDvj8LgE58zphzoPCFfcx">
            <p who="i-GbhiuQPNmKizBowZVk5os8" type="signature">
              Johan Nydal
            </p>
          </div>
        </div>
      </div>
    </body>
  </text>
</TEI>
