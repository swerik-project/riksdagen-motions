<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201011-SkU-00278">
  <teiHeader>
    <fileDesc>
      <titleStmt>
        <title>Skatter i en globaliserad värld</title>
        <author corresp="i-VRHymVx7EsX48sg7b5qmpS">av Jan Lindholm (MP)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Skatter i en globaliserad värld</title>
          <idno type="rdwebb">GY02Sk278</idno>
          <rs type="number">Sk278</rs>
          <orgName type="comitteeAbbreviation">SkU</orgName>
          <ref type="dokument_url_text">http://data.riksdagen.se/dokument/GY02Sk278/text</ref>
          <ref type="dokument_url_html">http://data.riksdagen.se/dokument/GY02Sk278</ref>
          <ref type="dokumentstatus_url_xml">http://data.riksdagen.se/dokumentstatus/GY02Sk278</ref>
          <ref type="doc">http://data.riksdagen.se/fil/275A2BBB-FE4A-4963-9EAB-FD0CC0373CCF</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-VRHymVx7EsX48sg7b5qmpS</idno>
            <name>Jan Lindholm</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-QHk2FFkDH8ajH5jd33YnwR" type="signed"/>
        <correspContext corresp="i-QHk2FFkDH8ajH5jd33YnwR">
          <note type="signatory" corresp="i-VRHymVx7EsX48sg7b5qmpS"/>
        </correspContext>
        <correspAction xml:id="i-6P4xnEEr2CxzpbYXrv2s9d" type="numbering">
          <date when="2010-10-28"/>
        </correspAction>
        <correspAction xml:id="i-CXah5byeKmaFx69AKHfsrq" type="submission">
          <date when="2010-10-25"/>
        </correspAction>
        <correspAction xml:id="i-M8xWyeUQ3dfNjDjnbmUX7P" type="transfer">
          <date when="2010-10-25"/>
        </correspAction>
        <correspAction xml:id="i-P2PgNgDe7rPxwPh7vuwAAo" type="assigned"/>
        <correspContext corresp="i-P2PgNgDe7rPxwPh7vuwAAo">
          <ref type="assignedTo">Skatteutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-WxNdDF86kPxkRVLzaDkip5" type="motBody">
        <div xml:id="i-46CJ3LrQACvyAAeatmsLSR" type="motProposal" subtype="förslag">
          <head xml:id="i-4HSiEgb8Pq8Pmp14Hk1tqB">
            Förslag till riksdagsbeslut
          </head>
          <p xml:id="i-R1a6X1MNkvshyYhBCg9u6k">
            Riksdagen tillkännager för regeringen som sin mening vad som
            anförs i motionen om behovet av en bred skatteöversyn.
          </p>
        </div>
        <div xml:id="i-AiFvL4rBJG2GjVCJdmr8Ys" type="motContent">
          <head xml:id="i-K2eNcUfX2acV1DUKwjU2tx" type="h1">
            Bakgrund
          </head>
          <p xml:id="i-PPQJqDnhHt8ddVZjeyeMz3">
            För två decennier sedan genomfördes en genomgripande reform av
            det svenska skatte­systemet. Med ledord som enkelhet och likformighet
            rensades snåriga undantag bort, snedvridningarna minskade och
            breddade skattebaser möjliggjorde sänkta skattesatser. Enkelhet
            och likformighet borde även idag vara ledord för vårt skattesystem.
            Omotiverade undantag minskar transparensen, försvårar för de skattskyldiga,
            urholkar skattebaserna och riskerar att leda till osund skatteplanering
            och minskad legitimitet för systemet.
          </p>
          <p xml:id="i-2nidabBBR3iRjbE7Hm3jsR">
            Sedan skattereformen har tyvärr principerna i åtskilliga fall
            åsidosatts. Nya undantag, nedsättningar och särlösningar har införts
            säkert med goda intentioner, men konsekvenserna har blivit ett
            krångligare och mindre likformigt skattesystem. Det börjar därför
            att bli dags för en ny, bred skatteöversyn.
          </p>
          <p xml:id="i-Gttk6pxJj39LszRPFAh2UF">
            En sådan översyn bör ta sin utgångspunkt i att de skatter som
            behövs för att finansiera den gemensamma välfärden ska tas in
            på ett rättvist och rättssäkert sätt, där skatten beräknas utifrån
            bärkraft och på ett sätt som så långt som möjligt undviker oönskade
            snedvridningar av ekonomin. Genom skatter på miljö- och hälsoskadliga
            varor ska samhällskostnader som annars inte syns i priset synliggöras,
            för att på så sätt styra konsumtionen i en mer hållbar riktning.
            Skattesystemet ska vara enkelt att förstå och svårt att fuska
            med.
          </p>
          <p xml:id="i-Cjo7W6j8i96cdcHaE5CwhJ">
            En sådan översyn måste också förhålla sig till det faktum att
            globaliseringen skapar helt nya förutsättningar för beskattningen.
            Globaliseringen ökar möjligheten för den enskilde att bo i en
            del av världen, arbeta i en annan, förvara sin förmögenhet på
            en tredje plats och sköta sina ekonomiska transaktioner från ett
            fjärde land. Det innebär en positiv valfrihet för den enskilde,
            men den skicklige skatteplaneraren har därmed också kunnat göra
            många skatter mer eller mindre valfria.
          </p>
          <p xml:id="i-QE2VsR5LjoUvDx7ZmWvV6W">
            Den allt mer globala vardagen kräver därför förändringar av skattesystemen
            för att de ska fungera rättvist. Konkurrensproblemen och möjligheterna
            till skatteplanering måste begränsas, samtidigt som systemet måste
            ge utrymme för överföringar från rika till fattiga, ett mått av
            solidaritet; det får inte bryta samman på grund av konjunktur­svängningar,
            det måste fungera på en global arbetsmarknad, styra mot miljö-
            och klimatmål, men även vara rättssäkert, enkelt och billigt.
            Ett system som minskar möjligheterna till fusk innebär samtidigt
            att den totala skattenivån kan sänkas.
          </p>
          <p xml:id="i-NiCAmtJYknJ2ZNeLXVugim">
            Delar i ett modernt skattesystem för en globaliserad värld måste
            förmodligen samordnas internationellt. Tankarna bakom Tobinskatten
            kan vara en utgångspunkt för en del av de skatter som rimligen
            måste finnas på global nivå för att på något sätt fördela ansvaret
            internationellt.
          </p>
          <p xml:id="i-XVzva866QYzgeNzyVf2Z9U">
            Regeringen bör snarast tillsätta en parlamentarisk utredning
            med syfte att göra en bred översyn av skattesystemet för att återupprätta
            principerna om enkelhet och likformighet samt möta de utmaningar
            som den tilltagande globaliseringen innebär.
          </p>
        </div>
        <div xml:id="i-BLDCKif27jFBKP2J3Xo2fT" type="signatureBlock">
          <list xml:id="i-V4HN14v9EhmkUL6mdUEgLb">
            <item xml:id="i-7MFA3MHUZ6oZnP2wdEgSpx" who="i-VRHymVx7EsX48sg7b5qmpS" type="signature">
              Jan Lindholm (MP)
            </item>
          </list>
        </div>
      </div>
    </body>
  </text>
</TEI>
