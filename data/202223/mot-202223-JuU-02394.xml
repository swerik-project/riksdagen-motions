<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202223-JuU-02394">
  <teiHeader>
    <fileDesc>
      <titleStmt>
        <title>med anledning av prop. 2022/23:109 Utökade polisiära befogenheter i gränsnära områden</title>
        <author corresp="i-XS1DYyajKnUSXB7m9DT6C2">av Rasmus Ling m.fl. (MP)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2022/23:2394 av Rasmus Ling m.fl. (MP)</title>
          <idno type="rdwebb">HA022394</idno>
          <rs type="number">2394</rs>
          <orgName type="comitteeAbbreviation">JuU</orgName>
          <ref type="dokument_url_text">https://data.riksdagen.se/dokument/HA022394/text</ref>
          <ref type="dokument_url_html">https://data.riksdagen.se/dokument/HA022394</ref>
          <ref type="dokumentstatus_url_xml">https://data.riksdagen.se/dokumentstatus/HA022394</ref>
          <ref type="pdf">https://data.riksdagen.se/fil/54ACF7B1-5A89-424A-9C9D-965BE442C276</ref>
          <ref type="docx">https://data.riksdagen.se/fil/AC74BC58-90AB-4995-B302-09BDD1A03CAB</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-XS1DYyajKnUSXB7m9DT6C2</idno>
            <name>Rasmus Ling</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-PAgTpr3nkZRPEoiqjPKQAf</idno>
            <name>Amanda Lind</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-X9jqcGenibr5tWEbnZgddm</idno>
            <name>Annika Hirvonen</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-9Hwwz2RnQnrJTjSv8uVmaM</idno>
            <name>Camilla Hansén</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-XYorBBswJHmzvkzAvCFPDM</idno>
            <name>Ulrika Westerlund</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-9fsFw1TuALNQWZGH3AZGpj</idno>
            <name>Jan Riise</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction type="basedOn" xml:id="i-BWm4h15t7e5YoyuSsS7MQo"/>
        <correspContext corresp="i-BWm4h15t7e5YoyuSsS7MQo">
          <ref>Proposition 2022/23:109</ref>
        </correspContext>
        <correspAction xml:id="i-SzrSsGhZNUH71hWNgia7uM" type="signed"/>
        <correspContext corresp="i-SzrSsGhZNUH71hWNgia7uM">
          <note type="signatory" corresp="i-XS1DYyajKnUSXB7m9DT6C2"/>
          <note type="signatory" corresp="i-PAgTpr3nkZRPEoiqjPKQAf"/>
          <note type="signatory" corresp="i-X9jqcGenibr5tWEbnZgddm"/>
          <note type="signatory" corresp="i-9Hwwz2RnQnrJTjSv8uVmaM"/>
          <note type="signatory" corresp="i-XYorBBswJHmzvkzAvCFPDM"/>
          <note type="signatory" corresp="i-9fsFw1TuALNQWZGH3AZGpj"/>
        </correspContext>
        <correspAction type="submitted" xml:id="i-QYzuEeawa8LhKJ5JBogiJy">
          <date when="2023-05-10"/>
          <time when="17:45:54"/>
        </correspAction>
        <correspAction type="reviewed" xml:id="i-PagGMYjqXsJY997XRim54k">
          <date when="2023-05-12"/>
          <time when="14:46:27"/>
        </correspAction>
        <correspAction type="dismissed" xml:id="i-Pe9eeQnSLTrTMZjGa2gn1x">
          <date when="2023-05-22"/>
        </correspAction>
        <correspAction type="referred" xml:id="i-EVW9sje4188N6Nz1MQAF66">
          <date when="2023-05-23"/>
        </correspAction>
        <correspAction type="assigned" xml:id="i-BjVBLo5VKEz2PusqbXrvy6">
          <date when="2023-06-20"/>
          <time when="16:49:45"/>
        </correspAction>
        <correspContext corresp="i-BjVBLo5VKEz2PusqbXrvy6">
          <ref type="assignedTo">Justitieutskottet</ref>
        </correspContext>
        <correspAction type="behandlas_i" xml:id="i-NS1dqQVdYZEW5oQhDV5vXZ"/>
        <correspContext corresp="i-NS1dqQVdYZEW5oQhDV5vXZ">
          <ref type="uppgift">2022/23:JuU26</ref>
          <ref type="ref_dok_id">HA01JuU26</ref>
          <ref type="ref_dok_typ">bet</ref>
          <ref type="ref_dok_rm">2022/23</ref>
          <ref type="ref_dok_bet">JuU26</ref>
          <ref type="ref_dok_titel">Utökade polisiära befogenheter i gränsnära områden</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">Motion till riksdagen 2022/23:2394 av Rasmus Ling m.fl. (MP) med anledning av prop. 2022/23:109 Utökade polisiära befogenheter i gränsnära områden</div>
        <div type="motSubmissionInfo"/>
      </div>
      <div type="motBody">
        <div type="motProposal" subtype="förslag">
          <head xml:id="i-PBEb6FpkeMax4ZNjHa6KdP">
            Förslag till riksdagsbeslut
          </head>
          <list>
            <item sortKey="Yrkande 1" xml:id="i-RnkQupFUfnD1C24nvXqEe9">
              Riksdagen avslår regeringens proposition i sin helhet med undantag
              för de delar som rör kamerabevakning av fordon i gränsnära områden
              och lagringstiden för fordonsuppgifter.
            </item>
            <item sortKey="Yrkande 2" xml:id="i-U6LkNcHhC5ooxJFbdxxn1W">
              Riksdagen ställer sig bakom det som anförs i motionen om behovet
              av tillräcklig dokumentation och tillkännager detta för regeringen.
            </item>
            <item sortKey="Yrkande 3" xml:id="i-4aZn8Pgw1shHsgxyikUWHo">
              Riksdagen ställer sig bakom det som anförs i motionen om att
              stärka diskrimineringslagen och tillkännager detta för regeringen.
            </item>
          </list>
        </div>
        <div type="motContent">
          <head type="h1" xml:id="i-6Agktxw7hEpuBw82J4Qmpg">
            Motivering
          </head>
          <p xml:id="i-YRSQDLiz1g3EjJdijQZ49r">
            Regeringen föreslår i propositionen lag­ändringar som ger främst
            polisen utökade befogen­heter vid vissa flygplatser, hamnar och
            järnvägsstationer, vid broar för vägtrafik till eller från utlandet
            och vid gränsövergångsställen på allmänna vägar. Befogenheterna
            innebär utökade möjligheter att ingripa för att göra inre utlänningskontroller
            och för att förebygga brott.
          </p>
          <p xml:id="i-9tfpHyomotbmiFfxhcy19P">
            Miljöpartiet anser att riksdagen bör avslå propositionen i sin
            helhet med undantag för de delar som rör kamerabevakning av fordon
            i gränsnära områden. Förslaget innebär alltför långtgående inskränkningar
            i enskildas fri- och rättigheter och en tydlig risk för en ökad
            etnisk profilering och diskriminering. Detta har också framförts
            av flertalet tunga remissinstanser, såsom redovisas nedan.
          </p>
          <head type="h2" xml:id="i-LtwRNVDXTeowuacmwrcPS8">
            Inre utlänningskontroller och befogenheter vid sådana kontroller
          </head>
          <p xml:id="i-PpRCfrdTUigisCSzFkNjBr">
            Regeringens förslag innebär att i gränsnära områden ska polismän
            och kustbevaknings­tjänstemän få utökade möjligheter att göra
            inre utlänningskontroller. En polisman eller kustbevakningstjänsteman
            ska till exempel få kroppsvisitera en utlänning som inte överlämnar
            pass eller andra identitetshandlingar, om det kan antas att utlänningen
            bär handlingarna på sig. Vidare ska ett transportmedel få genomsökas,
            om det kan antas att handlingarna förvaras där.
          </p>
          <p xml:id="i-W5Ge9J5bMrCWs56jWCFiPo">
            Förslaget har fått kraftfull kritik från flera remissinstanser,
            inklusive Diskri­mineringsombudsmannen (DO) och Civil Rights Defenders,
            som avstyrker förslaget. Civil Rights Defenders ser en särskild
            risk för profilering utifrån ras eller etnicitet. DO anför att
            förslaget öppnar för att åtgärder kommer att vila på subjektiva
            bedömningar, med en klar risk för diskriminerande effekter. Även
            Justitiekanslern (JK) anser att förslaget är oproportionerligt
            och att kravet för när inre utlänningskontroller ska få utföras
            är för lågt ställt. Enligt JK finns det en uppenbar risk att kontrollerna
            kommer att utföras på godtyckliga grunder och en betydande risk
            att de kommer att tillämpas på ett diskriminerande sätt. Enligt
            Justitieombudsmannen (JO), som inte heller är beredd att tillstyrka
            förslaget, kan befogenheterna, i frånvaro av andra rättssäkerhetsgarantier,
            komma att tillämpas t.ex. på ett diskriminerande sätt. Även Stockholms
            universitet anser att förslaget kan komma att innebära etnisk
            diskriminering.
          </p>
          <p xml:id="i-EQRA8tiiBZSU7Uv5LQV6MM">
            Att flera centrala myndigheter med uppgift att värna rättssäkerheten,
            enskildas rättigheter och skyddet mot diskriminering i så skarpa
            ordalag kritiserar förslaget bör tas på stort allvar. Att åsikterna
            delas av civilsamhällesorganisationer och universitet stärker
            bilden ytterligare. Miljöpartiet delar ovanstående remissinstansers
            farhågor avseende risken för etnisk profilering och diskriminering.
            Regeringen hävdar att befogenheten att kroppsvisitera inte får
            användas rutinmässigt, utan endast om det kan antas att utlänningen
            bär pass eller andra identitetshandlingar på sig som han eller
            hon inte visar upp. Det framstår dock som oklart hur denna bedömning
            ska göras från fall till fall på ett rättssäkert sätt.
          </p>
          <p xml:id="i-7dCqbUx2qGvA7Z6xN5ix4u">
            Som Säkerhets- och integritetsskyddsnämnden påpekar är ”anledning
            att anta” det lägst ställda beviskravet i rättegångsbalken (1942:740)
            och innebär att det räcker att det finns någon omständighet, även
            om den är vag, som talar för saken för att kravet ska anses vara
            uppfyllt. Miljöpartiet anser att beviskravet ”kan antas” är för
            lågt ställt när det handlar om så pass ingripande åtgärder som
            bl.a. kroppsvisitationer.
          </p>
          <p xml:id="i-TbTdGtKQ3QDXZtywusrSFL">
            Mot denna bakgrund bör riksdagen avslå förslaget.
          </p>
          <head type="h2" xml:id="i-EbXn5R9ozshBJH6LsFeg8">
            Befogenheter att förebygga brott
          </head>
          <p xml:id="i-3xaJTA4MiHaMDA2RBX6U7r">
            Regeringen föreslår att en polisman i ett gränsnära område ska
            få kroppsvisitera en person som reser in till eller ut ur landet
            samt genomsöka ett transportmedel som används vid en inresa till
            eller utresa från landet.
          </p>
          <p xml:id="i-TVNmZko3fLyckGYY5Hm3aN">
            Civil Rights Defenders, Diskrimineringsombudsmannen, JO och Stockholms
            universitet avstyrker även detta förslag. JK anser att kraven
            för när tvångsmedlen ska få användas är för låga och måste höjas.
            Även Säkerhets- och integritetsskyddsnämnden anser att förslaget
            inte kan läggas till grund för lagstiftning, eftersom det är alltför
            otydligt och lämnat alltför stort utrymme för subjektiva bedömningar.
          </p>
          <p xml:id="i-GZPnhLX66kKMWwCbHAmW6n">
            Regeringen föreslår alltså att kroppsvisitationer ska få göras
            i förebyggande syfte. Som regeringen påpekar förutsätter användningen
            av tvångsmedel inom brotts­bekämpningen i princip att det finns
            anledning att anta att ett brott har begåtts, eftersom tvångsmedel
            som huvudregel får användas endast inom ramen för förundersökningar.
            Men eftersom polisen har svårt att bygga upp den misstanken ska
            kroppsvisitationer enligt förslaget få göras i förebyggande syfte,
            dvs. utan en konkret brottsmisstanke. Regeringen hänvisar till
            vissa befintliga möjligheter att använda tvångsmedel utan att
            det finns en konkret brottsmisstanke. Regeringen hänvisar bl.a.
            till förarbetsuttalanden avseende tillämpningen av EU:s gränskodex,
            som möjliggör genomsökande av bl.a. slutna utrymmen om polisen
            har fått skäl att misstänka att utlänningar vid en viss tidpunkt
            och ett visst gränsavsnitt försöker att illegalt ta sig in i landet.
            Miljöpartiet vill understryka risken att detta innebär att blotta
            försöket av en person som saknar visering eller uppehållstillstånd
            att söka asyl vid en svensk gräns, skulle ge brottsbekämpande
            myndigheter befogenheten att kroppsvisitera personen. Detta eftersom
            de allra flesta asylsökande saknar rätt att uppehålla sig i landet,
            men får den rätten tillfälligt genom att registrera en asylansökan.
            Detta ligger i sakens natur. Om regeringens avsikt med detta förslag
            är att alla som försöker ta sig in i Sverige för att utnyttja
            den mänskliga rättig­heten att söka asyl ska få kroppsvisiteras
            i de gränsnära områdena, är det mycket anmärkningsvärt.
          </p>
          <p xml:id="i-FVN4GS62hxbCbv1zP117vn">
            Regeringen tar också som exempel att en tulltjänsteman eller
            kustbevaknings­tjänsteman i dag bl.a. får kroppsvisitera en person
            som i omedelbart samband med inresa till eller utresa från landet
            uppehåller sig i vissa områden, om det finns anledning att anta
            att han eller hon har med sig egendom som kan tas i beslag på
            grund av vissa brott. Här hänvisar regeringen till praxis som
            ger vid handen att en tjänstemans subjektiva bedömning att en
            resande ser nervös ut utgör tillräcklig grund för en tillämpning
            av befogenheten kroppsvisitation i samband med inresa till eller
            utresa från landet. Nu vill regeringen alltså utvidga denna möjlighet
            till de gränsnära områdena, samtidigt som regeringen betonar att
            befogenheten bör få användas utifrån faktiska omständigheter,
            inte allmänna spekulationer eller antaganden. Miljöpartiet anser
            att det är ytterst tveksamt om regeringens förslag lever upp till
            kraven på rättssäkerhet och förutsebarhet.
          </p>
          <p xml:id="i-PQioTWQv8eeYnwqzSkEyAg">
            Miljöpartiet delar bl.a. Justitiekanslerns bedömning att kraven
            för när tvångsmedlen ska få användas är för låga. Vi delar också
            Justitieombudsmannens farhåga att de gränsnära områdena blir en
            form av visitationszoner där var och en kan bli föremål för tvångsåtgärder
            utan den urskiljning som lagstiftaren avsett. Att reglerna kan
            tillämpas på ett diskriminerande sätt, som JO anför, är uppenbart.
            Som Säkerhets- och integritets­skyddsnämnden anför saknas en rättslig
            reglering av vad som är brottsförebyggande verksamhet och vilka
            krav som ställs på sådan verksamhet. Därför saknas också de rättssäkerhetsgarantier
            som finns t.ex. i förundersökningar. Sammantaget anser Miljö­partiet
            att förslaget är behäftat med sådana brister avseende rättssäkerhet
            och respekt för den enskildes rättigheter att riksdagen bör avslå
            förslaget.
          </p>
          <head type="h2" xml:id="i-8RcNxEWnNDTH2AycP6EAky">
            Vikten av dokumentation
          </head>
          <p xml:id="i-MAdztBt34ZieUZYBDpmS7F">
            Miljöpartiet delar bl.a. JO:s synpunkt att det är av största
            vikt att ingripanden enligt den föreslagna lagen dokumenteras
            på ett tillfredsställande sätt, eftersom det innebär bl.a. ett
            incitament för beslutsfattaren att tänka över vilken typ av ingrepp
            han eller hon över­väger och om förutsättningarna är uppfyllda,
            eftersom han eller hon ska kunna redovisa det i skriftlig form.
            Dokumentationen är också en förutsättning för att tillämpningen
            ska kunna kontrolleras i efterhand. Miljöpartiet anser att regeringens
            förslag till vad som bör dokumenteras bör kompletteras med en
            motivering kring varför tjänstepersonen ansåg att ingripandet
            var nödvändigt och proportionerligt. Detta eftersom det både i
            det enskilda fallet och på ett generellt plan kan öka myndigheternas
            vana och rutiner när det gäller den sortens bedömningar. Riksdagen
            bör därför tillkännage detta för regeringen.
          </p>
          <head type="h2" xml:id="i-DAZL93UZwdt95f8BXzDn3i">
            Stärk diskrimineringslagen för att skydda enskilda
          </head>
          <p xml:id="i-Rc236Hb4cJwf937s7eV3iY">
            Enskilda har ett svagare skydd mot diskriminering i diskrimineringslagen
            vid kontakter med vissa myndigheter än vid kontakter med andra
            myndigheter. Dagens utformning undantar myndighetsutövning av
            bl.a. tull och polis, vilket utgör en begränsning i individers
            skydd mot diskriminering från myndigheternas sida. Endast ett
            diskriminer­ande bemötande omfattas, inte t.ex. fall där polisens
            eget urval av personer att kontrollera kan vara diskriminerande.
            Detta har lett till att Diskrimineringsombuds­mannen (DO) inte
            har kunnat utreda eller driva ett stort antal fall som rör exempelvis
            etnisk profilering. DO uppger att detta är skälet till att DO,
            när det 2013 framkom att polisen i Skåne hade upprättat register
            över romer, i sin tillsyn inte kunde granska själva sakfrågan.
            DO anser därför att det är absolut nödvändigt att diskrimineringslagens
            förbud mot diskriminering utökas till att även omfatta myndigheters
            åtgärder – eller underlåtenhet att vidta åtgärder – i förhållande
            till allmänheten. Förslaget har också stöd bland ett stort antal
            antidiskrimineringsbyråer. Ett sådant förslag presenterades i
            betän­kandet Ett utökat skydd mot diskriminering (SOU 2021:94).
            Miljöpartiet anser att det är mycket angeläget att förslaget genomförs,
            särskilt med hänsyn till de långtgående befogenheter som föreslås
            ges till olika myndigheter – både i den nu aktuella proposi­tionen
            – och i en rad andra rättspolitiska och migrationspolitiska förslag
            som lagts fram i Tidöavtalet. Riksdagen bör därför tillkännage
            detta för regeringen.
          </p>
        </div>
        <div type="motSignatures">
          <list>
            <item xml:id="i-6WDMkPARCm94BjZ1zbBoPo">
              Rasmus Ling (MP)
            </item>
            <item xml:id="i-HfEp58ZKonxiPEeCH6YBCN">
              Amanda Lind (MP)
            </item>
            <item xml:id="i-H5fiVM217qhhdr7uSqSBeW">
              Annika Hirvonen (MP)
            </item>
            <item xml:id="i-AUuANwagDXQWa6geZ6JoQi">
              Camilla Hansén (MP)
            </item>
            <item xml:id="i-2FLAqMnXki1L9BjLPUgiA5">
              Ulrika Westerlund (MP)
            </item>
            <item xml:id="i-6JTNJNDUqwGpHZZMgAyyxt">
              Jan Riise (MP)
            </item>
          </list>
        </div>
      </div>
    </body>
  </text>
</TEI>
