<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-199697-KU-00602">
  <teiHeader>
    <fileDesc>
      <titleStmt>
        <title>Differentierade personvalsspärrar</title>
        <author corresp="i-XgRZtFgzPDL7KcwsDvGVej i-XgRZtFgzPDL7KcwsDvGVej">av Fredrik Reinfeldt (m)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Differentierade personvalsspärrar</title>
          <idno type="rdwebb">GK02K602</idno>
          <rs type="number">K602</rs>
          <orgName type="comitteeAbbreviation">KU</orgName>
          <ref type="dokument_url_text">http://data.riksdagen.se/dokument/GK02K602/text</ref>
          <ref type="dokument_url_html">http://data.riksdagen.se/dokument/GK02K602</ref>
          <ref type="dokumentstatus_url_xml">http://data.riksdagen.se/dokumentstatus/GK02K602</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-XgRZtFgzPDL7KcwsDvGVej</idno>
            <name>Fredrik Reinfeldt</name>
            <state type="partyAffiliation" ref="Q110843">
              <desc>m</desc>
            </state>
          </person>
          <person gender="man">
            <idno>i-XgRZtFgzPDL7KcwsDvGVej</idno>
            <name>Fredrik Reinfeldt</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-PTUhANrxp5opNXrLvQrn5P" type="signed"/>
        <correspContext corresp="i-PTUhANrxp5opNXrLvQrn5P">
          <note type="signatory" corresp="i-XgRZtFgzPDL7KcwsDvGVej"/>
          <note type="signatory" corresp="i-XgRZtFgzPDL7KcwsDvGVej"/>
        </correspContext>
        <correspAction xml:id="i-2eUwk8w3pnGxQJgTpN8Jg4" type="referral">
          <date when="1996-10-11"/>
        </correspAction>
        <correspAction xml:id="i-R6hBDWivKbPZQfnMPv8Qja" type="dismissal">
          <date when="1996-10-11"/>
        </correspAction>
        <correspAction xml:id="i-EPrCgp6Q4rut8PHPU6WfQf" type="submission">
          <date when="1996-10-07"/>
        </correspAction>
        <correspAction xml:id="i-UozwjMNyF7wvfndPLGMEcV" type="referral">
          <date when="1996-10-11"/>
        </correspAction>
        <correspAction xml:id="i-Lto8oiEPRK3qgdVzvzEs1D" type="dismissal">
          <date when="1996-10-11"/>
        </correspAction>
        <correspAction xml:id="i-PqkiRgt3AQyhPYeFic5gww" type="submission">
          <date when="1996-10-07"/>
        </correspAction>
        <correspAction xml:id="i-YZFmkoe9pjGVAyCUdkmQX2" type="assigned"/>
        <correspContext corresp="i-YZFmkoe9pjGVAyCUdkmQX2">
          <ref type="assignedTo">Konstitutionsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/199697/mot_199697_K_0602/mot_199697_K_0602-0001.pdf"/>
      <div xml:id="i-MdW1DaPPh7hyk5kviNWpXc" type="motHeader">
        <div xml:id="i-R3HjiJbksiKTsZCXZ3bzff" type="motTitle"/>
        <div xml:id="i-FsbpJgF9xECLqAu5cjHrek" type="motSubmissionInfo"/>
      </div>
      <div xml:id="i-CsHZ4Jh5MRk5yVb63ZVfcC" type="motBody">
        <div xml:id="i-S5hXvYKWL7JRZcMYhKDve3">
          <p xml:id="i-UcqvdHV7ffjDLDP5eYa24">
            1996/97 K602 K601-605
          </p>
          <p xml:id="i-DxLp8gStryMtBuNvYRccN3">
            Motion till riksdagen
          </p>
          <p xml:id="i-McygPXmi915BpMRQGb6LQk">
            189679 ÅK602
          </p>
          <p xml:id="i-LgJhibttZFwgh2QBakoVTj">
            av Fredrik Reinfeldt (m) Differentierade personvalsspärrar
          </p>
          <p xml:id="i-9WvcwAVnyPLdPDEGfrDgrN">
            Sverige skall enligt en överenskommelse i full partipolitisk
            enighet för första gången få ett inslag av personval i alla valen
            1998. Systemet som testades i sju kommuner 1994 och i Europaparlamentsvalet
            1995 innebär att det gamla listsystemet, som ger stort inflytande
            åt de olika partierna att styra sammansättningen, består men kompletteras
            av en möjlighet för väljarna att visa personpreferens genom att
            få sätta ett kryss för en kandidat. Förändringen har tillkommit
            för att vitalisera den svenska demokratin och för att förbättra
            kontakten mellan väljare och valda. Förhoppningsvis kan en övergång
            till personval bidra till att göra våra beslutsfattare mer kända
            och därmed bidra till att minska det växande politikerföraktet.
          </p>
          <p xml:id="i-MUiXdWYxsQzGbA2dJTUmKn">
            2Förslag till spärrar
          </p>
          <p xml:id="i-3pnnhuPJ2yeHgHeBxe2HPJ">
            Den föreslagna modellen kan inte sägas vara ett riktigt personval
            i den meningen att väljarna fullt ut styr vilka som skall representera
            dem. Stort inflytande finns kvar för partierna. De får internt
            styra rangordningen på listan. Detta har överenskommits i full
            visshet om att denna styrning i praktiken gör att väljarnas möjligheter
            att ändra personuppsättning i riksdagen blir mycket begränsad.
            Det förstärks än mer av att den överenskomna spärren som varje
            ledamot måste passera för att kunna bli personvald satts så högt
            som till 8 procent. För att bli personvald måste 8 procent av
            det egna partiets väljare i kandidatens valkrets sätta ett kryss
            för hans eller hennes namn. Uppskattningsvis har antagits att
            bara cirka hälften av väljarna kommer att använda möjligheten
            att rösta på person, vilket förstärker partiinflytandet över vilka
            som skall väljas på bekostnad av väljarnas möjligheter att påverka.
          </p>
          <p xml:id="i-S4hkJbFWa9e7ioVDXHKz6">
            De statliga utredningar som sett över detta har varit medvetna
            om problemet. Personvalskommittén argumenterade i sitt slutbetänkande
            Ökat personval (SOU 1993:21) för att välja en spärr på 5—10 procent
            för att garantera partierna fortsatt stort inflytande över vilka
            som skulle komma att representera dem. Kommittén fastnade för
            8 procent. I Europaparlaments- valet användes dock en femprocentsspärr
            eftersom hela riket utgjorde en valkrets. I Nomineringsrätts-
            och valkretskommitténs slutbetänkande, Utvärderat personval (SOU
            1996:66) konstateras att denna femprocentsspärr legat väl högt,
            om målsättningen varit att få flertalet av våra parlamentariker
            att bli
          </p>
          <pb facs="riksdagen-motions-pdf/data/199697/mot_199697_K_0602/mot_199697_K_0602-0002.pdf"/>
          <p xml:id="i-CMhNc4F1WQfacLkynufZjN">
            personvalda. Hälften av våra 22 Europaparlamentariker är nu personvalda,
            men personröstningen förändrade inte vilka som de facto kom att
            represen- tera de olika partierna. Kommittén säger att en höjning
            till 8 procent skulle minska personvalets effekt ytterligare.
            Kommittén nämner till och med att personvalet kan få så liten
            betydelse att många väljare kommer att vända personvalet ryggen.
            En sänkning till 5 procent även för riksdagsvalet 1998 vore därför
            motiverad. Kommitténs majoritet stannar dock för åtta procent.
            De hänvisar till att detta är en möjlighet till ett första fullskaleförsök
            och att förändringar därför efteråt kan göras. Kommittén känner
            sig bunden av den tidigare överenskommelsen. Moderaterna, Folkpartiet
            och Miljöpartiet argumenterar i ett särskilt yttrande för en direkt
            övergång till en femprocentsspärr.
          </p>
          <p xml:id="i-U9hDRF1yPsHRnLS7mT3CLk">
            3Skilda förutsättningar i skilda valkretsar
          </p>
          <p xml:id="i-9XgByQiPGXbPwhypvKMheY">
            I SOU 1993:21 Ökat personval finns en argumentering på s. 123—127
            för att en kollektiv spärrgräns för hela landet i praktiken ger
            helt olika förutsättningar för kandidater från olika valkretsar
            och olika partier. Reglerna innebär i praktiken att personvalsspärren
            nås enklare i små valkretsar där mindre partier enbart har ett
            mandat och att omvänt möjligheten att bli personvald i en stor
            valkrets från ett parti med flera mandat i det närmaste blir omöjligt.
            Det ledde till förslag om delning av större valkretsar som nu
            avförts från dagordningen. I slutbetänkandet från den senare personvalskommittén
            från i våras görs dock ingen skillnad på olika valkretsar. Förslaget
            är 8 procent i alla valkretsar.
          </p>
          <p xml:id="i-8mUw5pTXfqURCwyx28JrPB">
            4Differentierade spärrar
          </p>
          <p xml:id="i-JeRsjxD2SLSkxSxhSc83LD">
            Det enda som är sämre än dagens system som inte möjliggör för
            väljarna att styra vem som representerar dem är ett system som
            utlovar inflytande men som i praktiken inte ger något. Höga spärrar
            i större valkretsar kan få till effekt att de stora partiernas
            väljare inte kommer att kunna påverka vilka som företräder dem.
            Det är särskilt allvarligt i de folkrika valkretsarna eftersom
            bland annat den statsvetenskapliga forskningen i Göteborg har
            visat att väljarnas personkännedom om sina riksdagskandidater
            är sämst i de stora städerna. dén med att införa personval måste
            vara att de flesta riksdagsledamöterna också skall kunna titulera
            sig personvalda. Det ger en större tyngd och känsla av förankring
            till den enskilde ledamoten och leder till ett system där inflytandet
            för några få i partiledningen bättre balanseras av väl förankrade
            ledamöter. För att möjliggöra större genomslag för personvalet
            1998 bör riksdagen i sitt kommande beslut om reglerna för personvalet
            redan nu underlätta möjligheterna att bli personvald också från
            stora valkretsar med flera mandat för det egna partiet. Problemet
            kan indelas i två delar. Det första gäller stora valkretsar. Av
            Sveriges 29 riksdagsvalkretsar kan två sägas avvika uppåt i storlek.
            Stockholms stad hade 1994 drygt 520 000 röstberättigade och Stockholms
            län drygt 690 000 röstberättigade. Övriga valkretsar, utom den
            lilla valkret- sen Gotland, pendlar mellan cirka 150 000 och 300
            000 röstberättigade.
          </p>
          <p xml:id="i-Wh7kbhg492mRu7g1MD9kMW">
            Mot. 1996/97K602
          </p>
          <pb facs="riksdagen-motions-pdf/data/199697/mot_199697_K_0602/mot_199697_K_0602-0003.pdf"/>
          <p xml:id="i-E8vaFuDaisLGWUDkp53BTp">
            Mot.
          </p>
          <p xml:id="i-Dz16KUcQqct9wbA3TZ2hT">
            1996/97K602
          </p>
          <p xml:id="i-37pQHWMMoR72gSHoRwGJcu">
            Det andra problemet gäller partiernas storlek. De flesta ledamöterna
            från riksdagens fem minsta partier är ensamt invalda för det egna
            partiet från sin valkrets. Att som ensam ledamot, eventuellt i
            konkurrens med ytterligare någon potentiell kandidat, uppnå 8
            procent av de personliga rösterna får betraktas som fullt möjligt.
            I flera fall kan här stimulerande konkurrens mellan två eller
            tre kandidater faktiskt komma att avgöras av personrösterna. I
            de två största partierna, Moderaterna och Socialdemokraterna,
            är det dock oftast flera ledamöter som blir invalda och flera
            som dessutom kan sägas ha goda möjligheter att komma in vilket
            leder till att många här skall slåss om de personliga kryssen.
            I valkretsar där fem eller fler ledamöter väljs in för det egna
            partiet blir det mycket svårt att bli personvald. Översatt till
            1994 års siffror gäller det främst Stockholms stad där Socialdemokraterna
            erhöll nio mandat och moderaterna åtta, samt Stockholms län där
            (s) fick 14 mandat och (m) elva. Socialdemokraterna fick dessutom
            fem eller fler mandat i alla valkretsar 1994 utom Kronoberg, Gotland,
            Blekinge, Halland och Södra Älvsborgs valkretsar.
          </p>
          <p xml:id="i-2GthH9grG23xoSFA1LFqm2">
            SAvskaffa spärren i Stockholmsregionen
          </p>
          <p xml:id="i-4AXWqPDEMDscgypbQ1yPjs">
            Skall personvalet få resultat i de två Stockholmsvalkretsarna
            bör spärren helt tas bort. Partierna har redan haft stor möjlighet
            att påverka vilka som blir valda eftersom alla som är valbara
            är godkända och uppsatta av det egna partiet. Den gjorda rangordningen
            styr dessutom, har gjorda försök visat, i hög utsträckning vilka
            väljarna röstar för. Ju högre på listan, desto fler personliga
            kryss, har varit utfallet. Personvalet borde därför i de två största
            valkretsarna få genomföras helt utan spärrar. Alla som väljs in
            blir då personvalda och antalet personliga kryss styr i vilken
            ordning kandidaterna blir invalda. Väl genomförda personliga kampanjer
            kan då också bryta den rangordning som partierna fastställt och
            faktiskt möjliggöra för inval av kandidater som annars inte hade
            blivit invalda.
          </p>
          <p xml:id="i-QvEB1RnJ1iy9RRBj2wGVJa">
            I valkretsar där ett parti erhåller fler än ett fast mandat bör
            spärren sänkas till 5 procent för det partiet redan 1998. Det
            kan kritiseras för att komplicera reglerna för väljarna, men har
            den fördelen att den skevhet i förutsättningar som föreligger
            med en kollektiv spärr lika för alla delvis undanröjs. En intressant
            lösning som också skulle kunna testas är att de olika partierna
            på sina partistämmor eller motsvarande högsta beslutande organ
            själva fick bestämma vilken nivå på spärren, om ens någon, som
            det egna partiet ville använda sig av. Det skulle då bli en del
            av det egna partiets profilering i demokratifrågor och syn på
            behovet av personval som skulle kunna få genomslag. Partier som
            gärna ser större väljarinflytande kan besluta att det partiets
            väljare får personrösta utan spärrar, medan andra som hellre ser
            större inflytande för inre maktgrupper kan välja att sätta en
            spärr. I en framtid där fungerande optisk röstsammanräkning används
            blir det enklare att ge utrymme för denna typ av berikande av
            de demokratiska förutsättningarna.
          </p>
          <pb facs="riksdagen-motions-pdf/data/199697/mot_199697_K_0602/mot_199697_K_0602-0004.pdf"/>
          <p xml:id="i-GSFwXChxXd8dq6N4z1RoxF">
            6Hemställan Med hänvisning till det anförda hemställs
          </p>
          <p xml:id="i-XgBBNqarKm6K2gGSuc6PCu">
            1. att riksdagen beslutar att Stockholms läns och Stockholms
            stads riksdagsvalkretsar skall genomföra 1998 års personvalsröstning
            utan några spärregler i enlighet med vad som anförts i motionen,
            2. att riksdagen beslutar om flexibla spärregler för personröstningen
            i enlighet med vad som anförts i motionen.
          </p>
          <p xml:id="i-NaAhWhJq98pfyUDWiUmeZz" type="date">
            Stockholm den 27 september 1996
          </p>
          <div xml:id="i-CFW9xwLfnv1FEo1B4ambVk" type="signatureBlock">
            <list xml:id="i-7KRQYd8gLfsfiWMhn8ZWmB">
              <item xml:id="i-qLRCPKtjiujdyDNSKzyxd" who="i-XgRZtFgzPDL7KcwsDvGVej" type="signature">
                Fredrik Reinfeldt (m)
              </item>
            </list>
          </div>
          <p xml:id="i-SRUQmC3bTwPyessqodHcML">
            Mot. 1996/97K602
          </p>
        </div>
      </div>
    </body>
  </text>
</TEI>
