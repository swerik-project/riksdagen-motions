<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-198586-SkU-00815">
  <teiHeader>
    <fileDesc>
      <titleStmt>
        <title>Alkoholpolitiken</title>
        <author corresp="i-MYV5TtBU5tQGwqDu4dq25s">Bengt Westerberg m. fl. (fp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Alkoholpolitiken</title>
          <idno type="rdwebb">G902Sk815</idno>
          <rs type="number">Sk815</rs>
          <orgName type="comitteeAbbreviation">SkU</orgName>
          <ref type="dokument_url_text">http://data.riksdagen.se/dokument/G902Sk815/text</ref>
          <ref type="dokument_url_html">http://data.riksdagen.se/dokument/G902Sk815</ref>
          <ref type="dokumentstatus_url_xml">http://data.riksdagen.se/dokumentstatus/G902Sk815</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-MYV5TtBU5tQGwqDu4dq25s</idno>
            <name>Bengt Westerberg</name>
            <state type="partyAffiliation" ref="Q110857">
              <desc>fp</desc>
            </state>
          </person>
          <person gender="man">
            <idno>i-788GHtzSVWps3NNq8zFMiq</idno>
            <name>Ingemar Eliasson</name>
            <state type="partyAffiliation" ref="Q110857">
              <desc>fp</desc>
            </state>
          </person>
          <person>
            <idno>r-0</idno>
            <name>Karin A hr land</name>
            <state type="partyAffiliation" ref="Q53764745">
              <desc>fp</desc>
            </state>
          </person>
          <person gender="man">
            <idno>i-67kiTFbXU3qDiVNVin2wTU</idno>
            <name>Björn Molin</name>
            <state type="partyAffiliation" ref="Q110857">
              <desc>fp</desc>
            </state>
          </person>
          <person gender="man">
            <idno>i-B1jH6xuNdP1VDkcHJM5hF3</idno>
            <name>Daniel Tarschys</name>
            <state type="partyAffiliation" ref="Q110857">
              <desc>fp</desc>
            </state>
          </person>
          <person gender="woman">
            <idno>i-A8ft8hMHUcZDSE5fKdjGpq</idno>
            <name>Kerstin Ekman</name>
            <state type="partyAffiliation" ref="Q110857">
              <desc>fp</desc>
            </state>
          </person>
          <person gender="woman">
            <idno>i-5FsdBgp7zC1W8jXSUkwwDq</idno>
            <name>Birgit Friggebo</name>
            <state type="partyAffiliation" ref="Q110857">
              <desc>fp</desc>
            </state>
          </person>
          <person gender="man">
            <idno>i-P7oVLGoBfbz4RGE5XkQtLN</idno>
            <name>Jan-Erik Wikström</name>
            <state type="partyAffiliation" ref="Q110857">
              <desc>fp</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-BG9ZpDwe4xB8FXKhA86M39" type="signed"/>
        <correspContext corresp="i-BG9ZpDwe4xB8FXKhA86M39">
          <note type="signatory" corresp="i-MYV5TtBU5tQGwqDu4dq25s"/>
          <note type="signatory" corresp="i-788GHtzSVWps3NNq8zFMiq"/>
          <note type="signatory" corresp="r-0"/>
          <note type="signatory" corresp="i-67kiTFbXU3qDiVNVin2wTU"/>
          <note type="signatory" corresp="i-B1jH6xuNdP1VDkcHJM5hF3"/>
          <note type="signatory" corresp="i-A8ft8hMHUcZDSE5fKdjGpq"/>
          <note type="signatory" corresp="i-5FsdBgp7zC1W8jXSUkwwDq"/>
          <note type="signatory" corresp="i-P7oVLGoBfbz4RGE5XkQtLN"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/198586/mot_198586_sk_815/mot_198586_sk_815-001.pdf"/>
      <div xml:id="i-Nkak4LuD5ewXpFd6MirTBm" type="motHeader">
        <div xml:id="i-PGVRn832t1zvLJhpnVv3QQ" type="motTitle"/>
        <div xml:id="i-TEt1CK9sDvRe8MphhfQSdy" type="motSubmissionInfo"/>
      </div>
      <div xml:id="i-Ya8VrXGSwUKJzTkb6vCao" type="motBody">
        <div xml:id="i-8b9LKzdQLYdx8t4rTUp7oY">
          <p xml:id="i-DYoxhjW97EpYFb4QWnTYz">
            Motion till riksdagen 1985/86:Sk815
          </p>
          <p xml:id="i-5mTccQzxyAPDBP8c4PGXi5">
            Bengt Westerberg m. fl. (fp) Alkoholpolitiken
          </p>
          <p xml:id="i-37NpwWrGKGtzM1NZBrKkF4">
            Efter en lång följd av år med ständigt stigande alkoholkonsumtion
            bröts utvecklingen i slutet av 1970-talet. Sedan 1976 har konsumtionen
            sjunkit med ca 22 70. Den största delen av konsumtionsminskningen
            inträffade dock under perioden fram t. o. m. 1981. Förändringarna
            sedan dess har varit små. Mycket talar för att en viktig del av
            förklaringen till det trendbrott som inträffade efter 1976 är
            att de alkoholpolitiska beslut som riksdagen fattade 1977 och
            det successiva genomförandet av dessa åren närmast därefter gav
            avsedd effekt i minskad totalkonsumtion. Det delbeslut som i första
            hand kan förmodas ha bidragit till konsumtions- minskningen är
            den aktivare prispolitik som genomfördes med början 1977. Så långt
            man vet är priset på alkohol ett av de effektivaste instrument
            som står till förfogande för att påverka konsumtionsnivån. En
            vetenskaplig undersökning har också visat, att mellanölets avskaffande
            klart minskade den totala alkoholkonsumtionen. De alkoholpolitiska
            besluten 1977 innehöll också andra inslag som kan ha bidragit
            till sänkt totalkonsumtion. Särskilt bör uppmärksammas betydelsen
            av att den med statsmedel stödda informationen i alkoholfrågor
            enligt riksdagens beslut klarare än tidigare skall framhålla de
            risker som är förknippade med allt bruk av alkohol, inte bara
            med missbruk. Troligen har också riksdagsbeslutets betoning av
            vikten av att påverka och förändra den allmänna inställningen
            till alkoholbruk — främst kanske framhållandet av helnykterhetens
            värde och kravet på att vissa sektorer av samhällslivet under
            alla förhållanden måste hållas fria från alkohol — bidragit till
            den förändrade inställning till alkoholproblemen i stort i vårt
            samhälle som kunnat konstateras under de senaste åren. Ett faktum
            är i alla händelser att alkoholproblemen under de sista åren av
            1970-talet och särskilt de första åren av 1980-talet på ett markant
            sätt ägnats större uppmärksamhet än vad som tidigare varit vanligt.
          </p>
          <p xml:id="i-38TYXJ33jSQTVrGFBJ9Xre">
            Utvärdering av 1977 års beslut
          </p>
          <p xml:id="i-Tf6yeBFZJ6AG8MSe2uWC2K">
            Det torde sålunda finnas ett samband mellan den inriktning alkolholpolitiken
            fick genom 1977 års riksdagsbeslut och den konstaterade minskningen
            av alkoholkonsumtionen. Vilka åtgärder som varit mest effektiva
            kan emeller- tid diskuteras. Det kan också finnas ett samband
            mellan andra förändringar i samhället under senare år (bl.a. sänkta
            reallöner) och utvecklingen av alkoholkonsumtionen. Det är angeläget
            att söka fastslå de närmare samban-
          </p>
          <p xml:id="i-KQzHxCirwYmUQM5KfkkHnD">
            13
          </p>
          <pb facs="riksdagen-motions-pdf/data/198586/mot_198586_sk_815/mot_198586_sk_815-002.pdf"/>
          <p xml:id="i-6UzLLVXbP7sXCCridEdPzu">
            den mellan alkoholpolitikens medel och konsumtionsförändringar.
            En uppföljning och utvärdering av den förda alkoholpolitiken är
            därför nu påkallade. Vi föreslår att riksdagen hos regeringen
            begär en snabb utvärde- ring av 1977 års beslut och förelägger
            riksdagen de slutsatser som kan dras av det arbetet.
          </p>
          <p xml:id="i-XjjGhLgN6dd8twRV3AvZCc">
            Samband bruk-missbruk
          </p>
          <p xml:id="i-R6SaxZm29qAoqrdc7nqdBW">
            Det finns starka humanitära, sociala och ekonomiska skäl att
            fortsätta pressa tillbaka totalkonsumtionen. Det finns ett klart
            samband mellan bruket av alkohol och missbruket. En lägre totalkonsumtion
            leder till färre alkoholska- dade. Omvänt innebär en höjd totalkonsumtion
            en acceleration av missbruk och skador. Av naturliga skäl sker
            minskningen av missbruk och alkoholskador med viss eftersläpning.
            Ett lägre antal alkoholskadade kommer att bli uppenbart först
            några år efter det att totalkonsumtionen gått ned. Att sambandet
            finns är dock ostridigt. I en rapport till hälso- och sjukvårdsnämnden
            i Stockholm läns landsting konstaterar utredarna Ingvar Andersson,
            Anders Romelsjö och Gunnar Ågren att den alkoholrelaterade vårdkonsumtionen
            liksom den alkoholrela- terade dödligheten är betydande. Utredarna
            konstaterar dock att såväl den alkoholrelaterade vårdkonsumtionen
            liksom dödligheten minskat under senare år samtidigt som Systembolagets
            försäljning av alkohol minskat. Internationell alkoholforskning
            har slagit fast att om den totala alkohol- konsumtionen ökar så
            ökar också antalet storkonsumenter. Om den totala alkoholkonsumtionen
            fördubblas leder detta till att antalet storkonsumenter fyrdubblas.
            Någon liknande formel för minskningen av antalet storkonsumenter
            när totalkonsumtionen minskar har alkoholforskarna inte preciserat.
            Det finns dock skäl anta att minskningen går avsevärt långsammare
            än ökningen av storkonsumenter. Det stora tryck på sjukvården
            som alkoholskadorna utgör kan antas vara effekter av den höga
            alkoholkonsumtionen under 1960-talet och början av 1970-talet
            i kombination med alkoholdebut vid låg ålder. Den minskade totalkonsumtionen
            och de förändrade attityderna till alkohol bland ungdom kommer
            att ge positiva effekter i framtiden. Några säkra vetenskapliga
            undersökningar om hur lång tid det tar innan ett alkoholberoende
            utvecklas finns inte. Normalt talar man om att det tar mellan
            tio och femton år att grundlägga ett alkoholberoende. När det
            gäller skolungdom har skolläkare påvisat att ett beroende kan
            utvecklas under betydligt kortare tid. Om man använder tio år
            som riktmärke innebär detta att vi fortfarande under några år
            kommer att få behålla ett kraftigt tryck på sjukvården som en
            följd av den höga alkoholkonsumtionen under början på 1970-talet
            och som kulminerade 1977. I detta sammanhang kan noteras, att
            det är en utbredd uppfattning i Sverige att vi skulle ha större
            alkoholproblem än länder där det är betydligt enklare att komma
            över alkoholdrycker. Detta är dock en myt. I typiska vinländer
            som t. ex. Frankrike, Spanien och Italien är genomsnittskonsum-
            tionen ungefär dubbelt så hög som i Sverige. I Danmark är konsumtionen
            ca
          </p>
          <p xml:id="i-87noRvCmfP2xnN8MmKEk57">
            Mot. 1985/86 Sk815
          </p>
          <p xml:id="i-LDRAsReyCARiZqVnbNjkY8">
            14
          </p>
          <pb facs="riksdagen-motions-pdf/data/198586/mot_198586_sk_815/mot_198586_sk_815-003.pdf"/>
          <p xml:id="i-WNkSFCvBiZtGWvnweSasds">
            50 90 högre. Undersökningar visar också, att skador som t. ex.
            skrumplever är betydligt vanligare i dessa länder. Alkoholskadornas
            belastning på t. ex. den franska sjukvården har bedömts vara betydligt
            högre än i Sverige. Under det senaste året har forskarrapporter
            om alkoholskador givit upphov till en ökad debatt även i Danmark.
          </p>
          <p xml:id="i-5PH1CYrQxzLTcjGMigxb79">
            Preciserat mål
          </p>
          <p xml:id="i-VH3EFpgCzi6KB6Hi5URzQC">
            Riksdagsbeslutet om alkoholpolitiken 1977 innebar att samhället
            för första gången formulerade en målsättning för den svenska alkoholpolitiken.
            Målsättningen innebar att den totala alkoholkonsumtionen skall
            minskas och att samhället skall söka komma till rätta med missbruket.
            Om medlen i alkoholpolitiken skall bli så effektiva som möjligt
            måste de kunna relateras till ett bestämt mål. Annars riskerar
            man att förlora orienteringen. En allmän oprecis sänkning av konsumtionen
            har varit det mål som gällt. Den främsta invändningen mot att
            fixera ett mål har varit att man inte känner till den totala konsumtionen.
            Vid den senaste behandlingen av frågan, hösten 1985, återupprepade
            skatteutskottet denna åsikt (SkU 1985/86:1). Folkpartiet reserverade
            sig för att ett preciserat mål borde fastställas. Folkpartiet
            anser givetvis att ansträngningar för att minska alkoholkon- sumtionen
            inte ska ske till priset av ökad hembränning, smuggling osv. Det
            sunda förnuftet skall inte kopplas bort endast därför att arbetet
            bedrivs målmedvetet. Fördelen med ett kvantifierat mål är att
            medlen kan rangordnas och relateras utifrån hur effektivt de leder
            till målet. Målet i sig självt gör ingen nykter. Men medlen inom
            nykterhetsvård och alkoholpolitik skulle kunna utvärderas med
            större säkerhet. Folkpartiet har tidigar krävt en utvärdering
            av 1977 års alkoholpolitiska beslut. Denna bör bl. a. leda fram
            till en precisering av målet för minskad totalkonsumtion under
            en fem- eller tioårsperod. Vi har påpekat att det bör vara möjligt
            att åtminstone uppnå en minskning med 20 26 under en tioårsperiod.
            Glädjande nog ställde sig regeringen i propositionen om utvecklingslinjer
            för hälso- och sjukvården (1984/85:181) bakom tanken på ett mål.
            I propositionen anför föredragande statsråd bl. a.
          </p>
          <p xml:id="i-8duTLJXd4zhUtkEc8PdwrZ">
            WHO har i sin Europastrategi, som jag allmänt har berört i det
            föregående, angett att konsumtionen av bl. a. alkohol reduceras
            med minst 25 96 fram till år 2000. För vårt vidkommande skulle
            det innebära en sänkning från nuvarande genomsnittliga ca sex
            liter ren alkohol per invånare över femton år till ca fyra liter.
            Jag anser att det är en angelägen målsättning.
          </p>
          <p xml:id="i-3L5hFKZzT1Qh12jjbwhTKk">
            Riksdagens beslut angående riktlinjer för hälso- och sjukvårdspolitiken
            innebär enligt budgetpropositionen att regeringen och riksdagen
            våren 1985 slagit fast att målsättningen skall vara att fram till
            år 2000 minska alkoholkon- sumtionen med ytterligare minst 25
            26. Det förefaller uppenbart att de övriga riksdagspartierna har
            en något
          </p>
          <p xml:id="i-YayZgVgLv5PYYqNR6pn4aT">
            Mot. 1985/86 Sk815
          </p>
          <p xml:id="i-Xz9ajBRW2ZomMr7Ehwjhmn">
            15
          </p>
          <pb facs="riksdagen-motions-pdf/data/198586/mot_198586_sk_815/mot_198586_sk_815-004.pdf"/>
          <p xml:id="i-YEcdniHuCdD8Vt2C7vwoVu">
            kluven inställning till tanken på ett preciserat mål för minskningen
            av alkoholkonsumtionen. Existensen av ett sådant mål gör behovet
            av en utvärdering av 1977 års beslut ännu viktigare. I samband
            med detta arbete kan det vara lämpligt att bryta ned detta mål
            i kortare tidsperioder för att möjliggöra en mer kontinuerlig
            avstämning av medlen mot det uppsatta målet.
          </p>
          <p xml:id="i-XbxXNLEYSf6Lj43nsfG3gD">
            Restriktioner och förebyggande åtgärder
          </p>
          <p xml:id="i-z1Y5845K2fo6PqmQ5nXgQ">
            Uppgifterna om hembränningens omfattning varierar starkt. Det
            är angelä- get att söka få ett närmare grepp om denna fråga. Ansvariga
            myndigheter bör vidare i olika sammanhang göra klart att hembränning
            är ett allvarligt brott och att allt görs för att beivra förekomsten.
            Regeringen bör överväga vilka åtgärder som bör vidtas för att
            skärpa övervakningen av och påföljderna för olovlig tillverkning
            av alkoholdrycker. I den allmänna debatten hävdas ofta att hembränning
            ökar då den registrerade alkoholkonsumtionen sjunker. Även om
            det inte finns någon saklig grund för att tro att den oregistrerade
            konsumtionen stiger i samma grad som den registrerade sjunker
            vore det önskvärt med en ökad kunskap om den oregistrerade konsumtionens
            utveckling. Detta är angeläget både för att upprätthålla alkoholpolitikens
            trovärdighet hos allmänheten och dess effektivitet för att minska
            totalkonsumtionen. Därför är det beklagligt att regeringen avslår
            socialstyrelsens begäran om att utreda hembränningens omfattning.
            Även den starkt expanderande handeln med snabbviner utgör ett
            alkohol- politiskt problem. Den totala alkoholmängd som framställs
            genom hemtill- verkat vin torde ligga i samma storleksordning
            för hembränningen. Riksda- gen har vid upprepade tillfällen behandlat
            frågan men också avvisat förslag till lagstadgat förbud mot försäljning.
            Regeringen bör därför skyndsamt överväga andra åtgärder som är
            ägnade att stävja de problem som är förknippade med snabbvinsatser.
            En tänkbar åtgärd är att införa reklam- och marknadsföringsförbud
            mot snabbvinsatser. Ett växande problem synes också försäljningen
            av teknisk sprit vara. Enkäter som gjorts inom RIA-byråernas verksamhet
            har gett vid handen att konsumtionen av T-sprit har ökat kraftigt.
            Det är naturligtvis oacceptabelt från många utgångspunkter att
            dessa produkter används som berusningsme- del. Regeringen bör
            därför i samråd med producenterna söka få till stånd en produktutveckling,
            som gör den tekniska spriten som säljs vid bl.a. bensinstationer
            oanvändbar som berusningsmedel. Avvägningen i alkoholpolitiken
            mellan restriktioner och förebyggande åtgärder är mycket viktig.
            En allmän strävan bör vara att i största utsträckning koncentrera
            åtgärderna till förebyggande insatser. Åtgärder av restriktionskaraktär
            bör ses som uttryck för en önskan att alkoholpolitiken skall genomföras
            med konsekvens och inte så att vissa inslag i den motverkar dess
            huvudsakliga inriktning. Också dessa åtgärder har till främsta
            uppgift att förebygga en sådan alkoholkonsumtion som direkt bidrar
            till att öka missbruk och skador. De alkoholpolitiska instrument
            som står till förfogande bör användas med
          </p>
          <p xml:id="i-U1chKjtMR1NpZG3MLvsYTa">
            Mot. 1985/86 Sk815
          </p>
          <p xml:id="i-GtDL23ARbDaBNm63zBkb7">
            16
          </p>
          <pb facs="riksdagen-motions-pdf/data/198586/mot_198586_sk_815/mot_198586_sk_815-005.pdf"/>
          <p xml:id="i-8JvgZKmaUEU1WsBcFLAraB">
            större konsekvens än hittills. Skulle det efter någon tid av
            sådan mera konsekvent tillämpning av den beslutade alkoholpolitiken
            visa sig att resultatet inte blir en avsevärd bestående minskning
            av den nuvarande alltför höga alkoholkonsumtionen, bör mera långtgående
            åtgärder kunna sättas in utan dröjsmål. Sådana åtgärder skall
            även de syfta till att effektivt begränsa langningen och försvåra
            inköp för personer som behöver hjälp och vård att undkomma sitt
            alkoholberoende. Det finns också skäl att erinra om att en avgörande
            orsak till de allvarliga medicinskadorna är den mycket stora snedfördelningen
            av alkoholkonsum- tionen. Ungefär 10 90 av konsumenterna svarar
            för cirka halva alkoholkonsum- tionen. De som inte längre kan
            kontrollera sin alkoholkonsumtion måste få hjälp med sitt problem.
            En sådan åtgärd är att minska tillgängligheten. Restriktio- ner
            som kan kännas besvärande för normalkonsumenten är alltså ett
            sätt att solidariskt ställa upp för missbrukaren. Förståelsen
            från allmänhetens sida för åtgärder i syfte att minska totalkonsumtionen
            och därmed förebygga både missbruk och skador har ökat. Som exempel
            på detta kan nämnas uppslutningen kring de kampanjer som genomförs
            under ledning från socialdepartementet och medverkan från ett
            mycket stort antal frivilliga organisationer och folkrörelser.
            Detta gäller såväl kampanjen mot lagning till ungdom som den mera
            brett upplagda antidrogkampanj som följde på denna. Under de senaste
            åren har tanken på mera långtgående åtgärder för att begränsa
            alkoholkonsumtionen aktualiserats, bl. a. genom speciell kampanj
            för ransonering av alla alkoholinköp. Regeringens samordningsorgan
            för alkoholfrågor (SAMO) lät år 1981 utreda de tekniska förutsättningarna
            för registrering och ransonering (Ds S 1981:22). Denna utredning
            visade att det är möjligt att utan alltför tekniskt komplicerade
            system till rimliga kostnader åstadkomma såväl registrering som
            ransonering. Detta synes kunna ske utan att problem avseende den
            personliga integriteten behöver uppstå. Om samhället med nuvarande
            instrument inte lyckas bryta alkoholberoen- det i denna socialt
            och mediciniskt utsatta grupp måste statsmakterna vara beredda
            att pröva också andra åtgärder.
          </p>
          <p xml:id="i-ESa3zLm2CTbsxdYvcZ7DJT">
            Prisinstrument
          </p>
          <p xml:id="i-MB5HTSYgN8QswCbL1hWLBM">
            Riksdagen beslutade 1977 att prisinstrument skall användas mera
            aktivt än tidigare i syfte att minska den nuvarande, alltför höga
            konsumtionen av alkohol. Detta har ansetts böra innebära att de
            prishöjningar som från tid till tid genomförs skall vara större
            än vad som motiveras enbart av en önskan att låta alkoholpriserna
            följa konsumentprisindex. Förutsättningarna för att priset på
            alkohol skall bevaras tillräckligt högt för att vid varje tidpunkt
            främja en minskad konsumtion är emellertid att prishöjningarna
            sker med relativt korta mellanrum. Skall riksdagens inten- tioner
            fullföljas måste prishöjningarna dessutom vara något större än
            vad som motiveras av förändringarna av konsumentprisindex. Genomförs
            inte
          </p>
          <p xml:id="i-j5u7b2jpoR6egmvpjBoat">
            Mot. 1985/86 Sk815
          </p>
          <pb facs="riksdagen-motions-pdf/data/198586/mot_198586_sk_815/mot_198586_sk_815-006.pdf"/>
          <p xml:id="i-4vWGbEjLgRtQq17o9U28BK">
            prishöjningarna efter dessa riktlinjer, sjunker i stället alkoholens
            relativa pris och syftet att främja en minskad konsumtion motverkas.
            Den senaste höjningen av alkoholpriserna ägde rum den 3 december
            1984. När detta skrivs har det snart gått 14 månader sedan priserna
            höjdes. Det är uppenbart att detta inte innebär en aktiv användning
            av prisinstrumentet. Vi anser att det är nödvändigt att riksdagen
            markerar att prisinstrumentet i framtiden måste användas på ett
            mer aktivt sätt. Vidare bör beskattningen läggas om så att den
            utgår från alkoholstyrka och inte tillverkningssätt.
          </p>
          <p xml:id="i-3XuychZhkKWKG6zKv1FTQG">
            Alkoholpriser och konsumentprisindex
          </p>
          <p xml:id="i-RWVsXBShYJaQ2M8NxASQtE">
            När prispolitiken gällande alkoholdrycker övervägs, finns det
            anledning att också ägna uppmärksamhet åt frågan vilken betydelse
            det har att alkoholpri- serna ingår i underlaget för konsumentprisindex.
            En höjning av konsument- prisindex utlöser i vissa lägen höjningar
            av bl. a. löner och pensioner. Detta samband mellan alkoholpriserna
            och konsumentprisindex kan bidra till att benägenheten att höja
            alkoholpriserna minskar: en höjning som ter sig alkoholpolitiskt
            motiverad kan utebli därför att man av andra skäl vill motverka
            en höjning av konsumentprisindex. Möjligheten att eliminera effekterna
            av det nämnda sambandet bör därför prövas.
          </p>
          <p xml:id="i-5xJ5c2A4JCxv9pbA45QGiF">
            Information i alkoholfrågan
          </p>
          <p xml:id="i-48GtEESG5PjWMaN5T6tbec">
            Med särskild betoning efter de alkoholpolitiska besluten 1977
            har ansvaret för den med statliga medel stödda informationen i
            alkoholfrågor under lång tid legat på folkrörelser och ideella
            organisationer. Den direkt statliga alkoholinformationen skall
            visserligen också utformas med utgångspunkt från insikten att
            en minskad totalkonsumtion effektivt bidrar till att minska missbruk
            och skador som betingas av alkoholbruk. Denna information skall
            också framhålla helnykterhetens värde och hävda kravet på att
            vissa sektorer av samhällslivet hålls helt fria från alkohol.
            Men huvudansvaret för den del av informationen som uttalat präglas
            av bestämda värderingar av olika livsstilar har enligt 1977 års
            beslut överlåtits år de ideella folkrörelserna och övriga sammanslutningar
            vilkas verksamhet styrs av medvetna och uttalade idéer. Det finns
            också goda skäl att i stort sett bibehålla denna rollfördelning:
            medborgarnas värderingar och attityder formas i stor utsträckning
            av folkrörelser och ideella organisationer. Denna attitydbildning
            kan självfallet underlättas och förstärkas, om den direkta statliga
            informationen pekar i samma riktning som folkrörelsernas. Det
            är därför viktigt att insatserna på olika sätt underlättas för
            de sammanslutningar som är beredda att ge betydande utrymme åt
            en värdebe- stämd information i alkoholfrågan. Knappheten på ekonomiska
            resurser gör det svårt att nu öka bidragen till de ideella organisationerna
            och deras informationsverksamhet. Det är inte heller säkert att
            effekten av denna verksamhet i alla lägen främjas bäst
          </p>
          <p xml:id="i-LnWc2ZKVcCzmpbEZAZgiKq">
            Mot. 1985/86 Sk815
          </p>
          <p xml:id="i-JrcTnu3XWJFhWG8Vgeg58L">
            18
          </p>
          <pb facs="riksdagen-motions-pdf/data/198586/mot_198586_sk_815/mot_198586_sk_815-007.pdf"/>
          <p xml:id="i-FSxnJbyCA6knrTjQTNQvtU">
            genom ökade statliga bidrag. Däremot är det av största betydelse
            att organisationernas strävanden att genom en värdebestämd information
            bidra till att reducera alkoholproblemen i vårt samhälle inte
            motverkas — varken av den direkta statliga informationsverksamheten
            eller av andra delar av samhällets alkoholpolitik. Följande krav
            måste ställas på informationens innehåll för att den skall svara
            mot de fattade principbesluten, och det framstår med de gångna
            årens erfarenheter som bakgrund som särskilt viktigt att detta
            nu betonas starkare än hittills. 1. Informationen om alkohol måste
            samordnas med upplysningsverksam- heten om hasch och annan narkotika.
            Blandmissbruk är inte ovanligt. Det är viktigt att informationen
            riktas mot hela berusningskulturen. Alkoholens roll som inkörsport
            till narkotikabruk måste betonas. 2. Informationen måste utformas
            så att också de som anser sig vara ”vanliga alkoholkonsumenter”
            tar emot den. Den måste ta sikte på de risker som är förknippade
            med allt bruk av alkohol, inte bara med missbruk. 3. Informationen
            måste ta sikte på föräldrarnas alkoholbruk, inte bara ungdomens.
            Det är viktigt att samverka med föräldra- och elevorganisatio-
            nerna. 4. Invandrarna får inte glömmas bort — varken vuxna eller
            ungdomar. De får inte förledas att tro att anpassningen till svensk
            livsstil innebär att man tar över de svenska berusningssederna.
            5. Den särskilda ungdomskultur som man talar om är ofta förknippad
            med ”en aningslöst positiv syn på alkohol och andra droger” (SAMO).
            Det är en viktig uppgift att motverka denna aningslöshet. Det
            är också viktigt att anknyta till den framväxande ungdomskultur
            som hävdar att det går att ha roligt utan alkohol. Här gäller
            det att ta fasta på uppgiften att betona helnykterhetens positiva
            betydelse, särskilt i ungdomsåren. 6. Informationen i alkoholfrågor
            skall innehålla direkt kritik av de alkoholseder som innebär påtryckning
            att bli eller förbli alkoholkonsument. Det är en viktig uppgift
            att stödja människor som genom att de har alkoholproblem befinner
            sig i en utsatt situation. Här är kravet på att vissa perioder
            av livet och bestämda sektorer av samhällslivet under alla förhållan-
            den skall hållas fria från alkohol till naturlig hjälp. Det gäller
            ungdomsåren och havandeskapsperioder. Det gäller trafiken och
            arbetslivet i dess helhet. En adekvat information i alkoholfrågor
            måste understryka det klara sambandet mellan totalkonsumtionen,
            missbruket och de alkoholbetingade skadorna. Det är därvid naturligt,
            om uppmärksamheten kommer att fästas vid sådana brister i tillämpningen
            av alkoholpolitikens grundprinciper som kan motverka det övergripande
            syftet att minska totalkonsumtionen för att därmed minska också
            missbruket och skadorna. För att främja en gynnsam utveckling
            och bidra till lösningen av alkoholproblemen är det angeläget
            att sådana brister snabbt och effektivt avhjälps. Ofta är det
            jämförelsevis begränsade och administrativt enkla åtgärder som
            skulle kunna bidra till en utveckling mot det mål som fastställts
            för samhällets alkoholpolitik.
          </p>
          <p xml:id="i-Qf59G6HmRpx5YuUW9LrG5c">
            Mot. 1985/86 Sk815
          </p>
          <p xml:id="i-AybvbkHJcucG5KisFFMxw2">
            19
          </p>
          <pb facs="riksdagen-motions-pdf/data/198586/mot_198586_sk_815/mot_198586_sk_815-008.pdf"/>
          <p xml:id="i-BwbPZAzWMrgDEm52NdnR42">
            Stopp för langning
          </p>
          <p xml:id="i-HRbjSvnxnAuMViGrupikDd">
            Den kampanj mot langning av alkohol till ungdom som genomfördes
            1981 hade två viktiga effekter: den fäste uppmärksamheten på att
            olovlig överlåtelse av alkohol till ungdom förekommer i betydande
            omfattning och den bidrog till att förstärka opinionen mot sådan
            överlåtelse. För den nu mer än tidigare upplyste opinionen ter
            det sig allt mindre acceptabelt att langning skall kunna förekomma
            — och fortsätta — utan kraftfulla åtgärder sätts in för att stoppa
            denna särskilt för många unga människor starkt negativa hantering.
            Enligt vår uppfattning vore det naturligt att den samvetslösa
            handel med alkohol som det här är fråga om av samhället betraktades
            och behandlades som en för alla inblandade kriminell verksamhet.
            Att så inte är fallet är säkert en viktig förklaring till att
            langningen alltjämt har betydande omfattning. Detta skapar i sin
            tur en stor del av svårigheterna att effektivt hindra tonåringar
            att köpa alkohol. En kriminalisering av all överlåtelse av alkohol
            till ungdom — både hos den som överlåter och den som tar emot
            alkoholen — kan medföra vissa problem när det gäller att uppspåra
            och av avslöja langare. Det problem som langningen skapar är dock
            så stort och så allvarligt, att kraftfullare åtgärder än hittills
            måste vidtas. Det bär vid övervägandena av denna fråga särskilt
            beaktas att den nuvarande lagstiftningen svarar dåligt mot den
            starka opinions mot langning som skapats genom den tidigare nämnda
            kampanjen mot langning till ungdom, som stöddes av ett mycket
            stort uppbåd av folkrörelser och andra frivilliga organisationer.
          </p>
          <p xml:id="i-PfCo6fWJ8WtfdvnY7nyWy6">
            Kvinnor och alkohol
          </p>
          <p xml:id="i-PcYFEAwNC5KdoUFKPmPopp">
            Allt fler kvinnor dricker alkohol i Sverige i dag. Fortfarande
            är andelen som inte dricker större bland kvinnor och andelen storkonsumenter
            högre bland män. Denna skillnad har emellertid minskat på senare
            år. Fler kvinnor i vuxen ålder dricker i dag alkohol jämfört med
            bara för några decennier sedan. Bland vuxna kvinnor har alkoholkonsumtionen
            ökat mest i åldersgruppen 30-50 år. 65 96 av kvinnorna i åldersgruppen
            20-25 år använde alkohol 1947. Motsvarande siffra är i dag 90
            90. Skolöverstyrelsen har sedan 1971 följt utvecklingen av skolungdomars
            alkoholvanor, varför vi vet en del om de yngsta kvinnornas alkoholvanor.
            Enligt 1983 års undersökning var ca 80 26 av flickorna i åldern
            15-16 år (årskurs 9) alkoholkonsumenter. En exakt jämförelse bakåt
            i tiden är svår att göra men man vet att 1947 använde 42 Yo av
            flickorna i åldersgruppen 15-17 år alkohol. Bland 15—16-åringarna
            är ungefär 80 90 alkoholkonsumenter både bland pojkar och flickor.
            Könsskillnaden är mycket liten. På alkoholkliniken på Karolinska
            sjukhuset i Stockholm pågår sedan hösten 1979 en kartläggning
            av 200 slumpvis utvalda storstadskvinnor mellan 20 och 65 år.
            En tredjedel av kvinnorna drack regelbundet. Kvinnorna under 45
            år hade betydligt mer avancerade alkoholvanor än de äldre och
            sämre kontroll över sin konsumtion. 21 90 hade erfarenhet av black-outs
            mot en
          </p>
          <p xml:id="i-7mjqWoxUvdzZ2LkeYLRGsh">
            Mot. 1985/86 Sk815
          </p>
          <p xml:id="i-7qb9h4jmsdbmeNcfezssNz">
            20
          </p>
          <pb facs="riksdagen-motions-pdf/data/198586/mot_198586_sk_815/mot_198586_sk_815-009.pdf"/>
          <p xml:id="i-JFChANacoeZzVbCPwqNHes">
            enda av de äldre kvinnorna: Genomsnittlig daglig alkoholkonsumtion
            under en vecka med maximal konsumtion var 24 g för den yngre gruppen
            mot 14 g för den äldre gruppen (över 45 år). Motsvarande konsumtion
            i en manlig kontrollgrupp var 14 g. Till detta kommer emellertid,
            att för kvinnor är alkohol farligare än för män. Kvinnan har mer
            vatten än mannen i sin kropp; alkoholen är vattenlöslig; resultatet
            blir att kvinnan får mer alkohol i blodet än en man, när båda
            är jämnstora och har druckit lika mycket. Kvinnans lever är också
            mer känslig för alkoholskador än mäns — möjligen därför att alkoholen
            hindrar levern att bryta ned det kvinnliga könshormonet östrogen.
            Alkohol- skadade kvinnor har högre överdödlighet än dito män har
            — kvinnornas dödlighet är 3-7 gånger så stor som den normala i
            samma ålder; männens 2-4 gånger större. Alkohol är vidare en av
            de viktigaste kända faktorerna bakom fosterska- dor. Omkring 400
            barn föds varje år i Sverige med skador som beror på att modern
            druckit alkohol under havandeskapstiden. Av neurosedynet skada-
            des sammanlagt omkring 70 barn i Sverige. Jämför åtgärderna mot
            det ena och det andra. Kvinnliga alkoholister har blivit allt
            fler, i takt med den ökade kvinnliga alkoholkonsumtionen över
            huvud taget. För 20 år sedan: en kvinnlig alkoholist på 23 manliga.
            I dag: var femte alkoholist är kvinna! Vilka kvinnor blir då alkoholister?
            Unga, välutbildade med ett eller flera barn, dricker rödvin hemma
            i ensamhet. Det är den statistiska normalbilden. Ingen ser missbruket
            förrän det är mycket sent. Den kvinnliga alkoholisten har sällan
            en man som tar hand om henne så som den manliga alkoholisten mycket
            ofta har en kvinna som gör det. Vad kan nu samhället göra för
            dessa kvinnor? Det går inte att hjälpa dem på samma villkor som
            männen i samma situation. Vårdapparaten är uppbyggd efter mäns
            behov. Vid vården av kvinnliga alkoholister kan man inte enbart
            rikta in sig på missbruket, utan man måste även bearbeta kvinnors
            konfliktfyllda roller. Det är därför viktigt att det finns särskilda
            vårdenheter för kvinnor. Sådana håller nu på att öppnas på vissa
            håll. Det är viktigt att erfarenheter- na därifrån tillvaratas,
            utvärderas och tillämpas. Forskning om specifika behov hos vårdtagande
            kvinnliga alkoholmissbrukare måste också stimule- ras. Mödravårdscentralerna
            måste ge en väl genomtänkt och pedagogiskt utformad upplysning
            om fostrets alkoholskador. Kvinnor som har en sund självkänsla
            behöver inte ta till sprit för att känna sig jämställda. Kvinnor
            med lagom avvägda bördor i hem och i arbete behöver inte bedöva
            sig för att slippa det ständiga dåliga samvetet. Kvinnor som har
            fått lära sig att allting inte är deras eget fel utan att man
            kan ändra på omgivningen i stället behöver inte fly in i sjukdom,
            passivitet och missbruk. Kvinnor som tillfälligt behöver vård
            måste behandlas efter sina egna behov och förutsättningar, inte
            efter männens.
          </p>
          <p xml:id="i-7MV2NMY65Eqrmo9EQBBsxc">
            Mot. 1985/86 Sk815
          </p>
          <p xml:id="i-KnNLy63rPzUGjH97vibwoL">
            21
          </p>
          <pb facs="riksdagen-motions-pdf/data/198586/mot_198586_sk_815/mot_198586_sk_815-010.pdf"/>
          <p xml:id="i-QFcFTKrLkJhRqSiGfLmDiB">
            Trafik och alkohol
          </p>
          <p xml:id="i-XS4o9YssgtfNEmCAbihgxw">
            Det råder officiellt allmän enighet om att trafiken är en av
            de sektorer i samhället som måste hållas fria från alkohol. Ändå
            utgör de alkoholbeting- ade trafikolyckorna ett betydande problem,
            som inte heller synes minska till följd av den skärpning av allmänhetens
            inställning till brott mot lagstiftning- en på alkoholområdet
            som kunnat iakttas under senare år. Det finns anledning räkna
            med att trafiknykterhetslagstiftningens utform- ning spelar stor
            roll för omfattningen av de alkoholbetingade trafikolyckor- na.
            Vetenskapliga försök som genomförts bl. a. i Danmark ger vid handen
            att körförmågan hos bilförare klart försämras redan vid en promillehalt
            om 0,2 å 0,3. I vårt land är gränsen för rattonykterhet så hög
            som 0,64 Joo (0,5 Joo + felmarginal om 0,14 co).
          </p>
          <p xml:id="i-UbQRjUsQ1A6hN8JJWiij3X">
            Förbättrad alkoholstatistik m. m.
          </p>
          <p xml:id="i-F4ivCuavprTQUYGoEz5MGP">
            Alkoholfrågan har länge ägnats stor uppmärksamhet av politiker
            och myndigheter. I många avseenden är Sverige ett internationellt
            föregångs- land. Men trots att vi har en ambitiös alkoholforskning
            och en allmänt sett välutbyggd statistik finns det också anmärkningsvärda
            brister. Vi vet helt enkelt för litet om alkoholskadornas utbredning,
            utvecklingstendenser och effekterna av olika alkoholpolitiska
            åtgärder. Genom ökad kunskap skulle politiken kunna bli effektivare
            och — förhoppningsvis — mindre kontrover- siell, genom att olika
            vanföreställningar om alkoholen försvinner. Några exempel på brister
            i statistik och alkoholforskning är: Oo Som påpekas ovan är kännedomen
            om hembränningens omfattning ytterst bristfällig. Oo Det bedrivs
            i Sverige alltför liten forskning om effekter av olika alkoholpolitiska
            åtgärder. O Statistiken har under de senaste årtiondena i flera
            avseenden försämrats. Kontrollstyrelsens alkoholregister har försvunnit.
            Domstolarna registre- rar inte längre alkohol isamband med brott.
            Genom att nykterhetsvården har integrerats i socialtjänsten har
            ytterligare kunskap försvunnit. Det är t.ex. anmärkningsvärt att
            knappast någon forskning har gjorts under senare år om alkoholproblemens
            betydelse inom socialtjänsten. Andra områden där det behövs ökad
            forskning är arbetsvården, sjukvården, sjukfrånvaron och kriminalvården.
            o Då det gäller dödsfall, trafikolyckor, sjukskrivning och förtidspensione-
            ring finns viss registrering av alkoholorsaker. Men underdiagnostiseringen
            är så kraftig, att dessa typer av statistik snarare är desinformativa.
            I en dödlighetsundersökning från Malmö fann man t. ex. att alkoholdödlighe-
            ten var åtminstone sex till åtta gånger så stor som vad den officiella
            statistiken visade. Oo Den alkoholpolitiska utredningen (APU)
            ansåg, att ekonomisk alkohol- forskning borde ges högsta prioritet.
            Detta har inte fått någon praktisk effekt. Sedan andra världskriget
            har färre än tio vetenskapliga alkohol- ekonomiska undersökningar
            presenterats. Därför är det angeläget att CAN ges möjligheter
            att analysera och åtgärda kunskapsbrister av den typ som har nämnts
            ovan.
          </p>
          <p xml:id="i-4nbqdJfwyshVqQv5Za1wfC">
            Mot. 1985/86 Sk815
          </p>
          <p xml:id="i-VLTs6nEUxmUwBakuwE3ub">
            22
          </p>
          <pb facs="riksdagen-motions-pdf/data/198586/mot_198586_sk_815/mot_198586_sk_815-011.pdf"/>
          <p xml:id="i-33qR7qWvNfctKqGTFK1qFK">
            Utveckling av vårdmetoder
          </p>
          <p xml:id="i-KPAQBxe5cHn3mSdPvtJTDf">
            Det är angeläget att en rad olika metoder för vård och förebyggande
            behandling av alkoholproblematiker prövas. Särskilt angeläget
            är att utveck- la åtgärder som leder till tidig upptäckt av alkoholproblem.
            En metodutveck- ling bör ske så att bl. a. företagshälsovården
            och primärvården blir effektiva- re att upptäcka och åtgärda alkoholproblem.
            Det är också nödvändigt att fördomsfritt ompröva regleringar och
            bestämmelser som försvårar eller förhindrar lämpligt omhändertagande.
            En sådan bestämmelse är att sjukpenning vid institutionsvistelse
            bara utgår om den som vårdas kommit dit genom socialtjänsten.
            Missbrukare som önskar vara anonyma och få vård utan socialtjänstens
            försorg får svårigheter att klara detta ekonomiskt. Risken är
            då stor att insatser mot missbruket fördröjs tills problemen har
            förvärrats. Ett annat område där nya grepp måste prövas är påföljder
            för missbrukare som begår brott. En möjlighet är att vistelse
            på kriminalvårdsanstalt kan bytas ut mot kontraktsvård. Den missbruksvård
            som drivs i ideell regi har i flera fall kunnat uppvisa mycket
            goda resultat. Det sammanhänger sannolikt med den tillämpade vårdfilosofin
            som oftast förutsätter en total sinnes- och attitydförändring
            hos missbrukaren samt att också dennes familj och nära omgivning
            tas med i behandlingen. Det är därför angeläget att ge den verksamheten
            som bedrivs av bl. a. LP-stiftelsen och RIA-byråerna gynnsamma
            arbetsvillkor. Det finns också skäl att stödja tillkomsten av
            behandlingsanläggningar med liknande vårdfilosofi, t.ex. den s.k.
            Hazelden-metoden.
          </p>
          <p xml:id="i-JqeSdxhU9nd2S8W2VvMpQd">
            Hemställan
          </p>
          <p xml:id="i-9BF2MoAudBZVEPJKAw8m6Z">
            Med hänvisning till det ovan anförda hemställs 1. att riksdagen
            beslutar att hos regeringen begära en utvärdering av 1977 års
            alkoholpolitiska beslut, 2. att riksdagen som sin mening ger regeringen
            till känna vad i motionen anförts beträffande restriktioner och
            förebyggande åtgärder, 3. att riksdagen beslutar att som sin mening
            ge regeringen till känna vad i motionen anförts om alkoholbeskattningen
            och konsumentpris- index, 4. att riksdagen beslutar att som sin
            mening ge regeringen till känna vad i motionen anförts beträffande
            förbättrad alkoholstatistik, [5. att riksdagen beslutar att som
            sin mening ge regeringen till känna vad i motionen anförts om
            kvinnors alkoholmissbruk,'] [6. att riksdagen beslutar att som
            sin mening ge regeringen till känna vad i motionen anförts om
            utveckling av vårdmetoder.']
          </p>
          <p xml:id="i-5e76eWzVv6tSVeMsHsL98N">
            1 1985/86:S0231.
          </p>
          <p xml:id="i-26zDZZ7fF1DpwDciTVdhVZ">
            Mot. 1985/86 Sk815
          </p>
          <p xml:id="i-AQMS3SrMmRpfapGQhXAeKo">
            23
          </p>
          <pb facs="riksdagen-motions-pdf/data/198586/mot_198586_sk_815/mot_198586_sk_815-012.pdf"/>
          <p xml:id="i-NhBedNEvcA9FpAayFf744e" type="date">
            Stockholm den 24 januari 1986
          </p>
          <div xml:id="i-7CcodvoUn5ABuUPjLNJnHM" type="signatureBlock">
            <p who="i-MYV5TtBU5tQGwqDu4dq25s" type="signature">
              Bengt Westerberg (fp)
            </p>
          </div>
          <p xml:id="i-FmJohgivfrBfqCN7ZdfCEz">
            Ingemar Eliasson (fp) Karin Ahrland (fp) Björn Molin (fp) Daniel
            Tarschys (fp)
          </p>
          <p xml:id="i-DDQkVqkdnMkxZs7Yhb3BNZ">
            gotab Stockholm 1986 10168
          </p>
          <p xml:id="i-UVVVW5YXmqnyMZU4oHWzmJ">
            Mot. 1985/86 Sk815
          </p>
          <p xml:id="i-QgdWLzYhiAdbYR4tZ3SRmg">
            Kerstin Ekman (fp) Birgit Friggebo (fp) Jan-Erik Wikström (fp)
          </p>
          <p xml:id="i-2iuEUr3k4n8nNihZ16os3Z">
            24
          </p>
        </div>
      </div>
    </body>
  </text>
</TEI>
