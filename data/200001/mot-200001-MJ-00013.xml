<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200001/mot_200001_MJ_0013/mot_200001_MJ_0013-0001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            2000/01 mnr: MJ13 pnr: m856
          </p>
          <p>
            Motion till riksdagen 2000/01:MJ13
          </p>
          <p>
            Marietta de Pourbaix-Lundin (m) med anledning av prop. 2000/01:57
          </p>
          <p>
            Sammanhållen rovdjurspolitik
          </p>
          <p>
            Förslag till riksdagsbeslut
          </p>
          <p>
            1. Riksdagen beslutar att det för alla fem rovdjursarterna fastställs
            miniminivåer i enlighet med vad som anförs i motionen. 2. Riksdagen
            beslutar att miniminivån för björnstammen i Sverige fastställs
            till 150 föryngringar per år, vilket motsvarar ca 1 500 individer,
            i enlighet med vad som anförs i motionen. 3. Riksdagen beslutar
            att en miniminivå för järvstammen i Sverige fastställs till 100
            föryngringar per år, motsvarande ca 500 individer, i enlighet
            med vad som anförs i motionen. 4. Riksdagen tillkännager för regeringen
            som sin mening vad i motionen anförs om att den föreslagna avskjutningen
            av lodjur i renskötselområdet inte genomförs. 5. Riksdagen beslutar
            att en miniminivå för vargstammen i Sverige fastställs till 50
            föryngringar per år, vilket motsvarar ca 500 individer, i enlighet
            med vad som anförs i motionen. 6. Riksdagen tillkännager för regeringen
            som sin mening vad i motionen anförs om vikten av att åtgärder
            vidtas för att förhindra en fortsatt minskning av kungsörnsstammen
            i delar av fjällkedjan och fjällnära området.
          </p>
          <p>
            7. Riksdagen tillkännager för regeringen som sin mening vad i
            motionen anförs om att regeringen inte bör utvidga 28 8 jaktförordningen
            att också omfatta varg. 8. Riksdagen begär att regeringen avskaffar
            möjligheten i 28538 jaktförordningen = till skyddsjakt efter järv
            utan föregående myndighetsbeslut.
          </p>
          <p>
            Regeringens förslag
          </p>
          <p>
            Regeringen redovisar i propositionen hur man vill säkerställa
            att de fem rovdjursarterna björn, järv, lo, varg och kungsörn
            långsiktigt skall finnas kvar i den svenska faunan. I detta syfte
            föreslås för björn, lo och kungsörn, där
          </p>
          <pb facs="riksdagen-motions-pdf/data/200001/mot_200001_MJ_0013/mot_200001_MJ_0013-0002.pdf"/>
          <p>
            2000/01:MJ13
          </p>
          <p>
            sådant individantal i dag nåtts att man bedömer arterna åtminstone
            kortsiktigt livskraftiga, miniminivåer som vägledning för val
            av förvaltningsstrategi för rovdjursstammen. För varg och järv,
            där arternas överlevnad ännu inte kan anses säkrad i ett längre
            perspektiv, föreslås etappmål i stället för miniminivåer. I propositionen
            föreslås också skärpta straff för jaktbrott och jakthäleri. Vid
            bedömning av om jaktbrott är grovt skall särskilt beaktas bland
            annat om brottet avsett ett särskilt skyddsvärt vilt eller om
            det utförts med en särskilt plågsam jaktmetod. Regeringen aviserar
            att man avser göra vissa ändringar i jaktförordningen, i syfte
            att bland annat tillåta skyddsjakt på varg. Slutligen = föreslås
            en = författningsreglering av = ett reformerat ersättningssystem
            för skador på rennäringen av rovdjur.
          </p>
          <p>
            Mål, miniminivåer och etappmål
          </p>
          <p>
            Som övergripande mål för en sammanhållen rovdjurspolitik uttalas
            att arterna björn, järv, lo, varg och kungsörn skall finnas i
            så stora antal att de långsiktigt finns kvar i den svenska faunan
            och även kan sprida sig till sina naturliga utbredningsområden.
            Målet skall nås inom en generation. Den genomförda utredningen
            Sammanhållen rovdjurspolitik (SOU 1999:146) bedömer att stammarna
            av lodjur, björn och kungsörn i Sverige befinner sig över de nivåer
            som en särskild forskargrupp ansåg behövas för ett kortsiktigt
            bevarande. Mot denna bakgrund föreslår regeringen nationella miniminivåer
            för dessa arter. Målet är att arterna skall öka i antal utöver
            respektive miniminivå till sådana nivåer att de med större säkerhet
            långsiktigt kan bevaras i den svenska faunan. Miniminivån skall
            också tjäna syftet att skyddsjakt endast skall tillåtas i begränsad
            omfattning om antalet djur av en art sjunker under denna nivå.
            Det konstateras samtidigt att så länge en art befinner sig över
            miniminivån anser man att större hänsyn skall tas till motstående
            intressen, vilket betyder en mer tillåtande inställning till jakt
            och skyddsjakt. När det gäller varg och järv konstaterar utredningen
            att stammarna i Sverige befinner sig under, och för vargens del
            klart under, de lägst satta kritiska populationsstockarna till
            och med för ett kortsiktigt bevarande. Regeringen har — förmodligen
            i enlighet med svenskt kompromisskynne — därför valt att inte
            fastställa miniminivåer, utan i stället slå fast etappmål som
            senare skall bli föremål för förnyad bedömning. Jag anser — i
            likhet med bland andra Naturvårdsverket — att miniminivåer bör
            fastställas för alla rovdjuren. Därigenom skulle målen bli tydligare
            och kunna tillämpas mera konsekvent i internationellt och nationellt
            arbete.
          </p>
          <pb facs="riksdagen-motions-pdf/data/200001/mot_200001_MJ_0013/mot_200001_MJ_0013-0003.pdf"/>
          <p>
            Sopa rent framför egen dörr
          </p>
          <p>
            Vi svenskar verkar vara lätt kluvna i vår inställning till djuren.
            Vi reagerar starkt på olika reportage om djurplågeri i olika former
            när det gäller kor, grisar och hästar. Vi engagerar oss starkt
            för regnskogens bevarande som natur med en unik flora och fauna.
            Vi upprörs över oljetransporter i känsliga vatten som till exempel
            vid Galapagos-öarna där många sällsynta djurarter hotas. Vi tar
            starkt avstånd från tjuvjakt på elefant, noshörning, flodhäst
            och lejon i avsatta reservat i Afrika. Vi berörs på djupet av
            ihjälklubbning av sälar och av hänsynslös valfångst som genomförs
            av norska och japanska industriella valfångsfartyg. Trots en del
            tillbud med dödlig utgång och fara för befolkning och andra djur
            finns inga svenska krav på utrotning av krokodil, tiger, haj,
            vissa giftiga ormar eller spindlar. Tvärtom skulle vi uppröras
            om det blev aktuellt. När vi sedan kommer till att diskutera de
            svenska rovdjursstammarna hörs plötsligt ett annat tonläge. Många
            står skräckfyllda inför en ökning av varg- och björnstammarna.
            Jägarna värnar sina intressen att få skjuta av djurstammar. Renskötseln
            har sina intressen av att vissa rovdjur helst utrotas, åtminstone
            inom de aktuella renbetesområdena. Tjuvjakten är tämligen utbredd
            och verifieras i regeringens proposition främst vad avser järv
            och kungsörn. Vi måste få sådan kunskap om och naturlig inställning
            till även rovdjursstammarna att de kan få tillåtas växa till en
            nivå där de långsiktigt kan överleva som djurarter i vårt land.
            Motstående intressen, som till exempel renskötsel och jakt, måste
            när det gäller djurarter som är hotade ur överlevnadssynpunkt
            klart och tydligt avvisas. Det är viktigt att agera hemma på det
            sätt vi önskar att andra agerar hos sig.
          </p>
          <p>
            Björn
          </p>
          <p>
            Såväl Stockholms universitet som Naturvårdsverket hävdar att
            den föreslagna miniminivån, cirka 1.000 individer, för björnstammen
            i Sverige är för låg och att den sannolikt ligger under den stam
            som finns i dag. Stammen bör sättas till minst 1.500 individer
            eller 150 föryngringar per år hävdar till exempel Naturvårdsverket.
            Jag delar Naturvårdsverkets uppfattning och vill föreslå en uppjusterad
            miniminivå.
          </p>
          <p>
            Järv
          </p>
          <p>
            Regeringen föreslår ett etappmål på 90 föryngringar per år, vilket
            motsvarar ett totalt antal av cirka 400 individer. Flera remissinstanser,
            bland andra
          </p>
          <p>
            2000/01:MJ13
          </p>
          <pb facs="riksdagen-motions-pdf/data/200001/mot_200001_MJ_0013/mot_200001_MJ_0013-0004.pdf"/>
          <p>
            2000/01:MJ13
          </p>
          <p>
            Naturvårdsverket, Svenska &lt;Rovdjursföreningen och länsstyrelsen
            i Norrbottens län, anser att miniminivån bör sättas till 500 individer,
            innebärande 100 föryngringar per år. Av allt att döma har järvstammen
            minskat i antal sedan 1996. Vid den senaste inventeringen under
            säsongen 1999/2000 noterades 40 föryngringar, vilket är färre
            än de tre föregående åren. Jag delar flera remissinstansers bedömning
            och vill föreslå att en miniminivå på 100 föryngringar per år,
            motsvarande cirka 500 individer, fastställs.
          </p>
          <p>
            Lo
          </p>
          <p>
            Regeringen föreslår att miniminivån för lodjursstammen i Sverige
            skall vara 300 föryngringar per år, vilket motsvarar ett totalt
            antal av cirka 1.500 individer. Detta överensstämmer i huvudsak
            med dagsläget. Från flera håll hävdas dock att en drastisk avskjutning
            av lodjursstammen borde ske. En del, till exempel Sametinget,
            hävdar att stammen bör ned till cirka 350 individer. Flera remissinstanser,
            till exempel Stockholms universitet och Svenska Naturskyddsföreningen,
            hävdar bestämt att minskningen genom avskjutning är för omfattande.
            En kraftig minskning av lodjursstammen i renbeteslandet skulle
            medföra att det i framtiden inte kommer att finnas en livskraftig
            lodjursstam i Norrbotten, hävdar Länsstyrelsen i Norrbottens län.
            Här har regeringen valt att inte gå på utredningens förslag, innebärande
            en minskning till cirka 1.000 individer. Det är bra att målet
            för förvaltningen av lodjursstammen slås fast till att stammen
            i landet som helhet inte skall minska. Däremot ställer sig regeringen
            bakom utredningens förslag att lodjursstammen i renskötselområdet
            skall minskas långsamt till cirka 400 individer. Detta sker samtidigt
            som regeringen konstaterar att föryngringen av lodjur har minskat
            betydligt i renskötselområdet och ”långt mer än vad som rimligen
            är effekten av den tillåtna jakten”. Det kan inte vara rimligt
            att ge de motstående intressena i form av renskötsel sådan tyngd
            som regeringen föreslår. Såväl Stockholms universitet och Svenska
            Rovdjursföreningen framhåller att det är orimligt att öka avskjutningen
            av lodjur bara för att de tar en del av de vilda bytesdjuren som
            även är av intresse för jägarna. Jag anser att riksdagen skall
            avvisa den föreslagna avskjutningen av lodjur i renskötselområdet.
          </p>
          <pb facs="riksdagen-motions-pdf/data/200001/mot_200001_MJ_0013/mot_200001_MJ_0013-0005.pdf"/>
          <p>
            Varg
          </p>
          <p>
            Regeringen föreslår som etappmål för vargstammen i Sverige 20
            föryngringar per år, vilket motsvarar totalt cirka 200 individer.
            Stockholms universitet framhåller att den föreslagna nivån är
            påtagligt mycket lägre än den nivå forskargruppen anger som lägsta
            nivå för kortsiktigt bevarande. Liknande synpunkter redovisas
            av Uppsala universitet. Naturvårdsverket anser att en rimlig miniminivå
            för vargstammen skulle kunna vara åtminstone 500 individer. Regeringens
            förslag motiveras med att det är avgörande för vargstammen att
            man får förståelse hos lokalbefolkningen för utvecklingen och
            att vargförekomsten skapar konflikter med näringsintressen och
            jaktintressen. Regeringen bedömer inte att man i dagsläget kan
            få bred acceptans för en vargstam av den storlek som krävs för
            att arten skall kunna bedömas som långsiktigt hållbar. Jag anser
            att det finns goda skäl att som en miniminivå för vargstammen
            fastställa 500 individer eller 50 vargföryngringar i Sverige per
            år.
          </p>
          <p>
            Kungsörn
          </p>
          <p>
            Miniminivån för kungsörnsstammen föreslås till 600 årliga häckningar.
            Dessutom föreslås att kungsörnens utbredning inte bör påverkas
            av människan. De flesta remissinstanserna tillstyrker förslaget.
            Dock uttalar flera remissinstanser oro för den minskning som skett
            i fjällområdet. Det konstateras också att otillåtna fångstredskap
            kommit till användning. Kungsörnen är det av rovdjuren som leder
            till minst konflikter med näringsutövare och jaktintressen. Jag
            anser därför att det är viktigt att åtgärder snarast kommer till
            stånd som förhindrar en fortsatt minskning av kungsörnsstammen
            i delar av fjällkedjan och fjällnära områden.
          </p>
          <p>
            Skyddsjakt
          </p>
          <p>
            Under vissa förutsättningar kan skyddsjakt tillåtas efter björn,
            varg, järv, lo och kungsörn. Prövningen av om skyddsjakt skall
            tillåtas görs av Naturvårdsverket. I vissa fall tillåts skyddsjakt
            efter björn, järv eller lo på initiativ av en enskild utan föregående
            prövning av någon myndighet, till exempel i samband med ett rovdjursangrepp
            på ett tamdjur. Denna paragraf innefattar inte varg och kungsörn.
            Utredningen Sammanhållen rovdjurspolitik föreslog att möjligheterna
            till skyddsjakt utan föregående beslut av en myndighet skulle
            utvidgas och att varg också skall omfattas av 28 $ jaktförordningen.
          </p>
          <p>
            2000/01:MJ13
          </p>
          <p>
            10
          </p>
          <pb facs="riksdagen-motions-pdf/data/200001/mot_200001_MJ_0013/mot_200001_MJ_0013-0006.pdf"/>
          <p>
            2000/01:MJ13
          </p>
          <p>
            11
          </p>
          <p>
            Regeringen avvisar klokt nog utredningens förslag beträffande
            en allmän utvidgning av skyddsjakten, men nu uttalar regeringen
            att den stöder förslaget om att berörd paragraf också skall innefatta
            varg. Jag avvisar, i likhet med ett flertal remissinstanser, med
            bestämdhet denna ändring av jaktförordningen till att också innefatta
            varg. Skyddsjakt utan myndighetsbeslut är många gånger svår att
            skilja från ett jaktbrott. Denna möjlighet kan på sikt innebära
            att fredningen av rovdjuren sätts ur spel. Dessutom anser jag
            att järvstammens minskning klart talar emot en vidgad möjlighet
            till skyddsjakt på eget initiativ. Utvecklingen borde vara den
            motsatta. Möjligheten = till skyddsjakt på järv utan föregående
            myndighetsbeslut bör avskaffas, med hänsyn till att det faktiskt
            är fråga om stammens överlevande överhuvudtaget.
          </p>
          <p>
            Stockholm den 30 januari 2001
          </p>
          <p>
            Marietta de Pourbaix-Lundin (m)
          </p>
        </div>
      </div>
    </body>
  </text>
</TEI>
