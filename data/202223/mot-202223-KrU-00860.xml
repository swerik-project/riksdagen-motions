<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202223-KrU-00860">
  <teiHeader>
    <fileDesc>
      <titleStmt>
        <title>Ett idrottsliv, friluftsliv och civilsamhälle tillgängligt för alla</title>
        <author corresp="i-Uwm3eggnWKqmERZ766iV6a">av Anne-Li Sjölund m.fl. (C)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2022/23:860 av Anne-Li Sjölund m.fl. (C)</title>
          <idno type="rdwebb">HA02860</idno>
          <rs type="number">860</rs>
          <orgName type="comitteeAbbreviation">KrU</orgName>
          <ref type="dokument_url_text">https://data.riksdagen.se/dokument/HA02860/text</ref>
          <ref type="dokument_url_html">https://data.riksdagen.se/dokument/HA02860</ref>
          <ref type="dokumentstatus_url_xml">https://data.riksdagen.se/dokumentstatus/HA02860</ref>
          <ref type="pdf">https://data.riksdagen.se/fil/4D977D68-ACE8-4FF3-B7B7-3053385615D2</ref>
          <ref type="docx">https://data.riksdagen.se/fil/42C60460-F755-439D-8E46-7F816F186191</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-Uwm3eggnWKqmERZ766iV6a</idno>
            <name>Anne-Li Sjölund</name>
            <state type="partyAffiliation" ref="Q110832">
              <desc>C</desc>
            </state>
          </person>
          <person gender="woman">
            <idno>i-DRqpu2aaHKSgAVbkTGg4rs</idno>
            <name>Catarina Deremar</name>
            <state type="partyAffiliation" ref="Q110832">
              <desc>C</desc>
            </state>
          </person>
          <person gender="woman">
            <idno>i-P5ebaA4LxLzZVfc4JTiomh</idno>
            <name>Anna Lasses</name>
            <state type="partyAffiliation" ref="Q110832">
              <desc>C</desc>
            </state>
          </person>
          <person gender="man">
            <idno>i-A4xHkoj5hLnWEChHnCCjS5</idno>
            <name>Jonny Cato</name>
            <state type="partyAffiliation" ref="Q110832">
              <desc>C</desc>
            </state>
          </person>
          <person gender="man">
            <idno>i-2B9CQsorTkxsV4aDV5kmNj</idno>
            <name>Muharrem Demirok</name>
            <state type="partyAffiliation" ref="Q110832">
              <desc>C</desc>
            </state>
          </person>
          <person gender="woman">
            <idno>i-TqkCALix3mzcE3yNqV7Nee</idno>
            <name>Martina Johansson</name>
            <state type="partyAffiliation" ref="Q110832">
              <desc>C</desc>
            </state>
          </person>
          <person gender="man">
            <idno>i-XQAzCv28W16uuk7HhQLdZZ</idno>
            <name>Anders W Jonsson</name>
            <state type="partyAffiliation" ref="Q110832">
              <desc>C</desc>
            </state>
          </person>
          <person gender="woman">
            <idno>i-LHNecLttGkFNptLa6AG81p</idno>
            <name>Helena Vilhelmsson</name>
            <state type="partyAffiliation" ref="Q110832">
              <desc>C</desc>
            </state>
          </person>
          <person gender="man">
            <idno>i-PYk1FHT5xHTWNczRYuGRJg</idno>
            <name>Anders Ådahl</name>
            <state type="partyAffiliation" ref="Q110832">
              <desc>C</desc>
            </state>
          </person>
          <person gender="man">
            <idno>i-546v5KE6tdv62FjUQAxwTc</idno>
            <name>Christofer Bergenblock</name>
            <state type="partyAffiliation" ref="Q110832">
              <desc>C</desc>
            </state>
          </person>
          <person gender="man">
            <idno>i-QS3FCcuDyGgZdKgE3VDjZ9</idno>
            <name>Niels Paarup-Petersen</name>
            <state type="partyAffiliation" ref="Q110832">
              <desc>C</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-PWVxrmNnHQVKK2tcFpnMSA" type="signed"/>
        <correspContext corresp="i-PWVxrmNnHQVKK2tcFpnMSA">
          <note type="signatory" corresp="i-Uwm3eggnWKqmERZ766iV6a"/>
          <note type="signatory" corresp="i-DRqpu2aaHKSgAVbkTGg4rs"/>
          <note type="signatory" corresp="i-P5ebaA4LxLzZVfc4JTiomh"/>
          <note type="signatory" corresp="i-A4xHkoj5hLnWEChHnCCjS5"/>
          <note type="signatory" corresp="i-2B9CQsorTkxsV4aDV5kmNj"/>
          <note type="signatory" corresp="i-TqkCALix3mzcE3yNqV7Nee"/>
          <note type="signatory" corresp="i-XQAzCv28W16uuk7HhQLdZZ"/>
          <note type="signatory" corresp="i-LHNecLttGkFNptLa6AG81p"/>
          <note type="signatory" corresp="i-PYk1FHT5xHTWNczRYuGRJg"/>
          <note type="signatory" corresp="i-546v5KE6tdv62FjUQAxwTc"/>
          <note type="signatory" corresp="i-QS3FCcuDyGgZdKgE3VDjZ9"/>
        </correspContext>
        <correspAction type="submitted" xml:id="i-Gm1qU6nFCnnPAVFNkwmiza">
          <date when="2022-11-22"/>
          <time when="11:36:46"/>
        </correspAction>
        <correspAction type="reviewed" xml:id="i-JbUq7viBwFZzeewnVy2tWZ">
          <date when="2022-11-22"/>
          <time when="13:59:59"/>
        </correspAction>
        <correspAction type="referred" xml:id="i-C7HAYeQLdzhpd2f4J4pvCH">
          <date when="2022-12-01"/>
        </correspAction>
        <correspAction type="assigned" xml:id="i-QHrnkVHbzoYwdF4yR3aYfV">
          <date when="2023-05-31"/>
          <time when="16:48:50"/>
        </correspAction>
        <correspContext corresp="i-QHrnkVHbzoYwdF4yR3aYfV">
          <ref type="assignedTo">Kulturutskottet</ref>
        </correspContext>
        <correspAction type="behandlas_i" xml:id="i-WQJryvQWfKwYjv46Kvvvyg"/>
        <correspContext corresp="i-WQJryvQWfKwYjv46Kvvvyg">
          <ref type="uppgift">2022/23:CU12</ref>
          <ref type="ref_dok_id">HA01CU12</ref>
          <ref type="ref_dok_typ">bet</ref>
          <ref type="ref_dok_rm">2022/23</ref>
          <ref type="ref_dok_bet">CU12</ref>
          <ref type="ref_dok_titel">Planering och byggande</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-TFTEfZUuFqbox5L8wBU4xZ"/>
        <correspContext corresp="i-TFTEfZUuFqbox5L8wBU4xZ">
          <ref type="uppgift">2022/23:KrU10</ref>
          <ref type="ref_dok_id">HA01KrU10</ref>
          <ref type="ref_dok_typ">bet</ref>
          <ref type="ref_dok_rm">2022/23</ref>
          <ref type="ref_dok_bet">KrU10</ref>
          <ref type="ref_dok_titel">Folkbildningsfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-6rZtVBjUziL78QTpKFrnY4"/>
        <correspContext corresp="i-6rZtVBjUziL78QTpKFrnY4">
          <ref type="uppgift">2022/23:KrU11</ref>
          <ref type="ref_dok_id">HA01KrU11</ref>
          <ref type="ref_dok_typ">bet</ref>
          <ref type="ref_dok_rm">2022/23</ref>
          <ref type="ref_dok_bet">KrU11</ref>
          <ref type="ref_dok_titel">Idrott- och friluftslivsfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-DwyatR7qa1jqNVvAjdRXen"/>
        <correspContext corresp="i-DwyatR7qa1jqNVvAjdRXen">
          <ref type="uppgift">2022/23:KrU5</ref>
          <ref type="ref_dok_id">HA01KrU5</ref>
          <ref type="ref_dok_typ">bet</ref>
          <ref type="ref_dok_rm">2022/23</ref>
          <ref type="ref_dok_bet">KrU5</ref>
          <ref type="ref_dok_titel">Civila samhället, inklusive trossamfund</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-RNX2qFFuewPG9Di263PBZM"/>
        <correspContext corresp="i-RNX2qFFuewPG9Di263PBZM">
          <ref type="uppgift">2022/23:KrU7</ref>
          <ref type="ref_dok_id">HA01KrU7</ref>
          <ref type="ref_dok_typ">bet</ref>
          <ref type="ref_dok_rm">2022/23</ref>
          <ref type="ref_dok_bet">KrU7</ref>
          <ref type="ref_dok_titel">Spelfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-JMXPw33psPkVCg8XPaqZPw"/>
        <correspContext corresp="i-JMXPw33psPkVCg8XPaqZPw">
          <ref type="uppgift">2022/23:SkU11</ref>
          <ref type="ref_dok_id">HA01SkU11</ref>
          <ref type="ref_dok_typ">bet</ref>
          <ref type="ref_dok_rm">2022/23</ref>
          <ref type="ref_dok_bet">SkU11</ref>
          <ref type="ref_dok_titel">Inkomstskatt</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-E3xQ56v9VhLbUK1M73tYZA"/>
        <correspContext corresp="i-E3xQ56v9VhLbUK1M73tYZA">
          <ref type="uppgift">2022/23:SkU12</ref>
          <ref type="ref_dok_id">HA01SkU12</ref>
          <ref type="ref_dok_typ">bet</ref>
          <ref type="ref_dok_rm">2022/23</ref>
          <ref type="ref_dok_bet">SkU12</ref>
          <ref type="ref_dok_titel">Företag, kapital och fastighet</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-389Wh8GG7PeEf44gwRQrWN"/>
        <correspContext corresp="i-389Wh8GG7PeEf44gwRQrWN">
          <ref type="uppgift">2022/23:UbU6</ref>
          <ref type="ref_dok_id">HA01UbU6</ref>
          <ref type="ref_dok_typ">bet</ref>
          <ref type="ref_dok_rm">2022/23</ref>
          <ref type="ref_dok_bet">UbU6</ref>
          <ref type="ref_dok_titel">Grundläggande om utbildning</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">Motion till riksdagen 2022/23:860 av Anne-Li Sjölund m.fl. (C) Ett idrottsliv, friluftsliv och civilsamhälle tillgängligt för alla</div>
        <div type="motSubmissionInfo"/>
      </div>
      <div type="motBody">
        <div type="motProposal" subtype="förslag">
          <head xml:id="i-VnkVDV4nd5UowrGCsMg7AP">
            Förslag till riksdagsbeslut
          </head>
          <list>
            <item sortKey="Yrkande 1" xml:id="i-J9PFG74RoTnWYfQMt8nVop">
              Riksdagen ställer sig bakom det som anförs i motionen om att
              utreda effekterna av coronapandemin på civilsamhället och tillkännager
              detta för regeringen.
            </item>
            <item sortKey="Yrkande 2" xml:id="i-E4Jeh7cCNtzEU2b8zH8D8t">
              Riksdagen ställer sig bakom det som anförs i motionen om att
              utreda en breddning av avdragsrätten för gåvor till ideella organisationer
              som en del i att säkra ett fritt och brett civilsamhälle och tillkännager
              detta för regeringen.
            </item>
            <item sortKey="Yrkande 3" xml:id="i-ZrNLL5E5PSe8X2hyScgbP">
              Riksdagen ställer sig bakom det som anförs i motionen om behovet
              av att utveckla modeller för partnerskap mellan ideella organisationer,
              offentliga organ och näringslivet för att underlätta fler samarbeten
              och tillkännager detta för regeringen.
            </item>
            <item sortKey="Yrkande 4" xml:id="i-DbUQ3PgkMBB2F6DMMHfY2Y">
              Riksdagen ställer sig bakom det som anförs i motionen om att
              tillsätta en föreningsrättsutredning i syfte att tydliggöra och
              stärka civilsamhällets särart samt öka förutsättningarna att hantera
              kriser och tillkännager detta för regeringen.
            </item>
            <item sortKey="Yrkande 5" xml:id="i-7H7EokENu3jye5iAV3NFws">
              Riksdagen ställer sig bakom det som anförs i motionen om att
              förbättra möjligheterna för civilsamhället att bidra till integration
              i samhället och tillkännager detta för regeringen.
            </item>
            <item sortKey="Yrkande 6" xml:id="i-HEqKvudk9XHygvKTAS1wTQ">
              Riksdagen ställer sig bakom det som anförs i motionen om goda
              förutsättningar för dem som bidrar till samhället genom sitt ideella
              engagemang, och detta tillkännager riksdagen för regeringen.
            </item>
            <item sortKey="Yrkande 7" xml:id="i-8DcYcoDqaf63NhwTk56Gw8">
              Riksdagen ställer sig bakom det som anförs i motionen om vikten
              av möjlighet till fri bildning för alla och tillkännager detta
              för regeringen.
            </item>
            <item sortKey="Yrkande 8" xml:id="i-J8DANjGzkR5Z6ciVikpqNb">
              Riksdagen ställer sig bakom det som anförs i motionen om vikten
              av att främja ett brett idrottsliv i hela landet där både etablerade
              och nya sporter, även digitala, blir tillgängliga för fler, och
              detta tillkännager riksdagen för regeringen.
            </item>
            <item sortKey="Yrkande 9" xml:id="i-7o7K9RXAM8FzefEjeXVzEY">
              Riksdagen ställer sig bakom det som anförs i motionen om vikten
              av att utformningen av statens idrottsanslag bör ses över för
              att göra resultaten mer klara beträffande tillgänglighet till
              idrott för barn och ungdomar ur bl.a. jämställdhets-, jämlikhets-
              och funktionsnedsättningsperspektiv, och detta tillkännager riksdagen
              för regeringen.
            </item>
            <item sortKey="Yrkande 10" xml:id="i-UzcUjSVjPNEMchTTad5Bey">
              Riksdagen ställer sig bakom det som anförs i motionen om att
              se över hur villkoren för fritidsaktiviteter som inte får stöd
              genom statens anslag till idrotten eller kulturen kan stärkas
              och tillkännager detta för regeringen.
            </item>
            <item sortKey="Yrkande 11" xml:id="i-HtTwVyG9z1PDMbtnndf6QM">
              Riksdagen ställer sig bakom det som anförs i motionen om att
              underlätta deltagande i parasport och tillkännager detta för regeringen.
            </item>
            <item sortKey="Yrkande 12" xml:id="i-TZLSY61JGuV9ndfr7qYDqB">
              Riksdagen ställer sig bakom det som anförs i motionen om behovet
              av att utreda förutsättningarna för att skapa ett nationellt föreningsdrivet
              parasportutrustningsbibliotek och tillkännager detta för regeringen.
            </item>
            <item sortKey="Yrkande 13" xml:id="i-4P2q23PtjZ6iLnzM5oMdsN">
              Riksdagen ställer sig bakom det som anförs i motionen om att
              skapa möjligheter för föreningslivet att komma till skolor och
              fritidshem för att låta barn testa nya aktiviteter och tillkännager
              detta för regeringen.
            </item>
            <item sortKey="Yrkande 14" xml:id="i-VK3bvq1QSdsRRGmgFcFoA6">
              Riksdagen ställer sig bakom det som anförs i motionen om att
              medverka till att kommunerna lever upp till skollagen och barnkonventionen
              och erbjuder meningsfulla aktiviteter också när skolan är stängd
              på sommarloven och under andra lov, och detta tillkännager riksdagen
              för regeringen.
            </item>
            <item sortKey="Yrkande 15" xml:id="i-YY8unsNsom8k9cVNDMWCFK">
              Riksdagen ställer sig bakom det som anförs i motionen om att
              tillsätta en utredning om villkor för jämställd idrott och tillkännager
              detta för regeringen.
            </item>
            <item sortKey="Yrkande 16" xml:id="i-Nqo3RwxqQSvfcMKASK47bJ">
              Riksdagen ställer sig bakom det som anförs i motionen om att
              genomföra en översyn av regelverket kring sponsring och tillkännager
              detta för regeringen.
            </item>
            <item sortKey="Yrkande 17" xml:id="i-VG8ZsBq4MAXeoi1tTVMUNe">
              Riksdagen ställer sig bakom det som anförs i motionen om vikten
              av att ta hänsyn till behoven av idrott och friluftsliv i samhällsplaneringen
              och tillkännager detta för regeringen.
            </item>
            <item sortKey="Yrkande 18" xml:id="i-FDvm3P3HWkkpxsoWSbaC7F">
              Riksdagen ställer sig bakom det som anförs i motionen om äldres
              möjligheter att delta i idrottsverksamhet och tillkännager detta
              för regeringen.
            </item>
            <item sortKey="Yrkande 19" xml:id="i-PmRNSpYDAPQGhz5PPtg1uq">
              Riksdagen ställer sig bakom det som anförs i motionen om att
              locka internationella idrottsevenemang till Sverige och tillkännager
              detta för regeringen.
            </item>
            <item sortKey="Yrkande 20" xml:id="i-PwoFGiFwS9c3kTfUMX1Etb">
              Riksdagen ställer sig bakom det som anförs i motionen om värdet
              av ett mer tillgängligt friluftsliv och tillkännager detta för
              regeringen.
            </item>
            <item sortKey="Yrkande 21" xml:id="i-KfeJWrdpx8zUM3vAVHKeCQ">
              Riksdagen ställer sig bakom det som anförs i motionen om vikten
              av kanaliseringen och de allmännyttiga föreningarnas möjligheter
              på spelmarknaden och tillkännager detta för regeringen.
            </item>
          </list>
        </div>
        <div type="motContent">
          <head type="h1" xml:id="i-AVqm1AZmrSUYuZudbFkEKm">
            Stärkt civilsamhälle
          </head>
          <p xml:id="i-EaFvEkmwNFEPdG2GLgfVCr">
            Civilsamhället är viktigt för såväl enskilda som kan få bidra
            till något ändamål man brinner för som de som tar del av verksamheter
            som anordnas. Det bidrar också till gemenskap och föreningsvana,
            vilket är väldigt betydelsefullt också på samhällsnivå.
          </p>
          <p xml:id="i-HspHH47CrciGr99TH8R8Dd">
            Coronapandemin har medfört stora effekter också på civilsamhället.
            Det behöver göras en översyn kring de effekter det har fått och
            vad som krävs för åtgärder för att säkra ett starkt civilsamhälle
            inklusive idrottslivet även framöver.
          </p>
          <p xml:id="i-AeD6nKVc2ezfAhGSHxgJ63">
            Varje människa måste kunna bidra efter förmåga och få förutsättningar
            att vara delaktig i samhällslivet. Därför är det också viktigt
            att stöd till civilsamhället fördelas för att fler ska kunna delta
            och att det fördelas jämställt.
          </p>
          <p xml:id="i-2dvhLK414nUiNSVUVTfDoN">
            Civilsamhället är ofta snabbt på plats när det uppstår behov
            av organiserat samarbete mellan människor. Detta har inte minst
            blivit tydligt under coronakrisen med bland annat insatser för
            att hjälpa personer i riskgrupper att handla.
          </p>
          <p xml:id="i-HSpUz7Y5nhEQpbprYE13PF">
            För att ge civilsamhället bättre förutsättningar bör det utredas
            hur avdragsrätten för gåvor till ideella organisationer kan breddas,
            något som nu är än mer angeläget för att öka möjligheterna för
            civilsamhället att få bättre förutsättningar att bygga upp sin
            verk­samhet och vara starkt även framöver.
          </p>
          <p xml:id="i-XKFvD6GDardfzdGjJHqy77">
            När en idéburen organisation vill samarbeta med det offentliga
            för att göra samhälls­insatser uppstår ibland svårigheter som
            beror på att det inte finns tydliga modeller, likt modeller vid
            upphandling, att använda. Det kan finnas oklarheter om det juridiska
            upp­lägget som gör att ett samarbete riskerar att inte bli av.
            Därför vill vi utveckla modeller för ett sådant partnerskap mellan
            idéburna organisationer och det offentliga. Då ges möjligheter
            för att fler samarbeten ska kunna komma till stånd.
          </p>
          <p xml:id="i-J4tjoZ7mwem9LLYPGVow1g">
            Det finns också områden där det av tradition varit föreningsdrivna
            verksamheter som fått nya aktörer i form av entreprenörer. Det
            kan exempelvis handla om återanvänd­ning av produkter eller sportarrangemang.
            Det har gjort att en marknad har uppstått där det tidigare inte
            varit någon. Detta har skapat svårigheter för de som arbetar ideellt
            när exempelvis myndigheter kräver marknadshyra för att låta en
            förening nyttja dess mark. Detta riskerar att urholka föreningsrätten.
            För oss leder det till att det är dags för en föreningsrättsutredning,
            med syfte att tydliggöra och stärka civilsamhällets särart och
            skapa rimliga regelverk för verksamheterna. I den bör exempelvis
            frågan om att utvidga halva prisbasbeloppsregeln som idag gäller
            för idrottsföreningar till att också omfatta övriga allmännyttiga
            föreningar ingå. Ytterligare en fråga som bör utredas är om man
            skulle kunna införa en möjlighet för ideella föreningar att jämna
            ut inkomster mellan olika beskattningsår, på ett liknande sätt
            som ett upphovsmannakonto medger. Det kan underlätta för ideella
            föreningar som kan ha ojämna inkomster beroende på om man vissa
            år kan få högre inkomster av exempelvis ett speciellt arrangemang
            eller från något lotteri och vissa år kan få lägre inkomster,
            något som exempelvis skett i många fall nu under coronapandemin.
            Detta skulle skapa en större trygghet för föreningar som då kan
            få en bättre möjlighet att fortsätta bedriva verksamhet även under
            år med tillfälligt lägre inkomster. Ytterligare ett hinder är
            de momsregler som gör att om en fastighetsägare blir momspliktig
            frivilligt med syftet att kunna dra av moms vid en byggnation,
            blir det sedan ett hinder för att hyra ut lokaler till föreningar,
            som idrottsföreningar. Det beror på att föreningarna inte är momspliktiga.
            Detta behöver ses över.
          </p>
          <p xml:id="i-Xbf5xGzSYtaXjaZDsdZvnb">
            Vi kan också se att det finns hinder i systemen för ökad integration.
            Vi vill alltid se till individen, oavsett om den personen troligen
            kommer att få stanna i Sverige eller inte. Vi vill att den enskilda
            människan ska få utvecklas genom bland annat samröre med det civila
            samhället. Det handlar om bildning, inte bara utbildning. Då kommer
            fler människor att få tillgång till det civilsamhället och däribland
            folkbildningen kan erbjuda.
          </p>
          <p xml:id="i-KoTei8LXWQn63ArUX4rZjG">
            Vi vill förbättra möjligheterna för det civila samhället att
            göra samhällsinsatser. Ett sätt är bättre kunskap om de utmaningar
            som finns i samhället. Här kan det offentliga bli bättre på att
            bjuda in det civila samhället för samtal och samverkan. Det måste
            också finnas tillgång till samlingslokaler till rimlig kostnad
            även i städer för att möjliggöra denna typ av aktiviteter. Därför
            behöver det offentliga på alla nivåer bli bättre på att tillgängliggöra
            sina lokaler för föreningslivet på tider som annars är outnyttjade.
          </p>
          <p xml:id="i-4QT7YYptRMvatuSnmPdc3s">
            De som ideellt bidrar till samhället med sitt engagemang måste
            ha goda förutsätt­ningar för detta. Det finns ett problem med
            projektbidrag på bekostnad av grundstöd till ideella organisationer.
            Det gör verksamheten svårstyrd eftersom det behövs grundstöd för
            att kunna söka projekt, och inte minst för att utveckla sin verksamhet.
            För att stärka civilsamhällets möjlighet att vara än mer snabb
            och flexibel för att ta sig an samhällets utmaningar så vill vi
            se en ökad andel grundstöd i bidragen från det offentliga. Betydelsen
            av detta syntes också tydligt under coronapandemin – behovet av
            att snabbt kunna ställa om verksamheter.
          </p>
          <head type="h1" xml:id="i-5rfADd6ctrY59Tb3Za4tsw">
            Fri bildning
          </head>
          <p xml:id="i-4NquEnEyDbY7L3Pwf6gWQr">
            Kontakter med andra och bildning är centralt för att kunna orientera
            sig, forma själv­ständiga uppfattningar och aktivt delta i samhället.
            Här spelar civilsamhällets alla delar en mycket viktig roll. Ett
            exempel är folkbildningen där vi skapar rum för reflektion och
            gemensamt får djupare kunskap om vår värld. Bildning vidgar våra
            vyer och gör oss friare. Samhället berikas när goda möjligheter
            finns för människor att gå samman och lära sig mer om något ämne
            gemensamt. Här bidrar folkbildningen med en struktur som understödjer
            en bredd av bildningsverksamhet, däribland mycket kultur. Denna
            verk­samhet fyller en viktig funktion i samhället och kan inte
            ersättas av utbildningar som arrangeras av det offentliga eller
            utbildningsföretag eller av offentligt arrangerad kultur. Den
            fria bildningen finns också bara i demokratier eftersom den utgör
            ett hot mot totalitära krafter. Vi värnar möjligheten för bildning
            för alla, det är en frihetsfråga.
          </p>
          <p xml:id="i-AvPThDjmYCqCKJrzVwY5kP">
            Folkbildningen kan också ge människor en chans till nystart i
            livet. En möjlighet att exempelvis gå en kurs på en folkhögskola
            kan ge ny kraft, inspiration och kunskap som bidrar till att komma
            vidare i livet. Det kan hjälpa personer som enbart gör det för
            att lära något nytt för att det är roligt till att ta en paus
            för återhämtning och ny energi efter stress i livet eller till
            att få möjligheten att läsa in gymnasiekompetens.
          </p>
          <head type="h1" xml:id="i-ETWUed2j5jJo1BGWxcfgj4">
            Idrott och friluftsliv
          </head>
          <p xml:id="i-THHJK3mmiXEYrwTMp4K7QT">
            Idrott har mycket att ge i form av hälsa, glädje och samvaro.
            Därför bör ett brett idrotts­liv främjas i hela landet där både
            etablerade och nya sporter, även digitala, blir till­gäng­liga
            för fler. Idrotten har påverkats mycket av coronapandemin. De
            ekonomiska förut­sätt­ningarna försämrades när det bland annat
            har varit svårare för idrottsföreningar att få inkomster genom
            att arrangera tävlingslopp eller funnits möjligheter att ha så
            stor publik på matcher som vanligt. De försämrade ekonomiska förutsättningarna
            för föreningarna som har sin grund i effekter av coronapandemin
            riskerar dock fortfarande bland annat leda till att idrottsaktiviteter
            kan få högre deltagaravgifter, vilket kan innebära att färre har
            möjlighet att delta. Nu tillkommer dessutom höga elpriser, vilket
            också riskerar att ge effekter för deltagande. Fler behöver få
            den möjligheten, inte färre, och det gäller i synnerhet för barn
            och ungdomar. Utvecklingen behöver följas noga så att insatser
            kan göras för att fler ska få möjligheten att idrotta.
          </p>
          <p xml:id="i-MJ7sX7M2eN7WBVoQaXDE1z">
            Riksdagens kulturutskott gjorde 2017 en utvärdering av statens
            idrottspolitiska mål med inriktning på barn- och ungdomsidrotten.
            Det konstaterades där att regeringen inte säkerställt att idrottsanslagen
            fördelats utifrån fastställda mål och syften. En slutsats var
            att det behövs en översyn av statens stöd till idrotten, för att
            tydliggöra utformningen av statens anslag för att göra resultaten
            mer klara. Utformningen av statens idrottsanslag bör ses över
            för att göra resultaten mer klara beträffande tillgänglighet till
            idrott för barn och ungdomar ur bland annat jämställdhets-, jämlikhets-
            och funktionsnedsätt­nings­perspektiv.
          </p>
          <p xml:id="i-HSjSX299apozaHfMCeWkHP">
            Det finns fritidsaktiviteter som kan ha svårt att få offentligt
            stöd eftersom de inte setts som givna inom idrotten eller inom
            kulturen. E-sport är ett sådant exempel. Möjligheten att både
            ta del av aktiviteter och själv skapa genom digital teknik måste
            tas tillvara. Vi vet inte i dag heller vilka nya fritidsaktiviteter
            som kommer att uppstå när tekniken utvecklas. Med detta krävs
            ett öppet förhållningssätt från offentligt håll så att även ungas
            aktiviteter på internet kan få stöd. Det kan handla om såväl ekonomiskt
            stöd som lagstiftning eller offentliga regelverk som kan underlätta
            för utövande av dessa aktiviteter även på professionell nivå.
            Hur villkoren kan stärkas för fritidsaktiviteter som inte får
            stöd genom statens anslag till idrotten eller genom statliga anslag
            till kulturen bör därför ses över.
          </p>
          <p xml:id="i-KuXwr2BEoaeCDDbzk13Vz">
            För personer med funktionsnedsättning kan det ibland vara svårt
            att hitta en lämplig idrottsaktivitet. Parasport kan då vara en
            väg till fysisk aktivitet. Parasportförbundet, som ingår i Riksidrottsförbundet,
            hanterar 15 egna idrotter och tillsammans med special­idrottsförbund
            finns en mängd andra förbund som hanterar sport och idrott för
            personer med funktionsnedsättning. Men det är långt ifrån alla
            ungdomar som har möjlighet att delta i den idrott som finns på
            orten eller i den idrott de brinner för. Har man en funk­tionsnedsättning
            kan man till exempel behöva färdtjänst för att komma till träning,
            eller ledsagare för att kunna delta, eller speciella hjälpmedel,
            eller ledare som är kunniga i parasport. Det är kommunerna som
            beviljar färdtjänst och många godkänner inte det och inte heller
            ledsagare eller inköp av hjälpmedel. Utbildning av ledare för
            parasport är självklart också viktigt och något för kommunernas
            nämnder/styrelser för idrott att ta på allvar. Dessutom finns
            inte alltid tillgång till anläggningar där dessa ungdomar kan
            träna. Redskap finns inte heller som är anpassade och ofta ska
            de bekostas av familjen. Kommu­nernas ansvar är därmed stort.
            Det är också viktigt att det finns goda möjligheter för tävlingsverksamhet.
            Svenska parasportare har rönt många framgångar i internationella
            tävlingar. Detta trots att paraelitidrottare har helt andra förutsättningar
            än de som inte har en funktionsnedsättning. Givetvis handlar det
            om ekonomiska förutsättningar och också om tillgång till bland
            annat träningsanläggningar och hjälpmedel. Bättre villkor för
            denna verksamhet kan också bidra till att ungdomar vill fortsätta
            med sin idrott under en längre tid. Alla barn och ungdomar behöver
            aktiveras och personer med olika funktionsnedsättningar mer än
            andra. Men för dessa ungdomar finns ibland oöverstig­liga hinder,
            som samhället bär ansvar för att undanröja. Det finns också skillnader
            i utövande av parasport ur ett jämställdhetsperspektiv som behöver
            adresseras. Därför bör en utredning tillsättas vars syfte ska
            vara att undanröja praktiska hinder för personer med funktionsnedsättning
            och istället på alla sätt underlätta utövande och tävlande inom
            parasport. Coronapandemin har också påverkat möjligheterna att
            delta i parasport och det är därför ännu mer angeläget med en
            sådan utredning.
          </p>
          <p xml:id="i-SrpiXAymmfq9PDFXcJwN3Z">
            I vissa parasporter krävs det speciell utrustning som är kostsam.
            Därför bör förutsätt­ningarna utredas för skapande av ett nationellt
            föreningsdrivet bibliotek där sådan ut­rustning kan lånas så att
            man får chansen att testa om en idrottsaktivitet passar. Ett sådant
            bibliotek kan också bidra till att möjliggöra ett aktivt friluftsliv
            som också kan kräva anpassad utrustning.
          </p>
          <p xml:id="i-CqnmnJx1wUFxhAZ9EEonQz">
            För att fler barn ska få chansen att hitta en idrott eller annan
            föreningsaktivitet som de tycker är rolig så bör föreningslivet
            ges möjlighet att få komma in i skolan och på fritidshem. Det
            öppnar möjligheter för barn som annars kanske inte fått chansen
            att testa nya aktiviteter och att gå med i föreningslivet. Att
            barn får samlas runt intressen ger också möjlighet till ökad integration.
            Detta kan också stärka föreningslivet då nya medlemmar kan tillkomma.
            Det förekommer också fritidshemsverksamhet där förenings­livet,
            som exempelvis idrottsföreningar, utgör basen för verksamheten.
            Sådana verk­sam­heter, som idrotts- eller friluftsfritids, bör
            ha goda möjligheter att bedrivas och göras tillgängliga för fler.
          </p>
          <p xml:id="i-5ui7bF19mv9nDwh9M88ZT5">
            Det händer att barn måste tillbringa delar av sommarlovet eller
            andra lov ensamma, utan tillsyn av någon vuxen och utan sällskap
            av andra barn. Särskilt sommarlovet är krångligt att planera utan
            resurser och nätverk, speciellt för ensamstående föräldrar. Det
            är för alla dessa barn som behovet av fritidshemsverksamhet och
            gratisaktiviteter som kan anordnas exempelvis i samverkan med
            föreningslivet på sommarlovet och andra lov är särskilt betydelsefulla.
            Skollagen och barnkonventionen behöver följas och kommuner­na
            behöver arbeta fram en långsiktig plan för att inget barn ska
            behöva vara ensamt på loven.
          </p>
          <p xml:id="i-WpKhxuzwdyFtDChnF258Uq">
            Idrott är bra för både det fysiska och psykiska välbefinnandet
            och det är därför bland annat viktigt att ta reda på varför flickor
            slutar idrotta tidigare, så att effektiva åtgärder kan sättas
            in. Vi vill att en utredning görs som tar fram förslag på lösningar
            för dessa utmaningar så att Riksidrottsförbundet kan få ett tydligare
            uppdrag för att uppnå jäm­ställdhet inom svensk idrott. Då behöver
            bland annat fördelningen av bidrag och anlägg­ningsinvesteringar
            ses över ur ett jämställdhetsperspektiv. Även hur agerandet kring
            idrotten med anledning av coronapandemin har påverkat jämställdheten
            inom idrotten bör ses över i detta sammanhang.
          </p>
          <p xml:id="i-WDkRXam289DAkgbBWJawp8">
            Ett rikt idrotts- och kulturliv är en förutsättning för attraktiva
            samhällen där människor vill leva och bo. Idrottsföreningar, stora
            som små, runtom i landet är i olika utsträckning beroende av olika
            former av sponsring för att kunna bedriva och utveckla sin verksam­het.
            För många företag är sponsring av exempelvis idrottsverksamhet
            en viktig del i hållbar­hetsarbetet. Problemet är att det saknas
            tydlig lagstiftning för hur sponsring ska beskat­tas. Det som
            styr avdragsrätt är ett i hög utsträckning föråldrat lapptäcke
            av prejudikat och tolkningar. Marknadsvärde bedömt utefter antalet
            besökare eller andra mer traditio­nella parametrar är inte anpassat
            till dagens innebörd av marknadsvärde. Tolkningen och handhavandet
            av befintliga regelverk påverkar hela ideella sektorn som har
            närings­livssamarbeten som en grundbult för sin verksamhet. Exponering
            via såväl sociala som traditionella medier gör att marknadsvärdet
            inte kan mätas såsom det traditionellt gjort. Vägen att se över
            skatteregelverket kring marknadsvärde är lång men behöver genom­föras.
            Idag kan det ur ett varumärkesperspektiv vara precis lika attraktivt
            för ett företag att sponsra ett allsvenskt herrfotbollslag som
            damlaget i samma division eller en mindre förening utan elitambitioner.
            Det är inte alltid ett visst antal fysiska besökare som är det
            centrala. För många företag är det hållbarhetsfrågor som ligger
            i fokus. Problemet med dagens regler är att de, genom felaktiga
            ekonomiska incitament, styr mot att sponsra idrotter som har ett
            högt antal åskådare på plats som har köpt en traditionell inträdes­biljett.
            Att se över regelverket kring sponsring handlar inte enbart om
            att säkerställa jämställd sponsring utan lika mycket om att skapa
            ett regelverk för de som vill sponsra hållbart. Det måste exempelvis
            vara möjligt att sponsra en verksamhet och få göra avdrag utan
            att ett företags varumärke exponeras enligt traditionella parametrar
            som på tröjan eller på en roll-up vid sidan av fotbollsplanen.
            En lokal företagare som väljer att sponsra ungdomarna i en lokal
            längdskidklubb följt av stor exponering och spridning via sociala
            medier kan mycket väl få mer output från detta jämfört med företagaren
            som har en skylt vid en handbollsmatch med 2 000 åskådare.
          </p>
          <p xml:id="i-Nu8QcbwW2hqsZC4YkQri9p">
            Närhet till idrott och friluftsliv är viktigt för att fler ska
            ha möjlighet att vara aktiva. Det kan handla om närhet till idrottsplatser,
            utegym eller om tillgång till skidspår i ett närliggande naturområde.
            Samhället behöver planeras på ett sätt som underlättar för människor
            att träna och vara ute i naturen. Därför är det viktigt att ta
            hänsyn till behoven av idrott och friluftsliv i samhällsplaneringen.
            Det behövs på många håll tas ökad hänsyn till behovet av idrottsytor
            i stadsplaneringen. För att åstadkomma det behöver kommunerna
            ha stor frihet att hitta kreativa lösningar utifrån lokala förutsätt­ningar.
            Det är då viktigt att ha en dialog med idrottsrörelsen så att
            det man bygger också är det som efterfrågas och behövs. Det handlar
            också om frågor som belysning och trygga vägar till dessa platser,
            vilket inte minst är viktigt ur ett jämställdhetsperspektiv. Ingen
            ska behöva avstå från att delta i aktiviteter för att dessa platser
            upplevs som otrygga.
          </p>
          <p xml:id="i-9bBSw9x9kHP38J2iLenu6G">
            Fler äldre behöver få chansen att delta i idrottsaktiviteter.
            Det ger både ett socialt sammanhang och kan bidra till bättre
            hälsa såväl fysiskt som psykiskt. Alla har inte en bakgrund inom
            idrottsrörelsen eller har ägnat sig åt idrott i någon annan form
            tidigare i livet. Då blir det extra viktigt att äldre ges bättre
            möjligheter att testa olika idrotts­aktivi­teter och kunna hitta
            något som passar. En väg att nå fler äldre med erbjudanden att
            testa olika idrottsaktiviteter är att ge idrottsrörelsen möjlighet
            att besöka kommunala seniorträffar och likande sammanhang för
            att ge ett smakprov på vad de kan erbjuda för aktiviteter. Sådana
            initiativ bör främjas. Det kan ge bättre livskvalitet för de som
            deltar och det gynnar även idrottsföreningarna som kan få nya
            medlemmar som också kan engagera sig i föreningsverksamheten.
          </p>
          <p xml:id="i-VgUgi8uPcykzZK5aobWfkw">
            När möjligheterna åter finns att genomföra stora internationella
            evenemang så välkomnas det av många. Förutom att de kan ge spänning
            och glädje till publiken så kan det bland annat också ge stora
            värden till den plats där de genomförs. Det vore till gagn för
            Sverige om fler stora internationella idrottsevenemang kunde genomföras
            här. Det kan öka intresset för idrottande och vara positivt för
            besöksnäringen. Samtidigt är det viktigt att det finns en stark
            lokal förankring på de orter som skulle vara aktuella och att
            det finns en stabil finansiering. Konkurrensen om att få arrangera
            dessa mästerskap är stor. Därför bör en långsiktig nationell strategi
            utarbetas för att i ökad utsträckning locka stora internationella
            idrottsevenemang till Sverige, exempelvis olympiska vinter- och
            sommarspel.
          </p>
          <p xml:id="i-s5s5dP6BfMxVW8dqdnY2b">
            Coronapandemin ökade intresset för friluftslivet. Det behöver
            bli tillgängligt för fler och initiativ inom det området bör främjas.
            Friluftslivet kan bidra till bättre både fysisk och psykisk hälsa
            och de värdena bör tas tillvara bättre. År 2021 arrangerades projektet
            Friluftslivets år av Svenskt Friluftsliv. Sådana arrangemang kan
            bidra till att fler kommer i kontakt med friluftslivet. Det kan
            då vara intressant att göra det till ett återkommande arrangemang,
            kanske vart fjärde år.
          </p>
          <head type="h1" xml:id="i-D9XJw6bNDf7mJC5oeYWtxS">
            Spel
          </head>
          <p xml:id="i-Wn2v1bGae12wDYCx6CkshB">
            Många människor i Sverige spelar. Delar av spelmarknaden står
            för viktiga inkomst­källor för civilsamhället och andra delar
            är helt kommersiella. En ny reglering av spel­marknaden trädde
            ikraft den 1 januari 2019. Med coronapandemin uppstod oro för
            ökat problemspelande och ökad risk för spelmissbruk. Utvecklingen
            är viktig att följa och se ifall nya insatser behöver göras för
            att motverka en sådan utveckling. Samtidigt är det oerhört viktigt
            att värna kanaliseringen inom den nu omreglerade marknaden, det
            vill säga att en mycket stor andel av spelandet sker hos bolag
            med licenser. Det är en förutsättning för ett gott spelarskydd,
            för alternativet med en lägre kanalisering gör istället att spelande
            sker oreglerat och därmed utan krav på spelarskydd. Förutsättning­arna
            för de allmännyttiga lotteriernas möjligheter att även fortsatt
            kunna ge inkomster till civilsamhället och dess verksamheter har
            försvårats efter omregleringen av spel­mark­naden. En översyn
            behöver göras för att säkra de allmännyttiga lotteriernas möjligheter
            att verka på spelmarknaden.
          </p>
        </div>
        <div type="motSignatures">
          <list>
            <item xml:id="i-TPeu8VSP7rpERUfftMnk4C" who="i-Uwm3eggnWKqmERZ766iV6a">
              Anne-Li Sjölund (C)
            </item>
            <item xml:id="i-C88WyBmnHr8fFfRAc4BvkD" who="i-DRqpu2aaHKSgAVbkTGg4rs">
              Catarina Deremar (C)
            </item>
            <item xml:id="i-Jj4CWLPRDY5XoYRP2Njace" who="i-P5ebaA4LxLzZVfc4JTiomh">
              Anna Lasses (C)
            </item>
            <item xml:id="i-MGKgidjwhMxHVDg6a9wkRU" who="i-A4xHkoj5hLnWEChHnCCjS5">
              Jonny Cato (C)
            </item>
            <item xml:id="i-UcexkQuRcSo8CYwpaUk3jV" who="i-2B9CQsorTkxsV4aDV5kmNj">
              Muharrem Demirok (C)
            </item>
            <item xml:id="i-SDqpHtFznQvK2fNYg5FmoS" who="i-TqkCALix3mzcE3yNqV7Nee">
              Martina Johansson (C)
            </item>
            <item xml:id="i-NaNj7BBC1PRRuhLxkMuFwz" who="i-XQAzCv28W16uuk7HhQLdZZ">
              Anders W Jonsson (C)
            </item>
            <item xml:id="i-XQtBt5UQALBbi5MPyU13Mz" who="i-LHNecLttGkFNptLa6AG81p">
              Helena Vilhelmsson (C)
            </item>
            <item xml:id="i-9Kuk1bVQ6jwpt1fB97N4Yg" who="i-PYk1FHT5xHTWNczRYuGRJg">
              Anders Ådahl (C)
            </item>
            <item xml:id="i-LquTkYzXkAMosFyrjJwTK7" who="i-546v5KE6tdv62FjUQAxwTc">
              Christofer Bergenblock (C)
            </item>
            <item xml:id="i-K4rhV3fevB3Nv15msopdzm" who="i-QS3FCcuDyGgZdKgE3VDjZ9">
              Niels Paarup-Petersen (C)
            </item>
          </list>
        </div>
      </div>
    </body>
  </text>
</TEI>
