<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-19992000-NU-00304">
  <teiHeader>
    <fileDesc>
      <titleStmt>
        <title>Dubblett av motion 1999/2000:N251 (Sandviken)</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Dubblett av motion 1999/2000:N251 (Sandviken)</title>
          <idno type="rdwebb">GN02N304</idno>
          <rs type="number">N304</rs>
          <orgName type="comitteeAbbreviation">NU</orgName>
          <ref type="dokument_url_text">http://data.riksdagen.se/dokument/GN02N304/text</ref>
          <ref type="dokument_url_html">http://data.riksdagen.se/dokument/GN02N304</ref>
          <ref type="dokumentstatus_url_xml">http://data.riksdagen.se/dokumentstatus/GN02N304</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc>
        <correspAction xml:id="i-Y3KRyN7iCaiaVdZmp8xoQ2" type="signed"/>
        <correspAction xml:id="i-WoRbytn6JF1NAP8WLLpq9g" type="referral">
          <date when="1999-10-12"/>
        </correspAction>
        <correspAction xml:id="i-SZBoemLiq7MYEp79SiJXFz" type="dismissal">
          <date when="1999-10-12"/>
        </correspAction>
        <correspAction xml:id="i-UMNDpNQjDSzaxMPSvPPQaH" type="submission">
          <date when="1999-10-05"/>
        </correspAction>
        <correspAction xml:id="i-YBeKn5Nuz4pxTRDhHmA3WT" type="referral">
          <date when="1999-10-12"/>
        </correspAction>
        <correspAction xml:id="i-MpaTtWNSTdpNnvAvUHDHTB" type="dismissal">
          <date when="1999-10-12"/>
        </correspAction>
        <correspAction xml:id="i-QFwWi4SSdUDU1LpMyHEai3" type="submission">
          <date when="1999-10-05"/>
        </correspAction>
        <correspAction xml:id="i-E7UM4QeR5vVaREAfy8eYtF" type="assigned"/>
        <correspContext corresp="i-E7UM4QeR5vVaREAfy8eYtF">
          <ref type="assignedTo">Näringsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/199900/mot_199900_N_0304/mot_199900_N_0304-0001.pdf"/>
      <div xml:id="i-YRMbcByu8YQSvRxBKYyUNf" type="motHeader">
        <div xml:id="i-TQmvE6ECrK9Ym86V7qqxyQ" type="motTitle"/>
        <div xml:id="i-PjRm9tu2sAqgP7xaMB72J3" type="motSubmissionInfo"/>
      </div>
      <div xml:id="i-2X1DeFCx3FZxKyyF92Mk8w" type="motBody">
        <div xml:id="i-JWkzMfkRS66nFZXCoEXDWT">
          <p xml:id="i-PLWfpxsNvaMXL5Bqz9drYX">
            1999/2000 mnr: N304 pnr: v715
          </p>
          <p xml:id="i-R6PS4CEmaw1X5BJh1wJ3P2">
            Motion till riksdagen
          </p>
          <p xml:id="i-BQdx1ViHTbZMMsuifa5Jek">
            1999/2000:N304 av Owe Hellberg (v)
          </p>
          <p xml:id="i-CkXFCjE4nK8iuiTos4tnRz">
            Sandviken
          </p>
          <p xml:id="i-RA2p4ARRyCSAWaeLzrdvpV">
            1 Inplacering av Sandviken i det nationella stödområdet
          </p>
          <p xml:id="i-7Cmp2GfKvbD7fvbG1mx2vp">
            Sandvikens kommun har vid flera tillfällen ansökt om att bli
            inplacerad i det nationella stödområdet. Dessa ansökningar har
            avvisats med olika argument, under senare år främst med argumentet
            att frågan avgörs av EU. Sandvikens kommun är en utpräglad industrikommun,
            där all verksamhet mer eller mindre är beroende av utvecklingen
            vid ett företag, SANDVIK AB. SANDVIK:s verksamhet är en del av
            den s.k. basindustrin och samma utveckling sker här som i basindustrin
            i övrigt, dvs. produktionen ökar medan antalet anställda minskar.
            Under de senaste 20 åren har arbetsstyrkan vid SANDVIK i Sandviken
            minskat från 8 300 till 5 800, dvs. en minskning med 2 500 personer.
            Till detta kommer förlust av ytterligare minst 1 000 arbetstillfällen
            i mindre företag (många beroende av SANDVIK), inom servicesektorn
            samt inom sjukvården. Sandvikens sjukhus har genomgått en genomgripande
            förändring, då all akut verksamhet har flyttats till Gävle. Utvecklingen
            med förlust av 3 500 arbetstillfällen och en minskad folkmängd
            har inte inneburit några ”stora rubriker” och krisstämning. Man
            kan dock inte bortse från att det som hänt i Sandviken de senaste
            20 åren skall jämföras med nedläggningen av sju flygflottiljer
            eller sju enheter motsvarande VOLVO Flygmotor i Arboga. Det motsvarar
            fyra Bengtsforsnedläggningar eller två enheter av den storlek
            Ericsson avvecklade i Norrköping. Det är motiverat att göra dessa
            jämförelser för att man skall förstå den situation kommunen befinner
            sig i. Hade detta skett vid ett och samma tillfälle och inte successivt
            hade rubrikerna blivit stora, utrymmet i TV omfattande och ministrar
            hade kommit på besök och lagt fram åtgärdspaket. Så har nu inte
            varit fallet, utan till och med ansökningar om inplacering i stödområdet,
            en åtgärd som måste anses rimlig, har kallsinnigt avvisats.
          </p>
          <p xml:id="i-Cw7cJ8j3dsHVnsrH826EJq">
            2 Befolkningsminskning av stora mått
          </p>
          <p xml:id="i-QA6kK6KGzaTQwHGiuf6SuS">
            Från 1980 till den 30 juni 1999 har kommunens befolkning minskat
            från 43 139 personer till 37 749, på 20 år med 5 690 personer.
            Ett kraftigt kvinnounderskott, särskilt i de yngre åldersgrupperna,
            är ett faktum. Resultatet är alltså en förgubbning. Befolkningsminskningen
            har naturligtvis
          </p>
          <pb facs="riksdagen-motions-pdf/data/199900/mot_199900_N_0304/mot_199900_N_0304-0002.pdf"/>
          <p xml:id="i-H9vjCDT9oPmtLECsDR1zmz">
            fått stora konsekvenser för kommunen. I dag finns t.ex. drygt
            700 outhyrda Mot. 1999/2000 lägenheter i det kommunala bostadsbeståndet.
            Detta trots ombyggnation de N304 senaste tio åren av flera hundra
            lägenheter till lokaler för t.ex.. hälsocentraler, kontor och
            lägenheter för äldreboende samt rivning av 470 lägenheter. Ytterligare
            rivningar planeras. Kommunen har en ansträngd ekonomi på grund
            av minskad folkmängd och ett ständigt arbete pågår med nedskärningar
            i den kommunala verksamheten, där skola och omsorg drabbas hårt.
            I framtiden får man räkna med att SANDVIK:s arbetsstyrka fortsätter
            att minska. Dock kan man räkna med att SANDVIK, i och med att
            de har sitt huvudkontor i Sandviken och en FoU-enhet, kommer att
            vara i behov av att rekrytera allt flera personer med högre utbildning,
            civilingenjörer, ekonomer, systemprogrammerare och kvalificerade
            verkstadsarbetare, vilket ställer krav på Sandviken som en ”levande”
            ort med god livsmiljö och välutbyggd infrastruktur. — Situationen
            i Gävle-Sandvikenregionen har i detta sammanhang stor betydelse.
            Här kan vi se att även Gävle kommun har en låg tillväxt om man
            jämför med andra regioncentra. För Sandvikens kommun gäller det
            att vara aktiv i alla avseenden för att skapa goda förutsättningar
            för att SANDVIK skall kunna ha huvudkontor och andra liknande
            funktioner kvar i Sandviken. Denna ”lilla” ort måste vara intressant
            och attraktiv. Att bibehålla och utveckla t.ex. en bra skola,
            ett rikt kultur- och fritidsliv samt en god infrastruktur i övrigt
            i form av bl.a. kollektivtrafik, optiskt fibernät och flygförbindelser
            kräver en god ekonomi, vilket i sin tur kräver ett stopp för befolkningsminskningen
            och fler arbetstillfällen.
          </p>
          <p xml:id="i-Mgr4KtUak5erEfc8hkzPxc">
            3 Aktiva näringspolitiska åtgärder
          </p>
          <p xml:id="i-FAFyfHRpwqKYNj9EWGNYML">
            Kommunen har sedan mitten på 1970-talet arbetat aktivt med näringspolitiska
            åtgärder. Resultatet av dessa insatser har naturligtvis inte tillnärmelsevis
            motsvarat de 3500 arbetstillfällen som försvunnit i kommunen.
            Den kommunala näringspolitiken har omfattat de traditionella insatserna
            med mark och lokaler. I samarbete med grannkommunerna och ett
            20-tal företag har ett industriellt utvecklingscentrum (IUC) etablerats
            i Sandviken. Det är viktigt att ge stöd och service till de företag
            som finns i kommunen för att möjliggöra en god utveckling hos
            dessa. Ska Sandviken lyckas vända den negativa utvecklingen under
            de senaste 20 åren krävs nyetableringar. Utbyggnaden av stadsnätet
            har t.ex. gett nyetableringar inom IT-sektorn. Det arbetas också
            för att få en större etablering till kommunen. Ett sådant exempel
            är försöken att få en mikroelektroniketablering till stånd, en
            produktionsenhet för mikrochips. I kontakter med ATMEL, ett amerikanskt
            företag, och vid förhandlingar, där Näringsdepartementet var mycket
            delaktigt, var resultaten långt gångna, men nedgången i branschen
            innebar att projektet lagts på is tills vidare. Konjunkturen har
            nu vänt och arbetet kommer att återupptas. I detta sammanhang
            stärks arbetet av = regeringens satsning på = ett mikroelektronikcenter
            i Norrköping. Det kan ha betydelse i överläggningarna med ATMEL.
          </p>
          <pb facs="riksdagen-motions-pdf/data/199900/mot_199900_N_0304/mot_199900_N_0304-0003.pdf"/>
          <p xml:id="i-UpG3ida1Jmvkavny1gyPGq">
            Dessa exempel på näringspolitiska insatser visar vilja att lösa
            kommunens Mot. 1999/2000 problem. Detta arbete skulle dock få
            helt andra förutsättningar om N304 Sandvikens kommun placerades
            in i det nationella stödområdet. Sandvikens kommun har ingått
            och kommer att ingå i EU:s Mål 2-område. I diskussionerna om att
            tillhöra det nationella stödområdet hänvisar alltid Näringsdepartementet
            till den gemensamma arbetsregionen Gävle/Sandviken. Det är riktigt
            att se Gävle/Sandviken som en gemensam arbetsmarknadsregion, men
            det innebär inte att den negativa utvecklingen i Sandviken kompenseras
            av närheten till Gävle. Orterna har i många avseenden en olikartad
            struktur. Sandviken är en industriort, med samhörighet till bruksorter
            som Hofors, Borlänge och Avesta, en del av Bergslagen. På samma
            sätt som andra industriorter, t.ex. Skellefteå, Örnsköldsvik,
            Piteå, Sundsvall, Söderhamn, Fagersta, Hällefors, Avesta, Ludvika,
            Karlskoga, Degerfors, Arboga och Ronneby, ligger inom stödområdet
            är det logiskt att också Sandviken ingår i detta system.
          </p>
          <p xml:id="i-EBo7ziZqw3Z2rj2iQKjYCm">
            4 Utan stödområde inget ATMEL
          </p>
          <p xml:id="i-GDx8Ww8UTSCYLtZbULEd3u">
            Nu kan man tycka att det inte skall vara avgörande att ingå i
            stödområdet utan stöd kan erhållas även i andra former. Så är
            emellertid inte fallet, vilket blev påtagligt i arbetet med att
            få ATMEL till Sandviken. Här är stödområdesfrågan helt avgörande.
            Allt arbete på Näringsdepartementet fokuserades på det faktum
            att kommunen inte tillhör stödområdet. Att tillhöra stödområdet
            är en avgörande faktor för att lyckas med detta projekt. Kommunen
            för en aktiv näringspolitik för att medverka till att fler arbetstillfällen
            skapas. Kommunen har ett gott samarbete med ortens företag och
            arbetar för att få fler nyetableringar. Förutsättningarna skulle
            förbättras avsevärt om kommunen blev inplacerad i det nationella
            stödområdet B.
          </p>
          <p xml:id="i-BMiiu6znvQYWM7RA2THVDa">
            5 Hemställan
          </p>
          <p xml:id="i-DS8epWdMxbesXGRXsXhXi1">
            Med hänvisning till det anförda hemställs att riksdagen som sin
            mening ger regeringen till känna vad i motionen anförts om Sandvikens
            kommuns inplacering i det nationella stödområdet B.
          </p>
          <p xml:id="i-UEzrKgqLvWQPSratUWLQyE">
            Stockholm den 2 oktober 1999
          </p>
          <p xml:id="i-SRtmB6VeGYbdGp2qMsA2tE">
            Owe Hellberg (v)
          </p>
        </div>
      </div>
    </body>
  </text>
</TEI>
