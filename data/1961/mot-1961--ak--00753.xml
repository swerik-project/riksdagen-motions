<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1961/mot_1961__ak__753/mot_1961__ak__753-001.pdf"/>
      <fw xml:id="i-25g7hFqwJLB1za2EzrrvJx">
        14 Motioner i Andra kammaren, nr 753 år 1961
      </fw>
      <div type="motHeader" xml:id="i-Wcwjk2tQGsuLnohns4JKkT">
        <div type="motTitle" xml:id="i-XSq5Vub5XkE4NobzrzoSXN"/>
        <div type="motSubmissionInfo" xml:id="i-YSQWrHYpfSgPvbpegJeYqf"/>
      </div>
      <div type="motBody" xml:id="i-3XvXEhnDnbv6e5qbehPJ64">
        <div xml:id="i-EKYLTd8pvSAJMygN5eoDJP">
          <p xml:id="i-RmXof5WT1UtV2WtnaL8DWh">
            Nr 753
          </p>
          <p xml:id="i-Qwwnck9YHK5ff8ehsQwfoi">
            Av herr Hamrin i Kalmar m. fl., i anledning av Kungl. Maj:ts
            pro- position nr 98, angående bidrag till viss busstrafik m. m.
          </p>
          <p xml:id="i-44R2zuDkBsGgomRRxXmGv4">
            (Lika lydande med motion nr 633 i Första kammaren)
          </p>
          <p xml:id="i-5JE5nZrvNKQGRtLcU7JZQn">
            I proposition nr 98 föreslår Kungl. Maj:t att ett särskilt stöd,
            grundat på individuell prövning, skall lämnas till linjetrafiken
            med buss på lands- bygden. För nästa budgetår föreslås ett anslag
            under sjätte huvudtiteln av två milj. kr. Kungl. Maj:ts proposition
            är närmast föranledd av ett del- förslag från 1953 års trafikutredning,
            som ansett att mera omedelbara åt- gärder är påkallade till stöd
            för busstrafiken, i avvaktan på slutresultatet av utredningens
            samlade bedömning av trafikpolitikens utformning. Vad gäller behovet
            av åtgärder från samhällets sida i syfte att förbättra de ekonomiska
            förutsättningarna för busstrafiken på landsbygden torde det bl.
            a. genom det av trafikutredningen framlagda materialet vara klar-
            lagt att denna del av trafikapparaten har att kämpa med allvarliga
            eko- nomiska svårigheter. Detta får huvudsakligen ses som en följd
            av det ökade innehavet av personbilar samt befolkningsminskningen
            på landsbygden, varigenom trafikunderlaget sjunkit. De inskränkningar
            i busstrafiken och främst då på landsbygden, som utmärker utvecklingen
            under senare hälften av 1950-talet, har enligt trafikutredningen
            kunnat ske utan att transport- försörjningen kan sägas ha blivit
            lidande i sådan grad, att den ej längre skulle kunna anses som
            tillfredsställande. Men den brydsamma ekonomiska situationen medför
            enligt utredningens mening för ett stort antal bussföre- tag med
            landsbygdstrafik allvarlig risk för att inskränkningar och ned-
            läggningar av busstrafik särskilt i glesbygder under en tämligen
            långvarig övergångstid kan komma att ske. Utredningen konstaterar
            vidare, att med nuvarande utvecklingstendenser det även kan befaras
            att inskränkningar i busstrafiken kommer att förekomma mera allmänt
            med icke blott på en- staka punkter uppkommande trafikavbrott
            som följd. Inträdandet av en dylik trafiksituation — vilken skulle
            medföra synnerligen allvarliga kom- munikationsproblem för många
            människor på landsbygden — bör enligt trafikutredningens uppfattning
            förebyggas genom åtgärder från det all- männas sida. Som utredningen
            vidare framhållit har man att räkna med att enskilda och kommunala
            initiativ i betydande utsträckning kan motverka uppkomsten av
            lokala transportkriser. Det hör självfallet vara en uppgift för
            den statliga politiken på trafikområdet att så långt möjligt undanröja
            hinder för och underlätta sådana initiativ. I detta syfte har
            trafikutred- ningen framlagt synpunkter, rekommendationer och
            delförslag — delvis av
          </p>
          <pb facs="riksdagen-motions-pdf/data/1961/mot_1961__ak__753/mot_1961__ak__753-002.pdf"/>
          <fw xml:id="i-XzPcW79biaeNWeJsmcbup5">
            Motioner i Andra kammaren, nr 753 år 1961 15
          </fw>
          <p xml:id="i-2MEkM9Jecbqn84sedp9h3t">
            provisoriekaraktär — berörande rationaliseringsverksamhet, taxepolitik,
            skolbarnstransporter, normer för bussföretagens bokföring samt
            lindring i beskattningen genom restriktion i vissa fall av erlagd
            fordonsskatt. Det är sistnämnda förslag som behandlas i den nu
            framlagda propositionen. I fråga om utformningen av det nu påkallade,
            direkta ekonomiska stödet till buss- trafiken på landsbygden har
            departementschefen icke följt utredningens förslag. I stället
            för utredningens mera generellt utformade stödåtgärd med restitution
            av hälften av erlagd fordonsskatt föreslår departementschefen
            ett system med statlig bidragsgivning efter individuell prövning.
            Det ligger i sakens natur att den av departementschefen förordade
            lös- ningen kommer att medföra en betydligt större administrativ
            apparat än utredningens förslag och över huvud taget bli komplicerad
            i administra- tivt hänseende. Det kan vidare befaras att bidragsgivningen
            kan motverka en eljest önskvärd rationalisering av det enskilda
            bussföretagets drift. Den på individuell prövning grundade bidragsgivningen
            måste vidare innebära att konkurrensförutsättningarna om en och
            samma koncession i ett väsent- ligt avseende blir beroende av
            den bidragsbeviljande myndighetens be- dömande och icke längre
            likvärdiga. Slutligen bör uppmärksammas att den allmänna översynen
            av trafikpolitiken ännu icke är slutförd av utredningen. De åtgärder
            som nu aktualiseras bör därför genomföras som ett provisorium
            i avvaktan på utredningens kommande förslag och de mera långsiktiga
            åt- gärder som dessa kan föranleda. Denna omständighet var ett
            av huvud- skälen för trafikutredningens förslag om skatterestitution.
            Av här anförda skäl avstyrker vi det av kommunikationsministern
            fram- lagda förslaget om bidrag efter individuell prövning till
            busstrafikföretag på landsbygden. Vi förordar att de direkta stödåtgärderna
            till busstrafiken på landsbygden, vilka nu är motiverade, i stället
            genomföres i huvudsak enligt den utformning som trafikutredningen
            föreslagit. Detta förslag har tagit direkt sikte på ett av de
            mera tyngande kostnadselementen för buss- trafiken, nämligen beskattningen,
            och förordat en provisorisk lättnad i denna för busstrafikföretagen
            på landsbygden. Med denna utformning blir åtgärden mera generell
            till sin verkan. Inom den angivna ramen för åtgöran- den — busstrafiken
            på landsbygden — blir alla behandlade på ett likvärdigt sätt.
            Rationaliseringsviljan kan inte befaras bli påverkad i negativ
            rikt- ning, vilket är en påtaglig risk med bidragssystemet. Administrationen
            blir slutligen betydligt enklare. Med hänsyn till att åtgärden
            bör genomföras som ett provisorium i av- bidan på utredningens
            kommande förslag till mera långsiktiga åtgärder anser vi i likhet
            med utredningen att skattelättnaden bör genomföras i form av restitution.
            Åtgärdens avgränsning till busstrafiken på landsbygden talar också
            för restitutionsförfarandet. I enlighet med utredningens för-
            slag bör restitutionen avse hälften av erlagd fordonsskatt. Utredningen
            har
          </p>
          <pb facs="riksdagen-motions-pdf/data/1961/mot_1961__ak__753/mot_1961__ak__753-003.pdf"/>
          <fw xml:id="i-SYTHG5fhM1tEm2oKurFk5">
            16 Motioner i Andra kammaren, nr 753 år 1961
          </fw>
          <p xml:id="i-5ikL1kPqGVJ2tSzhhGWBgJ">
            föreslagit att restitutionen med hänsyn till provisoriekaraktären
            skulle be- gränsas till 1960 års fordonsskatt. Då det är ovisst
            när statsmakterna kan fatta beslut om trafikpolitikens framtida
            utformning, synes ett beslut om restitution inte böra begränsas
            till enbart den för år 1960 erlagda fordons- skatten utan bör
            omfatta detta års fordonsskatt och gälla tills vidare intill dess
            annorlunda beslutas. Enligt trafikutredningens förslag skulle
            restitu- tion även gälla fordonsskatt som erlagts för av SJ och
            postverket ägda bus- sar. Då totalkostnadstäckning för ifrågavarande
            busstrafikrörelser, vilka omfattar olika delar av landet, synes
            möjlig, bör restitution icke utgå för dessa bussar. I övrigt synes
            det av utredningen förordade restitutions- förfarandet kunna genomföras.
            Då frågan om skatterestitution faller under annat utskott än det
            som har att handlägga det i propositionen framlagda statsbidragsförslaget,
            fram- ställes av formella skäl yrkandet om avslag på propositionen
            i denna del i särskild motion. Under hänvisning till det anförda
            hemställes, att riksdagen vid behandlingen av Kungl. Maj:ts proposi-
            tion nr 98 måtte i stället för i denna föreslaget statsbidrag
            besluta att — som provisorium i avvaktan på pågående ut- redningsarbete
            — till stöd för busstrafiken på landsbygden restitution skall
            ske av hälften av erlagd fordonsskatt i enlighet med det av 1953
            års trafikutredning i PM av den 22/2 1960 framlagda förslaget
            med de ändringar som ovan angivits.
          </p>
          <p xml:id="i-QfWZvPBPHvg7UXn1BPLnBz" type="date">
            Stockholm den 11 april 1961
          </p>
          <p xml:id="i-6s4zh2Y9kK7MBwj6bbDb1r">
            Mac P. Hamrin Arvid Nilsson Gustaf Kollberg i Kalmar i Lönsboda
          </p>
          <p xml:id="i-RXb6NEutBKPPj1G2j3U8sy">
            Alfa Boktr. AB, Sthlm 1961
          </p>
        </div>
      </div>
    </body>
  </text>
</TEI>
