<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1945/mot_1945__fk__187/mot_1945__fk__187-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Motioner i Första kammaren, nr 187. 5
          </p>
          <p>
            Nr 187.
          </p>
          <p>
            Av herr Arrhén, angående revision av utsökningslagen och i samband
            därmed stående lagstiftning.
          </p>
          <p>
            Vid föregående års riksdag väckte undertecknad Arrhén och herr
            Holmström en motion i första kammaren, nr 208, samt herr Staxäng
            en motion i andra kam- maren, nr 314, med hemställan att riksdagen
            i skrivelse till Kungl. Maj:t måtte anhålla om utredning med förslag
            till sådan ändring i lagen den 14 Juni 1917 om införsel i avlöning,
            pension eller livränta, att jämväl skadestånd, som av domstol
            ådömts på grund av misshandelsbrott, måtte utgöra fordran, varför
            införsel kan erhållas. I sitt utlåtande, nr 42, över motionerna
            anförde första lagutskottet, att motio- närernas förslag, trots
            de invändningar, som kunde resas däremot, syntes värt beaktande.
            Enligt utskottets mening hade emellertid förslaget ett sådant
            samband icke endast med rätten till införsel för skadestånd på
            grund av brottslig gärning överhuvud utan även med den större
            frågan om rätten till utmätning i avlöning, att det icke kunde
            anses lämpligt att upptaga den genom motionerna väckta, begränsade
            lagstiftningsfrågan till särskild behandling. Utskottet hemställde
            där- för, att motionerna icke måtte till någon riksdagens åtgärd
            föranleda. Detta blev också riksdagens beslut. Utskottets ordförande,
            herr Schlyter, framhöll i debatten i första kammaren den 31 maj
            1944, att utskottet omfattat motionerna med stort intresse. Utskottet
            hade' emellertid ansett, att om något skulle utredas, så borde
            det vara införsel- institutet i dess helhet och även hela frågan
            om utmätning i gäldenärs lön. Utskottet hade icke funnit det lämpligt
            att på grundval av motionerna framställa krav på en så omfattande
            utredning, detta framför allt därför att man inom utskottet icke
            hade möjlighet att överblicka konsekvenserna av densamma eller
            lämna några riktlinjer. Vid förnyat övervägande av den förevarande
            lagstiftningsfrågan har jag kommit till den uppfattningen, att
            en utredning av den art, som utskottet och dess ordförande antytt,
            svårligen kan genomföras, utan att man därvid kommer in på centrala
            spörsmål inom utsökningsrätten. Man torde sålunda bli nödsakad
            att upptaga till prövning det generella spörsmålet om ändrad ordning
            för exeku- tion av fordringar, icke blott när det gäller utmätning
            i lön utan också vad angår andra exekutionsobjekt. Därvid lär
            man icke kunna förbise, att utmätningsför- farandet i dess helhet
            är omodernt och föga effektivt. Detta omdöme gäller emel- lertid
            vårt exekutionsväsen i dess helhet. En Juridisk författare, professor
            Åke Hassler, har nyligen i en tidskriftsuppsats (Motsvarar vårt
            exekutionsväsen nu- tida krav? i Svensk Juristtidning 1944 s.
            497—508) framhållit, att vår gällande
          </p>
          <pb facs="riksdagen-motions-pdf/data/1945/mot_1945__fk__187/mot_1945__fk__187-002.pdf"/>
          <p>
            6 Motioner i Första kammaren, nr 187.
          </p>
          <p>
            exekutionsrätt nu icke längre är i stånd att på ett tillfredsställande
            sätt fylla sin uppgift. Lagstiftningen på området är bristfällig
            och företer betydande luckor. Organisationen av de exekutiva myndigheterna
            är icke tillfredsställande. Särskilt utmätningsförfarandet vad
            angår lös egendom är i stor utsträckning ineffektivt och opraktiskt
            ordnat. Handräckningsförfarandet är för litet utbildat och spe-
            cialiserat för ett samhälle av modern typ. Under sådana förhållanden
            synes det mig böra tagas under allvarlig om- prövning, huruvida
            icke vår utsökningsrätt i dess helhet bör underkastas en genomgripande
            revision, varigenom även den av mig jämte medmotionär tidigare
            framförda frågan kan vinna en tillfredsställande lösning. Erfarenheten
            visar, att mera omfattande detaljändringar i ett gammalt lagverk
            svårligen kunna vidtagas med gott resultat. Det är icke lätt att
            passa in nya principer i ett gammalt system, och till några mera
            betydande förbättringar når man icke genom att sätta nya lappar
            på ett gammalt kläde. Vissa partiella ändringar, som vidtagits
            i utsök- ningslagen, såsom genom lagen den 9 april 1937, synas
            mig bestyrka detta på- stående. Ytterligare må framhållas, att
            då vi nu genom 1942 års riksdags beslut erhållit en ny rättegångsbalk,
            avpassad efter tidens krav, såsom konsekvens därav borde följa
            en revision av exekutionslagstiftningen. En modern rättegångslag
            har sitt naturliga komplement i en modern exekutionslag. I våra
            grannländer, Norge och Danmark, liksom i de flesta andra europeiska
            länder, har processreformen omfattat revision av såväl rättegångs-
            som exekutionslagstiftningen. Så borde också fallet bli i Sverige,
            där vi ha en utsökningslag, som långt ifrån fyller nutida fordringar.
            Under åberopande av det anförda får jag därför hemställa,
          </p>
          <p>
            att riksdagen ville i skrivelse till Kungl. Maj:t anhålla om
            revision av utsökningslagen och i samband därmed stående lag-
            stiftning.
          </p>
          <p>
            Stockholm den 23 januari 1945. Erik Arrhén.
          </p>
        </div>
      </div>
    </body>
  </text>
</TEI>
