<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1970/mot_1970__ak__1100/mot_1970__ak__1100-001.pdf"/>
      <fw xml:id="i-L3wpX68sAPqEHGzBooG3sC">
        10 Motion i Andra kammaren, nr 1100 år 1970
      </fw>
      <div type="motHeader" xml:id="i-2CwkzG5TahQvqszaXkHHbh">
        <div type="motTitle" xml:id="i-FuQ9n6aUwRfqPFzz3JF1yz"/>
        <div type="motSubmissionInfo" xml:id="i-jTVu8SWFP4nBzQoX7p9bD"/>
      </div>
      <div type="motBody" xml:id="i-9b34Khc2xLnQVhx2fyGeF6">
        <div xml:id="i-FuoyqusPxjKL7swZA3cjfd">
          <p xml:id="i-4TQK9TQmfpF6hHeBh19WEG">
            Nr 1100
          </p>
          <p xml:id="i-DuVth2BbzfymjzS7ykgip">
            Av fru Sundberg och herr Krönmark, angående fördelningen av kostnaderna
            i anledning av miljöskador.
          </p>
          <p xml:id="i-LNFv5JxGwPbYkYa9NF4mvC">
            (Lika lydande med motion nr 921 i Första kammaren)
          </p>
          <p xml:id="i-Mf7PUadfi8AMbGT6pFWHhG">
            1960-talets intensiva miljödebatt har i hög grad aktualiserat
            frågan om vem som skall bära kostnaden för nödvändiga miljövårdande
            åtgärder. Det förefaller i de flesta fall vara en rimlig princip
            att den som orsakat en skada också skall vara den som bär ansvaret
            och kostnaden för att skadan repa- reras. Då det gäller redan
            befintliga miljöskador är dessa ofta en följd av för- summelser
            som ligger så långt tillbaka i tiden att det icke är möjligt att
            med säkerhet fastställa vem som är den ansvarige. Dessutom är
            skadorna i många fall ett resultat av brister i den tidigare lagstiftningen,
            vilket gör att det framstår som obilligt att nu lasta en enskild
            person eller företag för hela skadan. Även det förhållandet att
            forskningen om olika ämnens negativa effekter inte kunnat hålla
            jämna steg med utvecklingen av nya preparat gör att den som nu
            betraktas som skadegöraren icke rimligen kunnat förutse följderna.
            Dessutom förekommer skador där ingen möjlighet finns att fastställa
            vem som åstadkommit desamma. Som exempel kan nämnas minkdöd på
            grund av flygtrafik, fiskarnas försämrade utkomstmöjligheter eller
            grundvatten- förstöring och nedskräpning. Det torde inte råda
            några delade meningar om att 1970-talet måste bli det årtionde
            under vilket kraftansträngningar göres för att återställa naturen
            i ett bättre skick än det som för närvarande råder. Kostnadsansvaret
            för de åtgärder som i dag måste vidtagas för att rätta till befintliga
            brister är inga- lunda klart. Ett ohämmat krav på att svensk industri
            skall vidtaga omedel- bara och effektiva åtgärder för att komma
            till rätta med avloppsrening, av- gasrening samt andra immissioner
            kan leda till en kostnadsfördyring som medför en allvarlig sänkning
            av den svenska industrins konkurrensförmåga på världsmarknaden.
            Under sådana förhållanden förefaller det rimligt att staten påtar
            sig en väsentlig del av kostnadsansvaret. Riksdagen har också
            tidigare, genom införandet av det 25-procentiga bidraget till
            luft- och vatten- vårdande åtgärder inom industrin, medgivit en
            sådan delaktighet i kostnads- ansvaret. Å andra sidan kan det
            knappast vara rimligt att redan etablerad industri får alla sina
            kostnader för immissionsbekämpning täckta genom
          </p>
          <pb facs="riksdagen-motions-pdf/data/1970/mot_1970__ak__1100/mot_1970__ak__1100-002.pdf"/>
          <fw xml:id="i-R79SawcMVVAf4vYfFZLv4n">
            Motion i Andra kammaren, nr 1100 år 1970 11
          </fw>
          <p xml:id="i-53boarSfYQAnxQTcEUyUui">
            statsmedel medan nyetablerad industri själv får svara för desamma.
            Det före- faller vara hög tid att närmare penetrera frågan om
            hur kostnadsfördelning- en i olika situationer skall göras, varför
            vi finner det angeläget att en parla- mentarisk utredning får
            i uppdrag att omgående utreda frågan. De senaste åren har med
            skrämmande realism visat vilka stora skador som kan vållas genom
            felaktig användning av eller bristande kunskaper om giftiga preparat.
            Det har inträffat ett flertal olyckor som visar att det ofta kan
            bli fråga om miljonbelopp i skadeståndskrav från dem som drabbas.
            Det fram- står därför som mer och mer önskvärt att man kan finna
            garantier för att de människor som oförskyllt drabbas av skador
            genom miljöfarlig verksam- het verkligen kan erhålla rimlig ersättning
            för liden skada. De flesta företag torde i dag ha tecknat ansvarighetsförsäkring
            som täcker eventuellt uppkommande skadeståndsanspråk, men fortfarande
            finns företag som icke skaffat sig denna garanti. I de fall den
            som orsakat skadan icke själv har ekonomiska möjligheter att klara
            ådömt skadestånd blir det den skade- lidande som får vidkännas
            förlusten. Detta kan inte vara ett tillfredsställan- de förhållande.
            Om de företag som bedriver sådan verksamhet att risk föreligger
            för att det kan uppkomma skadeverkningar vore skyldiga att ha
            sin verksamhet försäkrad mot miljöskador skulle den enskildes
            trygghet i högre grad vara säkerställd. På samma sätt som man
            i dag är skyldig att teckna ansvarighetsförsäkring för motorfordon
            bör också en obligatorisk ansvarighetsförsäkring för miljö- skador
            införas. Med stöd av ovanstående hemställes, att riksdagen i skrivelse
            till Kungl. Maj:t måtte anhålla om tillsättande av en parlamentarisk
            utredning med upp- gift att framlägga förslag till fördelning
            av kostnadsansvaret för miljöskador, varvid i utredningsuppdraget
            även bör ingå att utreda behovet av och förutsättningarna för
            en allmän miljöskadeförsäkring.
          </p>
          <p xml:id="i-QT8YtjrhXEmdBMs4EV9y5Y" type="date">
            Stockholm den 28 januari 1970
          </p>
          <p xml:id="i-Er1i3gzH7ZV5b29rZh2fs6">
            Ingrid Sundberg (m) Eric Krönmark (m)
          </p>
        </div>
      </div>
    </body>
  </text>
</TEI>
