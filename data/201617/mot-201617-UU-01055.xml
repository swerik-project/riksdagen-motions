<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201617-UU-01055">
  <teiHeader>
    <fileDesc>
      <titleStmt>
        <title>Ekocid</title>
        <author corresp="i-DLt3BwBDVwBxqxVEki5m5B i-FeVXF7pVocmUfQoPXGuJKR">av Annika Lillemets och Valter Mutt (båda MP)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2016/17:1055 av Annika Lillemets och Valter Mutt (båda MP)</title>
          <idno type="rdwebb">H4021055</idno>
          <rs type="number">1055</rs>
          <orgName type="comitteeAbbreviation">UU</orgName>
          <ref type="dokument_url_text">http://data.riksdagen.se/dokument/H4021055/text</ref>
          <ref type="dokument_url_html">http://data.riksdagen.se/dokument/H4021055</ref>
          <ref type="dokumentstatus_url_xml">http://data.riksdagen.se/dokumentstatus/H4021055</ref>
          <ref type="docx">http://data.riksdagen.se/fil/55032F6C-236F-4B9F-A1EE-A9D76714AB0E</ref>
          <ref type="pdf">http://data.riksdagen.se/fil/6A69ED72-AA7C-4363-B701-A7D10712A017</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-DLt3BwBDVwBxqxVEki5m5B</idno>
            <name>Annika Lillemets</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-FeVXF7pVocmUfQoPXGuJKR</idno>
            <name>Valter Mutt</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-WScWureTvmpDpPF7BL6dku" type="signed"/>
        <correspContext corresp="i-WScWureTvmpDpPF7BL6dku">
          <note type="signatory" corresp="i-DLt3BwBDVwBxqxVEki5m5B"/>
          <note type="signatory" corresp="i-FeVXF7pVocmUfQoPXGuJKR"/>
        </correspContext>
        <correspAction type="submitted" xml:id="i-MyEaaCoGamFcbBnW8Mdswy">
          <date when="2016-10-03"/>
          <time when="16:09:36"/>
        </correspAction>
        <correspAction type="reviewed" xml:id="i-5ZjcT7WTySJxorSbwLRPpv">
          <date when="2016-10-04"/>
          <time when="08:53:16"/>
        </correspAction>
        <correspAction type="referred" xml:id="i-XTvBtp4tU192iaGeadpsXW">
          <date when="2016-10-14"/>
        </correspAction>
        <correspAction type="assigned" xml:id="i-Hgmwqk29WcijdrdDD1vsJT">
          <date when="2017-05-17"/>
          <time when="17:04:43"/>
        </correspAction>
        <correspContext corresp="i-Hgmwqk29WcijdrdDD1vsJT">
          <ref type="assignedTo">Utrikesutskottet</ref>
        </correspContext>
        <correspAction type="behandlas_i" xml:id="i-2E8wwHzFvCwD1fxxW1jcxh"/>
        <correspContext corresp="i-2E8wwHzFvCwD1fxxW1jcxh">
          <ref type="uppgift">2016/17:UU15</ref>
          <ref type="ref_dok_id">H401UU15</ref>
          <ref type="ref_dok_typ">bet</ref>
          <ref type="ref_dok_rm">2016/17</ref>
          <ref type="ref_dok_bet">UU15</ref>
          <ref type="ref_dok_titel">Mänskliga rättigheter, demokrati och rättsstatens principer i svensk utrikespolitik</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">Motion till riksdagen 2016/17:1055 av Annika Lillemets och Valter Mutt (båda MP) Ekocid</div>
      </div>
      <div type="motBody">
        <div type="motProposal" subtype="förslag">
          <head xml:id="i-SJ2M2HdTK98GGKodSMmiZu">
            Förslag till riksdagsbeslut
          </head>
          <list>
            <item sortKey="Yrkande 1" xml:id="i-3yX8H9JzWVrRS8uTjqq6KS">
              Riksdagen ställer sig bakom det som anförs i motionen om ekocid
              och tillkännager detta för regeringen.
            </item>
          </list>
        </div>
        <div type="motContent">
          <head type="h1" xml:id="i-RqToDYGxMBa3bob3kedKX6">
            Motivering
          </head>
          <p xml:id="i-Dc4LHSy6q96YCMJhkkGAu7">
            Mineralbrytning i känsliga naturområden, överfiske, skogsskövling,
            utvinning av skiffergas och olja ur tjärsand är exempel på extremt
            miljöskadliga verksamheter som utarmar och förstör ekosystem och
            livsmiljöer över hela jorden. Ofta är skadorna omöjliga att reparera.
            Denna omfattande rovdrift hotar ekosystemen och därmed även fred,
            försörjning och välfärd. Ändå investeras fortfarande enorma summor
            i exempelvis utvinning av fossila bränslen och de exploaterande
            företagens vinster är också enorma. Miljöskadorna och kostnaderna
            däremot drabbar samhället och kommande generationer. Detta är
            förödande och helt ohållbart.
          </p>
          <p xml:id="i-W8jgDPQ1mhCEBRJo5jEQNY">
            Behovet av internationellt bindande lag för att hålla stater
            ansvariga för grova miljöbrott har påtalats länge. Livsmiljöförstörelse,
            ekocid (eng. ecocide), definieras som ”omfattande skada på eller
            förstörelse av ekosystem eller livsmiljö inom ett avgränsat geografiskt
            område, antingen genom mänskligt handlande eller andra orsaker,
            i en sådan omfattning att invånarnas möjligheter till ett fredligt
            åtnjutande av området allvarligt inskränkts”. Ordet kommer av
            grekiska oikos, hem och det latinska caedere, att döda eller föröda.
            Frågan slog igenom på allvar vid FN-konferensen om miljö i Stockholm
            1972. Dåvarande statsminister Olof Palme underströk i sitt välkomsttal
            vikten av att kriminalisera ekocid, mot bakgrund av USA:s användning
            av Agent Orange i Vietnamkriget i syfte att avlöva skog så att
            nordvietnamesiska trupper skulle få svårt att gömma sig. Ett första
            förslag på ekocidkonvention togs fram och presenterades för FN
            redan 1973.
          </p>
          <p xml:id="i-Ek5SChCAkojmXMtwqdhZ5E">
            Under 1990-talet utarbetades Romstadgan som reglerar verksamheten
            för Internationella brottmålsdomstolen i Haag. Romstadgan fastslår
            fyra internationella brott: folkmord, brott mot mänskligheten,
            krigsförbrytelser och anfallskrig. I krigstid är ”omfattande,
            långvarig och allvarlig miljöförstöring” ett brott enligt artikel
            8.2. Brott mot miljön i fredstid var inkluderat när Romstadgan
            togs fram men texten ströks strax innan dokumentet antogs. Det
            som med rätta räknas som ett brott under krigstid kan alltså vara
            lagligt under fredstid.
          </p>
          <p xml:id="i-Tx1dExEjt6xeX4pDoQ5iZb">
            Det är angeläget att ekocid nu definieras som ett internationellt
            brott även i fredstid. Lika väl som juridiska personer idag kan
            åtalas för brott mot mänskliga rättigheter skulle beslutsfattare
            inom såväl politik som företag då kunna hållas personligen ansvariga
            för miljöeffekterna av sina beslut. Avgifter eller böter för att
            åtgärda miljöskador där så är möjligt, är i dagsläget oftast otillräckliga
            och ineffektiva för att hindra ödeläggelse. Företag kan också
            gå i konkurs och lämna notan för exempelvis läckande gruvdammar
            efter sig till samhället.
          </p>
          <p xml:id="i-6knj2MKUEmKc8XQfuADeDM">
            Med ekocidlagstiftning skulle företagsekonomiskt lönsam men miljöskadlig
            och samhällsekonomiskt olönsam verksamhet kunna leda till att
            ansvariga beslutsfattare dras inför rätta om de haft möjlighet
            att förutse risker för förstörelse av livsmiljöer. Den skulle
            ge dem incitament att avstå från sådana riskabla projekt och styra
            om till investeringar i hållbara verksamheter.
          </p>
          <p xml:id="i-ChAwuYaR34kwSaP2fLrqXX">
            Särskilt stor betydelse skulle en internationell lag om ekocid
            få för fattiga länder med svag miljölagstiftning som drabbas hårdast
            av de ökande, gränslösa föroreningar som globaliseringen fört
            med sig och vars befolkningar ofta är de som minst bidragit till
            dem. Kopplingarna mellan förstörda ekosystem och konflikter, ofrivillig
            migration och svårigheter att uppfylla grundläggande mänskliga
            behov blir allt starkare. Det blir allt mer uppenbart att en internationell
            lag mot ekocid är ett nödvändigt verktyg för att värna mänskliga
            rättigheter.
          </p>
          <p xml:id="i-84RMdx1GKHZgjvQUzPaSsA">
            Nyligen beslutade Internationella Brottsmålsdomstolen i Haag
            att också ta sig an miljömål. Enligt organisationen End Ecocide
            är detta ett viktigt steg mot en internationellt gällande ekocidlag.
            Det är emellertid de stater som står bakom Romstadgan som måste
            se till att den blir verklighet.
          </p>
          <p xml:id="i-FSunbDbJgC7dmiQvR4ctgq">
            Sverige bör därför ta initiativ och driva på inom FN och EU för
            att uppdatera det juridiska ramverket så att det blir ett kraftfullt
            verktyg för att förhindra ekocid genom att inkludera det i Romstadgan.
            För att frågan ska lyftas i FN krävs att en stat som undertecknat
            Romstadgan begär ett tillägg till denna. Det kan och bör Sverige
            göra. Detta bör riksdagen ge regeringen tillkänna som sin mening.
          </p>
        </div>
        <div type="motSignatures">
          <list>
            <item xml:id="i-HCF6g1zUEvBRSi17UX5MDk">
              Annika Lillemets (MP)
            </item>
            <item xml:id="i-JzzGBSWLdT92EYcPsoXqpG">
              Valter Mutt (MP)
            </item>
          </list>
        </div>
      </div>
    </body>
  </text>
</TEI>
