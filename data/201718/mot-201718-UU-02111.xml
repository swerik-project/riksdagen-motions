<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201718-UU-02111">
  <teiHeader>
    <fileDesc>
      <titleStmt>
        <title>Ekocid</title>
        <author corresp="i-DLt3BwBDVwBxqxVEki5m5B">av Annika Lillemets m.fl. (MP, V)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2017/18:2111 av Annika Lillemets m.fl. (MP, V)</title>
          <idno type="rdwebb">H5022111</idno>
          <rs type="number">2111</rs>
          <orgName type="comitteeAbbreviation">UU</orgName>
          <ref type="dokument_url_text">http://data.riksdagen.se/dokument/H5022111/text</ref>
          <ref type="dokument_url_html">http://data.riksdagen.se/dokument/H5022111</ref>
          <ref type="dokumentstatus_url_xml">http://data.riksdagen.se/dokumentstatus/H5022111</ref>
          <ref type="docx">http://data.riksdagen.se/fil/C332B260-660B-4B10-B071-15558093A8F6</ref>
          <ref type="pdf">http://data.riksdagen.se/fil/A382BE6B-B6B1-409B-BC76-37A384123747</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-DLt3BwBDVwBxqxVEki5m5B</idno>
            <name>Annika Lillemets</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-FeVXF7pVocmUfQoPXGuJKR</idno>
            <name>Valter Mutt</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-HNw1w34Sd2tGfFnWtdrzZb</idno>
            <name>Jens Holm</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-42mC5GTVNHcPV5LNMmxmrj</idno>
            <name>Carl Schlyter</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-8F2ABTxRT1xe19Re3Cb8pn" type="signed"/>
        <correspContext corresp="i-8F2ABTxRT1xe19Re3Cb8pn">
          <note type="signatory" corresp="i-DLt3BwBDVwBxqxVEki5m5B"/>
          <note type="signatory" corresp="i-FeVXF7pVocmUfQoPXGuJKR"/>
          <note type="signatory" corresp="i-HNw1w34Sd2tGfFnWtdrzZb"/>
          <note type="signatory" corresp="i-42mC5GTVNHcPV5LNMmxmrj"/>
        </correspContext>
        <correspAction xml:id="i-JSpT2iW7MmitA3CFxnDxub" type="submitted">
          <date when="2017-10-03"/>
          <time when="16:25:37"/>
        </correspAction>
        <correspAction xml:id="i-BVMjSmZ68vcYQ61CeXHWdQ" type="reviewed">
          <date when="2017-10-03"/>
          <time when="17:41:38"/>
        </correspAction>
        <correspAction xml:id="i-WsRatt59HhJJM7fFiTjAoW" type="referred">
          <date when="2017-10-13"/>
        </correspAction>
        <correspAction xml:id="i-C29Mpw2BZphvrKA379aD8p" type="assigned">
          <date when="2018-07-05"/>
          <time when="14:37:07"/>
        </correspAction>
        <correspContext corresp="i-C29Mpw2BZphvrKA379aD8p">
          <ref type="assignedTo">Utrikesutskottet</ref>
        </correspContext>
        <correspAction xml:id="i-25XUMP17twFifzBEdscS3J" type="behandlas_i"/>
        <correspContext corresp="i-25XUMP17twFifzBEdscS3J">
          <ref type="uppgift">2017/18:UU15</ref>
          <ref type="ref_dok_id">H501UU15</ref>
          <ref type="ref_dok_typ">bet</ref>
          <ref type="ref_dok_rm">2017/18</ref>
          <ref type="ref_dok_bet">UU15</ref>
          <ref type="ref_dok_titel">FN och mänskliga rättigheter i svensk utrikespolitik</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">
          Motion till riksdagen 2017/18:2111 av Annika Lillemets m.fl.
          (MP, V) Ekocid
        </div>
      </div>
      <div type="motBody">
        <div type="motProposal" subtype="förslag">
          <head xml:id="i-2gfJeN6tF4ktgKFS7kLif2">
            Förslag till riksdagsbeslut
          </head>
          <list>
            <item xml:id="i-Me79U8MN8mdWdVbocTkMcS" sortKey="Yrkande 1">
              Riksdagen ställer sig bakom det som anförs i motionen om ekocid
              och tillkännager detta för regeringen.
            </item>
          </list>
        </div>
        <div type="motContent">
          <head xml:id="i-XCacmTHGEWbpWF4kDQkMsQ" type="h1">
            Motivering
          </head>
          <p xml:id="i-H3qiEyrQFGFSZezTy1MMTM">
            Mineralbrytning i känsliga naturområden, överfiske, skogsskövling,
            utvinning av skiffergas och olja ur tjärsand är exempel på extremt
            miljöskadliga verksamheter som utarmar och förstör ekosystem och
            livsmiljöer över hela jorden. Ofta är skadorna omöjliga att reparera.
            Denna omfattande rovdrift hotar ekosystemen och därmed även fred,
            försörjning och välfärd. Ändå investeras fortfarande enorma summor
            i exempelvis utvinning av fossila bränslen och de exploaterande
            företagens vinster är också enorma. Miljöskadorna och kostnaderna
            däremot drabbar samhället och kommande generationer. Detta är
            förödande och helt ohållbart.
          </p>
          <p xml:id="i-HMhYQXEJSWm9wwX3QMxkU5">
            Behovet av internationellt bindande lag för att hålla stater
            ansvariga för grova miljöbrott har påtalats länge. Livsmiljöförstörelse,
            ekocid (eng. ecocide), definieras som omfattande skada på eller
            förstörelse av ekosystem eller livsmiljö inom ett avgränsat geografiskt
            område, antingen genom mänskligt handlande eller andra orsaker,
            i en sådan omfattning att invånarnas möjligheter till ett fredligt
            åtnjutande av området allvarligt inskränkts. Ordet kommer av grekiska
            oikos, hem och det latinska caedere, att döda eller föröda. Frågan
            slog igenom på allvar vid FN-konferensen om miljö i Stockholm
            1972. Dåvarande statsminister Olof Palme underströk i sitt välkomsttal
            vikten av att kriminalisera ekocid, mot bakgrund av USA:s användning
            av Agent Orange i Vietnamkriget i syfte att avlöva skog så att
            nordvietnamesiska trupper skulle få svårt att gömma sig. Ett första
            förslag på ekocidkonvention togs fram och presenterades för FN
            redan 1973.
          </p>
          <p xml:id="i-AvetuMBxNGhSvNnowWqGQV">
            Under 1990-talet utarbetades Romstadgan som reglerar verksamheten
            för Internationella brottmålsdomstolen i Haag. Romstadgan fastslår
            fyra internationella brott: folkmord, brott mot mänskligheten,
            krigsförbrytelser och anfallskrig. I krigstid är omfattande, långvarig
            och allvarlig miljöförstöring ett brott enligt artikel 8.2. Brott
            mot miljön i fredstid var inkluderat när Romstadgan togs fram
            men texten ströks strax innan dokumentet antogs. Det som med rätta
            räknas som ett brott under krigstid kan alltså vara lagligt under
            fredstid.
          </p>
          <p xml:id="i-VFniRRjzHSBkxTF3EijVck">
            Det är angeläget att ekocid nu definieras som ett internationellt
            brott även i fredstid. Lika väl som juridiska personer idag kan
            åtalas för brott mot mänskliga rättigheter skulle beslutsfattare
            inom såväl politik som företag då kunna hållas personligen ansvariga
            för miljöeffekterna av sina beslut. Avgifter eller böter för att
            åtgärda miljöskador där så är möjligt, är i dagsläget oftast otillräckliga
            och ineffektiva för att hindra ödeläggelse. Företag kan också
            gå i konkurs och lämna notan för exempelvis läckande gruvdammar
            efter sig till samhället.
          </p>
          <p xml:id="i-AfhoipLrascb1fzU3A6uyp">
            Med ekocidlagstiftning skulle företagsekonomiskt lönsam men miljöskadlig
            och samhällsekonomiskt olönsam verksamhet kunna leda till att
            ansvariga beslutsfattare dras inför rätta om de haft möjlighet
            att förutse risker för förstörelse av livsmiljöer. Den skulle
            ge dem incitament att avstå från sådana riskabla projekt och styra
            om till investeringar i hållbara verksamheter.
          </p>
          <p xml:id="i-PaotPyiBMmogEGNq8SAVhR">
            Särskilt stor betydelse skulle en internationell lag om ekocid
            få för fattiga länder med svag miljölagstiftning som drabbas hårdast
            av de ökande, gränslösa föroreningar som globaliseringen fört
            med sig och vars befolkningar ofta är de som minst bidragit till
            dem. Kopplingarna mellan förstörda ekosystem och konflikter, ofrivillig
            migration och svårigheter att uppfylla grundläggande mänskliga
            behov blir allt starkare. Det blir allt mer uppenbart att en internationell
            lag mot ekocid är ett nödvändigt verktyg för att värna mänskliga
            rättigheter.
          </p>
          <p xml:id="i-9XwuWNTNFdy3GCFminMU5f">
            Nyligen beslutade Internationella brottsmålsdomstolen (ICC) i
            Haag att också ta sig an miljömål. Enligt organisationen End Ecocide
            är detta ett viktigt steg mot en internationellt gällande ekocidlag.
            ICC:s nya policy innebär att miljöfall kan tas upp i domstolen
            inom ramen för brott mot mänskligheten. Det är bra, men ännu bättre
            vore en renodlad ekocidtillämpning där alla fall med omfattande
            miljöförstöring, även om de inte är direkt kopplade till människors
            välfärd skulle vara åtalbara. Det skulle skicka en viktig signal
            om att förstörelse av naturen i sig är ett brott.
          </p>
          <p xml:id="i-BJaftbUA1MGSCfCLpYN9Pj">
            Sverige bör därför ta initiativ och driva på inom FN och EU för
            att uppdatera det juridiska ramverket så att det blir ett kraftfullt
            verktyg för att förhindra ekocid genom att inkludera det i Romstadgan.
            För att frågan ska lyftas i FN krävs att en stat som undertecknat
            Romstadgan begär ett tillägg till denna. Det kan och bör Sverige
            göra. Detta bör riksdagen ge regeringen tillkänna som sin mening.
          </p>
        </div>
        <div type="motSignatures">
          <list>
            <item xml:id="i-GCFwr3J6fRhsmqyGvHGpqX">
              Annika Lillemets (MP)
            </item>
            <item xml:id="i-AGzADCbqGcjF3vuG74Vm9w">
              Valter Mutt (MP)
            </item>
            <item xml:id="i-USwzoiPrEa1ZTgjaS4Qa5w">
              Jens Holm (V)
            </item>
            <item xml:id="i-3RPmwyfhm9vHBbZ92Fzriw">
              Carl Schlyter (MP)
            </item>
          </list>
        </div>
      </div>
    </body>
  </text>
</TEI>
