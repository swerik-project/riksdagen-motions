<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202223-SoU-00085">
  <teiHeader>
    <fileDesc>
      <titleStmt>
        <title>En äldreomsorg för framtiden</title>
        <author corresp="i-9XTMNkDLu5u66FsWiwysh1">av Karin Rågsjö m.fl. (V)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2022/23:85 av Karin Rågsjö m.fl. (V)</title>
          <idno type="rdwebb">HA0285</idno>
          <rs type="number">85</rs>
          <orgName type="comitteeAbbreviation">SoU</orgName>
          <ref type="dokument_url_text">https://data.riksdagen.se/dokument/HA0285/text</ref>
          <ref type="dokument_url_html">https://data.riksdagen.se/dokument/HA0285</ref>
          <ref type="dokumentstatus_url_xml">https://data.riksdagen.se/dokumentstatus/HA0285</ref>
          <ref type="pdf">https://data.riksdagen.se/fil/C90BD741-3CE4-4158-B633-5C5D4735E9FE</ref>
          <ref type="docx">https://data.riksdagen.se/fil/F7273F0A-650A-4544-AEE2-D9F7B788607B</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-9XTMNkDLu5u66FsWiwysh1</idno>
            <name>Karin Rågsjö</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-DthTyR9U9R8S6NVcPNcNQA</idno>
            <name>Ida Gabrielsson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-Xte2hVf6qgEgJA6sWB1cDH</idno>
            <name>Malcolm Momodou Jallow</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-3SiHjpmKqDX1ahURx9ZWt3</idno>
            <name>Maj Karlsson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-QrNvzg6SGj92wj2YY77ZNA</idno>
            <name>Isabell Mixter</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-Xbq1HVkxhCYVmfPLN63HRo</idno>
            <name>Daniel Riazat</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-EgXqeVnPhVAxu5tLpK9F8M</idno>
            <name>Vasiliki Tsouplaki</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-D69h8DnhfiSkSnVntitpiq" type="signed"/>
        <correspContext corresp="i-D69h8DnhfiSkSnVntitpiq">
          <note type="signatory" corresp="i-9XTMNkDLu5u66FsWiwysh1"/>
          <note type="signatory" corresp="i-DthTyR9U9R8S6NVcPNcNQA"/>
          <note type="signatory" corresp="i-Xte2hVf6qgEgJA6sWB1cDH"/>
          <note type="signatory" corresp="i-3SiHjpmKqDX1ahURx9ZWt3"/>
          <note type="signatory" corresp="i-QrNvzg6SGj92wj2YY77ZNA"/>
          <note type="signatory" corresp="i-Xbq1HVkxhCYVmfPLN63HRo"/>
          <note type="signatory" corresp="i-EgXqeVnPhVAxu5tLpK9F8M"/>
        </correspContext>
        <correspAction type="submitted" xml:id="i-TG4A4dyRbbmVZbgudLyYQe">
          <date when="2022-11-15"/>
          <time when="15:10:42"/>
        </correspAction>
        <correspAction type="reviewed" xml:id="i-EjJa1vzMwz9Dbr5ERL41Gc">
          <date when="2022-11-16"/>
          <time when="16:06:38"/>
        </correspAction>
        <correspAction type="referred" xml:id="i-SmYwKeUFFagGrDeAgJP5Jo">
          <date when="2022-12-01"/>
        </correspAction>
        <correspAction type="assigned" xml:id="i-Rhj6jBEZqyRzB5YPuWTDXF">
          <date when="2023-10-31"/>
          <time when="16:51:15"/>
        </correspAction>
        <correspContext corresp="i-Rhj6jBEZqyRzB5YPuWTDXF">
          <ref type="assignedTo">Socialutskottet</ref>
        </correspContext>
        <correspAction type="behandlas_i" xml:id="i-9ZHP5BNWy9RhX3WzHWmAD6"/>
        <correspContext corresp="i-9ZHP5BNWy9RhX3WzHWmAD6">
          <ref type="uppgift">2022/23:SoU20</ref>
          <ref type="ref_dok_id">HA01SoU20</ref>
          <ref type="ref_dok_typ">bet</ref>
          <ref type="ref_dok_rm">2022/23</ref>
          <ref type="ref_dok_bet">SoU20</ref>
          <ref type="ref_dok_titel">Folkhälsa</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-PibfRzr1oeHqR8fU4cuYn6"/>
        <correspContext corresp="i-PibfRzr1oeHqR8fU4cuYn6">
          <ref type="uppgift">2022/23:SoU22</ref>
          <ref type="ref_dok_id">HA01SoU22</ref>
          <ref type="ref_dok_typ">bet</ref>
          <ref type="ref_dok_rm">2022/23</ref>
          <ref type="ref_dok_bet">SoU22</ref>
          <ref type="ref_dok_titel">Äldreomsorg</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-6h1xX7MoJ7wcBMAz4MtVhC"/>
        <correspContext corresp="i-6h1xX7MoJ7wcBMAz4MtVhC">
          <ref type="uppgift">2022/23:UbU9</ref>
          <ref type="ref_dok_id">HA01UbU9</ref>
          <ref type="ref_dok_typ">bet</ref>
          <ref type="ref_dok_rm">2022/23</ref>
          <ref type="ref_dok_bet">UbU9</ref>
          <ref type="ref_dok_titel">Vuxenutbildning</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">Motion till riksdagen 2022/23:85 av Karin Rågsjö m.fl. (V) En äldreomsorg för framtiden</div>
      </div>
      <div type="motBody">
        <div type="TOC" xml:id="i-FTYg4QX6m72JnMMgndgAdr">
          <head xml:id="i-9w49KvTJH8Sdv4odfbUh3P">
            1 Innehållsförteckning
          </head>
          <list>
            <item style="indent-level: 1">
              1 Innehållsförteckning
            </item>
            <item style="indent-level: 1">
              2 Förslag till riksdagsbeslut
            </item>
            <item style="indent-level: 1">
              3 Inledning
            </item>
            <item style="indent-level: 1">
              4 Kompetensförsörjning och personalens villkor och arbetsmiljö
            </item>
            <item style="indent-level: 1">
              5 Rätt till särskilt boende
            </item>
            <item style="indent-level: 1">
              6 Privata utförare
            </item>
            <item style="indent-level: 1">
              7 Planering för trygg vård och omsorg
            </item>
          </list>
        </div>
        <div type="motProposal" subtype="förslag">
          <head xml:id="i-f2HdLY1MfyWrexMb44CSK">
            2 Förslag till riksdagsbeslut
          </head>
          <list>
            <item sortKey="Yrkande 1" xml:id="i-Pybwz9n1fwNo4PD1pZftfR">
              Riksdagen ställer sig bakom det som anförs i motionen om att
              regeringen bör återkoppla till riksdagen årligen om hur äldreomsorgen
              har utvecklats samt redogöra för identifierade kommande behov
              och tillkännager detta för regeringen.
            </item>
          </list>
          <list>
            <item sortKey="Yrkande 2" xml:id="i-71GYbaFatHJ1S5BoT1NDP5">
              Riksdagen ställer sig bakom det som anförs i motionen om att
              regeringen bör vidta åtgärder för att stärka den medicinska kompetensen
              genom krav på specialistutbildning i geriatrik, eller annan jämförbar
              kompetens, för de läkare som arbetar inom äldreomsorgen, och detta
              tillkännager riksdagen för regeringen.
            </item>
          </list>
          <list>
            <item sortKey="Yrkande 3" xml:id="i-U2wG5fFJkXCVzNjy29XkuG">
              Riksdagen ställer sig bakom det som anförs i motionen om att
              regeringen bör ta initiativ till att utveckla samtliga specialistutbildningar
              för undersköterskor på yrkeshögskolenivå samt tillse att dessa
              är nationellt sammanhållna och tillkännager detta för regeringen.
            </item>
          </list>
          <list>
            <item sortKey="Yrkande 4" xml:id="i-DgaBPEhNUF8A2F5dpyHtXt">
              Riksdagen ställer sig bakom det som anförs i motionen om att
              regeringen bör genomföra en kartläggning på nationell nivå av
              antalet särskilda boenden i kommunerna samt hur många beslut som
              fattas att bevilja respektive avslå ansökningar om särskilt boende
              för äldre och tillkännager detta för regeringen.
            </item>
          </list>
          <list>
            <item sortKey="Yrkande 5" xml:id="i-SEjGNV88ijZ2vU4NayeQAN">
              Riksdagen ställer sig bakom det som anförs i motionen om att
              regeringen bör vidta åtgärder för att genomföra de lagändringar
              som krävs för att bättre tillgodose äldres rätt till särskilt
              boende och tillkännager detta för regeringen.
            </item>
          </list>
          <list>
            <item sortKey="Yrkande 6" xml:id="i-3V2ttm1MsUVAq3mUUfmy78">
              Riksdagen ställer sig bakom det som anförs i motionen om att
              regeringen bör ta initiativ till att ändra nationella riktlinjer
              i syfte att oro och ensamhet ska utgöra grund vid bedömning av
              rätten till särskilt boende och tillkännager detta för regeringen.
            </item>
          </list>
          <list>
            <item sortKey="Yrkande 7" xml:id="i-GgZ2y8LfyhVcrr8gjaW3Ge">
              Riksdagen ställer sig bakom det som anförs i motionen om att
              regeringen bör ta initiativ till ändrade riktlinjer så att alla
              över 85 år ska erbjudas insatsen särskilt boende och tillkännager
              detta för regeringen.
            </item>
          </list>
          <list>
            <item sortKey="Yrkande 8" xml:id="i-NhEezw1zhEGvmjxK1bfvRZ">
              Riksdagen ställer sig bakom det som anförs i motionen om att
              regeringen bör ges i uppdrag att utreda privata företag som erbjuder
              dyra boenden och skattesubventionerade tilläggstjänster och hur
              detta påverkar kommunernas lagstadgade skyldighet att erbjuda
              bra kommunala boenden och tillkännager detta för regeringen.
            </item>
          </list>
          <list>
            <item sortKey="Yrkande 9" xml:id="i-Ko4bo36DZyTcU4JiNHC2Au">
              Riksdagen ställer sig bakom det som anförs i motionen om att
              regeringen bör genomföra de lagändringar som krävs för att privata
              vårdbolag som får statligt stöd inte samtidigt ska kunna dela
              ut bonusar till chefer och tillkännager detta för regeringen.
            </item>
          </list>
          <list>
            <item sortKey="Yrkande 10" xml:id="i-NsYSfwLFCsEgx9d4YtcPTy">
              Riksdagen ställer sig bakom det som anförs i motionen om att
              regeringen bör återkräva statligt stöd till privata vårdbolag
              vid varje fall av bonusutdelning och tillkännager detta för regeringen.
            </item>
          </list>
          <list>
            <item sortKey="Yrkande 11" xml:id="i-PZZQXaJwV3KA9vppUiwEP3">
              Riksdagen ställer sig bakom det som anförs i motionen om att
              regeringen bör ta initiativ till att utreda förslaget om ökade
              befogenheter för medicinskt ansvarig sjuksköterska (MAS) att ha
              tillsynsansvar för både kommunala och privata vårdgivare och tillkännager
              detta för regeringen.
            </item>
          </list>
          <list>
            <item sortKey="Yrkande 12" xml:id="i-8Vko11yZVsKXdgNUyMVXdd">
              Riksdagen ställer sig bakom det som anförs i motionen om att
              regeringen bör ge lämplig myndighet i uppdrag att ta fram ett
              vaccinationsprogram för äldre och tillkännager detta för regeringen.
            </item>
          </list>
          <list>
            <item sortKey="Yrkande 13" xml:id="i-DSeiNVzp725wfhAGfJMHKk">
              Riksdagen ställer sig bakom det som anförs i motionen om att
              regeringen bör utreda möjligheten att erbjuda alla personer över
              65 år en hälsobedömning som förebyggande insats och tillkännager
              detta för regeringen.
            </item>
          </list>
          <list>
            <item sortKey="Yrkande 14" xml:id="i-5es9w2kXbeL4iHganbY7vu">
              Riksdagen ställer sig bakom det som anförs i motionen om att
              regeringen bör ta initiativ till att det på varje äldreboende
              ska finnas en fast och namngiven läkarkontakt knuten till verksamheten
              samt att det ska finnas en sjuksköterska på varje särskilt boende
              dygnet runt under veckans alla dagar och tillkännager detta för
              regeringen.
            </item>
          </list>
          <list>
            <item sortKey="Yrkande 15" xml:id="i-6nxFCJM7HM2M7guSBrni3f">
              Riksdagen ställer sig bakom det som anförs i motionen om att
              regeringen bör återkomma med förslag på åtgärder som säkerställer
              att det på varje äldreboende samt inom hemtjänsten i varje kommun
              finns en beredskapsplan för utbrott av virus och pandemier och
              tillkännager detta för regeringen.
            </item>
          </list>
        </div>
        <div type="motContent">
          <head type="h1" xml:id="i-GtMUqbK3d4gEqoxQ64G6un">
            3 Inledning
          </head>
          <p xml:id="i-Wr7L6HSJWofoz6gkUooeFE">
            Vänsterpartiet har under lång tid påpekat risken med nedmontering
            och fragmentisering av den svenska välfärden. Tyvärr har vi kunnat
            konstatera genom konsekvenserna av coronapandemin att det tydligt
            har lett till stora brister särskilt inom äldreomsorgen. Besparingar
            och privatiseringar har bidragit till en kraftigt underdimensionerad
            vård och omsorg och utifrån konsekvenserna av den höga smittspridningen
            kan vi bara beklaga utvecklingen. Situationen inom äldreomsorgen
            har genom detta även påmint oss om den ojämlikhet och ojämställdhet
            som råder.
          </p>
          <p xml:id="i-BtB3XhVKgbMVwvGxSxnoAa">
            Vänsterpartiet har lyft frågan om dessa och andra redan tidigare
            konstaterade brister inom äldreomsorgen samt behov av ökad bemanning
            och kompetens vid upprepade tillfällen genom åren. Givet att antalet
            personer över 80 år kommer att öka med ca 50 procent till 2028,
            enligt SCB, är det av vikt att vidta åtgärder nu för att ha en
            beredskap för kommande behov av såväl medicinsk kompetens som
            tillräckligt antal anställda. Utan en utbyggd äldreomsorg faller
            det på anhörigas lott att ta ett ökat ansvar och det är ett faktum
            att kvinnor är överrepresenterade både bland personal och bland
            dem som tar ett stort ansvar för äldre familjemedlemmar. En utbyggd
            och välfungerande äldreomsorg är därför en förutsättning för att
            kvinnor ska kunna delta fullt ut på arbetsmarknaden.
          </p>
          <p xml:id="i-Hdrza8TjqzsEoPJsXRnqu1">
            Det måste gå att lita på äldreomsorgen, både för dem som behöver
            stöd, vård och omsorg och deras anhöriga, men även för personal
            som behöver goda arbetsförhållan­den.
          </p>
          <head type="h1" xml:id="i-Xh6Tu8gF1fVWL8bWYhUv8X">
            4 Kompetensförsörjning och personalens villkor och arbetsmiljö
          </head>
          <p xml:id="i-KTHLNYgWkkRWWjJ8kqjPtw">
            Vänsterpartiet vill satsa på ökad personaltäthet och mer fortbildning
            inom äldreomsor­gen för att få personal att stanna i yrket och
            på så vis skapa en stabil och likvärdig äldreomsorg i hela Sverige.
          </p>
          <p xml:id="i-cyQG6AMAczwG29qZgJPw9">
            Behovet av att säkerställa att det finns tillräckligt med personal
            inom äldreomsorgen har varit akut under lång tid och är det tyvärr
            fortfarande. Bemanning och kompetens är en förutsättning för att
            det ska vara möjligt att upprätthålla en hög kvalitet och därmed
            ge den rätt till vård och omsorg som vi alla har. För att få en
            jämlik äldreomsorg behöver kommunerna tillföras tillräckliga resurser
            och arbetsvillkoren för äldreomsor­gens personal förbättras. Den
            stora privatiseringsvågen har medfört försämringar i vårdkvaliteten
            och new public management har medfört att marknadspriser satts
            på äldre och sjuka människor.
          </p>
          <p xml:id="i-JKeipBQZDyHFiLK2NYbvGC">
            Vänsterpartiet menar att det inte går att tillämpa idéer om hur
            varuproduktion fungerar inom äldreomsorg. Att i alla skeden alltid
            försöka minska kostnader och skapa en ekonomisk effektivitet dränerar
            omsorgen på mänsklig värdighet. Våra äldre måste ses som individer
            med egna behov, inte som enheter som ska generera ett ekonomiskt
            överskott till aktieägarna i privata företag. Livskvalitet kostar
            och tar tid. Det finns således behov av att både anställa mer
            personal och ge ökade möjligheter till kompetensutveckling och
            karriärvägar, samtidigt som bemanningen måste planeras utifrån
            de stora pensionsavgångar som är att vänta. Det är viktigt att
            det finns en tydlighet kring bemanning och utbildning inom hela
            landet i syfte att Sverige ska ha en jämlik äldreomsorg och det
            är oerhört viktigt att ha prognoser för framtiden.
          </p>
          <p xml:id="i-S7Lca3Dee2KWngJxAu2y41">
            Regeringen bör återkoppla till riksdagen årligen om hur äldreomsorgen
            har utveck­lats samt redogöra för identifierade kommande behov.
            Detta bör riksdagen ställa sig bakom och ge regeringen till känna.
          </p>
          <p xml:id="i-Ddu9kaueaaDwY6fGhMoKXa">
            Bristen på geriatriker, geriatrisk kompetens och medicinsk ledning
            i många kommuner har lett till oförsvarliga brister. Kunskaper
            och vårdinsatser behöver kraftigt förstärkas inom det geriatriska
            området och inom de delar av primärvården som har ansvar för äldre
            personer inom kommunal omsorg. Kommunerna saknar ofta läkare i
            sin organisation och avtal om läkartillgång med regionerna är
            otillräckliga. Den geriatriska kompetensen behöver öka. Coronapandemin
            har, som vi om och om igen konstaterat, synliggjort detta i många
            kommuner. Trygghet uppnås med stark kontinuitet där de äldre och
            personalen känner varandra väl. Den medicinska kompetensen måste
            vara hög, inte minst kring demens och övrig geriatrik, och vara
            kopplad till regionernas sjukvård. I takt med att vi lever allt
            längre ökar behoven av stöd och omsorg, men även av sjukvård.
            Organiseringen av vård och omsorg måste utgå från denna verklighet.
            De äldre multisjuka behöver en sammanhållen vård och omsorg med
            hög medicinsk kompetens. De flesta äldre personer som bor i särskilda
            boenden och som har hemsjuk­vård har en omfattande och komplicerad
            sjukdomsbild. Utvecklingen med att fler blir allt äldre och att
            vårdbehoven bland de äldre därmed också ökar har dock inte åtföljts
            av utveckling av och tillgång till adekvat medicinsk kompetens.
          </p>
          <p xml:id="i-QcL9YTp9VMgXidoTby7S4A">
            Regeringen bör vidta åtgärder för att stärka den medicinska kompetensen
            genom krav på specialistutbildning i geriatrik, eller annan jämförbar
            kompetens, för de läkare som arbetar inom äldreomsorgen. Detta
            bör riksdagen ställa sig bakom och ge regeringen till känna.
          </p>
          <p xml:id="i-2bMusqGJsi16DfM8xPzxAy">
            Utifrån förslagen i propositionen Stärkt kompetens i vård och
            omsorg – reglering av undersköterskeyrket
            <ref target="i-5FZgSzYv1PDhq1fkJeJbHY">
              [1]
            </ref>
            <ref target="i-P1W1rzcxFexLGytbsaNYDn">
              [2]
            </ref>
          </p>
          <p xml:id="i-VjPjXrYw8gNQKCryt37kHW">
            Med hänsyn till den förväntade ökad förekomsten av omfattande
            och sammansatta vårdbehov bland äldre personer som får kommunal
            vård och omsorg, i kombination med ökade kvalitetskrav, är det
            angeläget att undersköterskors kompetens regleras och säkerställs
            på nationell nivå.
          </p>
          <p xml:id="i-5Woew46FHumHLqY9WzkEcV">
            Regeringen bör ta initiativ till att utveckla samtliga specialistutbildningar
            för undersköterskor på yrkeshögskolenivå samt tillse att dessa
            är nationellt sammanhållna. Detta bör riksdagen ställa sig bakom
            och ge regeringen till känna.
          </p>
          <head type="h1" xml:id="i-WDPBBbKgjHb3qqZW5647sE">
            5 Rätt till särskilt boende
          </head>
          <p xml:id="i-Tapkzm96WpmUiz4RwpbPhK">
            Frågan om en äldreomsorg med insatser och tryggt boende i syfte
            att tillgodose äldres behov av och rätt till särskilt boende är
            både en jämlikhets- och jämställdhetsfråga som Vänsterpartiet
            lyft tidigare, liksom frågan om att det är flest kvinnor som vårdar
            anhöriga och att det därför finns behov av stöd och avlastning
            och att samhället faktiskt tar sitt ansvar.
          </p>
          <p xml:id="i-K2KVZsCsjCQEMx4nTpTpjA">
            Sedan början av 2000-talet har en omfördelning skett från särskilda
            boenden till insatser i de egna hemmen. Antalet personer som bor
            i särskilt boende har därför minskat och kommunerna har i stället
            satsat på att fler ska bo hemma med hemtjänst. Statistik från
            Socialstyrelsen visar att 108 000 personer bodde på ett särskilt
            boende 2020 medan antalet som beviljats samma insats 2021 var
            drygt 104 500 personer.
          </p>
          <p xml:id="i-9KTKqBr9VNpnfTqoYysfam">
            Att fler ska bo kvar hemma längre är ett sätt för kommunerna
            att hålla nere kostnadsökningarna och Vänsterpartiet anser att
            den utvecklingen är negativ då den går ut över de äldres behov
            samt begränsar deras möjligheter till inflytande och valfrihet.
            Äldre ska kunna bo hemma så länge de själva vill, men när behovet
            av stöd ökar och de vill flytta måste det finnas möjlighet till
            det.
          </p>
          <p xml:id="i-TQbTkXLRsJmPn8tQ3wwxH6">
            Av en artikel i Aftonbladet från januari 2022 framgår att tusentals
            äldre svenskar får avslag när de söker plats på ett äldreboende.
            Äldre och deras anhöriga beskriver hur de upplever kampen för
            att få komma in i tryggheten efter att ha fått avslag på sina
            ansökningar både av kommunen och av förvaltningsrätten med motiveringen
            att deras behov kan tillgodoses med insatser i det egna hemmet
            som kan ge s.k. skälig levnads­nivå, som anges i lagen. Flera
            äldre beskriver den otrygghet det innebär att ha hjälp hemma av
            många olika människor. För en del är anhöriga till stor hjälp
            men samtidigt bidrar det ofta till en känsla av skuld hos den
            äldre. Detta gäller ofta människor som är mellan 80 och 90 år
            och som ibland även har demenssjukdom, och flera anhöriga vittnar
            om en evig kamp mot myndigheterna.
          </p>
          <p xml:id="i-T4SJTXiBXQCpc3AJ1KyoZB">
            Vänsterpartiet har tidigare ställt en fråga till den dåvarande
            socialministern efter en granskning som Sveriges Radios Ekot gjorde
            hösten 2021 som också visade att många äldre får avslag på sina
            ansökningar om att flytta till äldreboenden.
            <ref target="i-D2XEAoPRPF8okN4EKV7y17">
              [3]
            </ref>
          </p>
          <p xml:id="i-XmTqvqxpZKLZDM27zbtJKp">
            Riktlinjerna och handläggningen vad gäller särskilt boende varierar
            kraftigt över landet. Antalet bifall och avslag bör jämföras mellan
            kommunerna tillsammans med vilka motiv som anges i besluten vid
            avslag på ansökningar om särskilt boende. Det bör också jämföras
            i vilken omfattning avslag överklagas och huruvida de innehåller
            socioekonomiska skillnader. Det skulle en transparent bild över
            hela landet och i alla kommuner samlat kunna ge för att komma
            till rätta med osakliga skillnader vad gäller handläggningen avseende
            särskilt boende. Lärdomarna från en sådan helhetsbild bör leda
            till att åtgärder tas fram för att öka likvärdigheten och tillgången
            till särskilda boenden över hela landet. För Vänsterpartiet är
            det angeläget att ge människor ett tryggt boende och adekvat stöd
            när de vill ha och behöver få det.
          </p>
          <p xml:id="i-9hu1rP5m5LYSAAtFvUvGY4">
            Regeringen bör genomföra en kartläggning på nationell nivå över
            antalet särskilda boenden i kommunerna samt hur många beslut som
            fattas att bevilja respektive avslå ansökningar om särskilt boende
            för äldre. Detta bör riksdagen ställa sig bakom och ge regeringen
            till känna.
          </p>
          <p xml:id="i-T7MWXszxwoQZC8dFnQBMME">
            Vidare bör regeringen vidta åtgärder för att genomföra de lagändringar
            som krävs för att bättre tillgodose äldres rätt till särskilt
            boende. Detta bör riksdagen ställa sig bakom och ge regeringen
            till känna.
          </p>
          <p xml:id="i-EAywe9NKDFbAXvUVWBHg3M">
            Ensamhet har visat sig innebära att risken för en för tidig död
            ökar med 26 procent, enligt en tidigare metaanalys.
            <ref target="i-WkV3qd8mwZSRtEGHiHvjPi">
              [4]
            </ref>
          </p>
          <p xml:id="i-U8EsTGB3Gq2ptZP3x5AECh">
            Vänsterpartiet har tidigare lämnat förslag om att öka möjligheten
            till gemensamhets­boenden och kollektivhus med aktiviteter samt
            även sociala aktiviteter som inte är kopplade till boenden. Men
            att minska ensamheten för äldre är en allt viktigare uppgift och
            med beaktande av att upplevelse av ensamhet och oro faktiskt är
            en stor hälsorisk bör även dessa behov kunna ligga till grund
            för en bedömning av rätten till särskilt boende.
          </p>
          <p xml:id="i-2RSMRh4wV7rsBQPWv6XMFS">
            Regeringen bör ta initiativ till att ändra nationella riktlinjer
            i syfte att oro och ensam­het ska utgöra grund vid bedömning av
            rätten till särskilt boende. Detta bör riksdagen ställa sig bakom
            och ge regeringen till känna.
          </p>
          <p xml:id="i-Dm4AeMZxcfYDwKZ6TXqGMV">
            Vidare bör regeringen ta initiativ till ändrade riktlinjer så
            att alla över 85 år ska erbjudas insatsen särskilt boende. Detta
            bör riksdagen ställa sig bakom och ge regeringen till känna.
          </p>
          <head type="h1" xml:id="i-J8YpBMchJgxZxvPUr1x61d">
            6 Privata utförare
          </head>
          <p xml:id="i-FZr7wLnmtRqyDcYvuPavMo">
            Under de senaste åren har det, särskilt på större orter med större
            andel invånare med höga inkomster, växt fram privata äldreboenden
            där utförarna vänder sig till äldre som förväntas efterfråga en
            hög standard. Eftersom privata, men inte kommunala, utförare får
            erbjuda skattesubventionerade tilläggstjänster med rutavdrag kan
            endast den som har råd köpa extra tjänster utöver den skäliga
            levnadsnivå som äldreomsorgen enligt socialtjänstlagen ska erbjuda
            alla.
          </p>
          <p xml:id="i-8jRx6uTgHTg2cpbbUHymGB">
            Vänsterpartiet ställer sig frågande till om det verkligen är
            alla skattebetalares vilja och uppgift att bidra med finansiering
            till denna utveckling. Samtidigt som dessa subventioner finns
            är kostnaderna för att bo på högstandardboenden tillräckligt höga
            för att utestänga de med lägre inkomster. Det är en träffsäker
            modell för att subventionera bättre bemedlades liv och boende.
          </p>
          <p xml:id="i-5cfKVYr5EDo1Zw9BbAkchT">
            Frågan om en äldreomsorg med insatser och tryggt boende för alla
            är både en jämlikhets- och jämställdhetsfråga som Vänsterpartiet
            vill belysa. Det har funnits och finns olika exempel på boendeformer
            för äldre, både sådana som kräver biståndsbedöm­ning, dvs. beslut
            enligt socialtjänstlagen, och andra former utan motsvarande krav.
            Det behöver finnas ett varierat utbud av boendeformer i kommunal
            regi för personer över 65 år.
          </p>
          <p xml:id="i-U2LMtitD4fABMgxwVjJFeD">
            Regeringen bör ges i uppdrag att utreda privata företag som erbjuder
            dyra boenden och skattesubventionerade tilläggstjänster och hur
            detta påverkar kommunernas lagstadgade skyldighet att erbjuda
            bra kommunala boenden. Detta bör riksdagen ställa sig bakom och
            ge regeringen till känna.
          </p>
          <p xml:id="i-B7dwWyjKLrzLc47vLk2QbW">
            Vänsterpartiet vill ha en äldreomsorg som präglas av trygghet,
            omsorg och värdig­het. För detta behövs tillräckliga resurser
            och goda arbetsvillkor för personalen. I och med införandet av
            lagen om valfrihetssystem (LOV) 2009 finns ett stort antal privata
            utförare av äldreboenden inom den svenska äldreomsorgen. Kvalitetssäkring
            av äldreomsorg är en fråga som hamnat allt mer i fokus i takt
            med att andelen privata utförare ökat och under coronapandemin
            har denna fråga i högsta grad aktualiserats. Reglerna behöver
            ändras då uppdraget inom äldreomsorgen är ett enda, nämligen att
            skydda äldre. För det ändamålet måste personalen ges rimliga arbetsvillkor
            så att den kan utföra sitt arbete.
          </p>
          <p xml:id="i-StLBYB49WCThadn3y2KxVU">
            Vänsterpartiet lämnade våren 2021 ett förslag till ett utskottsinitiativ
            med anledning av att det privata vårdbolaget Attendo både hade
            fått statligt bidrag och samtidigt betalat ut bonusar till sin
            ledning. Privata bolag som agerar på det viset har förverkat sin
            rätt att få del av statliga medel.
          </p>
          <p xml:id="i-FjZUUGmWfG52ScbEWjyBSa">
            Regeringen bör genomföra de lagändringar som krävs för att privata
            vårdbolag som får statligt stöd inte samtidigt ska kunna dela
            ut bonusar till chefer. Detta bör riksdagen ställa sig bakom och
            ge regeringen till känna.
          </p>
          <p xml:id="i-TK5kWQ37H5RwTgWjzWwtaE">
            Vidare bör regeringen återkräva statligt stöd till privata vårdbolag
            vid varje fall av bonusutdelning. Detta bör riksdagen ställa sig
            bakom och ge regeringen till känna.
          </p>
          <head type="h1" xml:id="i-NUGnj8SqE7AYbm25aWdXMZ">
            7 Planering för trygg vård och omsorg
          </head>
          <p xml:id="i-QUt2c6Br38nawsxAPRFXfJ">
            Inom det verksamhetsområde som kommunen bestämmer ska det finnas
            sjuksköterskor med ett särskilt medicinskt ansvar, s.k. medicinskt
            ansvarig sjuksköterska (MAS). De uppgifter som åligger medicinskt
            ansvariga sjuksköterskor innebär att de har ansvar för kvalitet
            och säkerhet i den verksamhet som en kommun bedriver enligt 18
            och 18 a §§ hälso- och sjukvårdslagen. Ansvaret avser den vård
            och behandling som patienterna ges samt de krav som ställs på
            läkemedelshantering, dokumentation och anmälan av skador m.m.
            i hälso- och sjukvårdsverksamhet.
          </p>
          <p xml:id="i-JVsYqfvXB4VKVkEiYjvSwY">
            Vänsterpartiet vill förtydliga vikten av att en MAS är anställd
            av kommunen med tillsynsansvar över både kommunala och privata
            utförare. Att det finns möjlighet för privata aktörer att ha en
            anställd MAS ser vi som riskabelt då befattningen bör vara oberoende.
            Vänsterpartiet anser att MAS viktiga roll när det gäller säkerhet
            och kvalitet gör att tjänsten bör ges ökade befogenheter att inspektera
            kommunala och privata vårdgivare.
          </p>
          <p xml:id="i-KaG734cVtitAuQvoGrG9vG">
            Regeringen bör ta initiativ till att utreda förslaget om ökade
            befogenheter för en medicinskt ansvarig sjuksköterska (MAS) att
            ha tillsynsansvar för både kommunala och privata vårdgivare. Detta
            bör riksdagen ställa sig bakom och ge regeringen till känna.
          </p>
          <p xml:id="i-6HTnzb59wsgS3RJZUMuKQE">
            Vaccination är viktigt för att förebygga allvarlig sjukdom och
            en av de mest effek­tiva åtgärder som finns för bättre folkhälsa.
            Samtidigt medför det att kostnaderna för hälso- och sjukvården
            minskar.
          </p>
          <p xml:id="i-U1A6uDaSJqywBKex3LgD3V">
            För Vänsterpartiet är det självklart att säkra och kostnadseffektiva
            vaccin mot sjukdomar som innebär en hög risk för allvarlig sjukdom
            bör erbjudas alla äldre. Folkhälsomyndigheten rekommenderar införande
            av vaccinering mot influensa och pneumokocker och för bältros
            pågår utredning. För enskilda krävs intresse, kunskap och initiativ
            för att göra egna val kring vaccinering, vilket får till följd
            att vaccinations­graden är låg i stora befolkningsgrupper och
            socioekonomisk status kan vara avgörande.
          </p>
          <p xml:id="i-Mneu845FiaAx23qUfgZ86a">
            Regeringen bör ge en lämplig myndighet i uppdrag att ta fram
            ett vaccinations­program för äldre. Detta bör riksdagen ställa
            sig bakom och ge regeringen till känna.
          </p>
          <p xml:id="i-LQ3cHTLXzTMFoz1o5vZiB4">
            Socialstyrelsen konstaterade redan 2018 i sin lägesrapport Bästa
            möjliga hälsa och en hållbar hälso- och sjukvård, behov av fördjupad
            kompetens i syfte att ha större fokus på hälsofrämjande och sjukdomsförebyggande
            arbete. Hälso- och sjukvårdens insatser för att påverka ohälsosamma
            levnadsvanor har ökat något de senaste åren, men arbetet ligger
            fortfarande på en låg nivå i förhållande till hur många som kan
            ha nytta av stöd för att förändra sina levnadsvanor. Enligt Nationella
            vårdkompetensrådets redovisning kommer det att få betydelse för
            hälso- och sjukvårdens långsiktiga hållbarhet hur väl hälso- och
            sjukvården lyckas med preventiva insatser. Förebyggande och rehabiliter­ande
            åtgärder är den främsta åtgärden för att begränsa framtida kostnader,
            men också viktigt för närståendes situation och hälsa.
          </p>
          <p xml:id="i-WMkJQ6A4Lq9cFikEyHZxDK">
            Regeringen bör utreda möjligheten att erbjuda alla personer över
            65 år en hälso­bedömning som förebyggande insats. Detta bör riksdagen
            ställa sig bakom och ge regeringen till känna.
          </p>
          <p xml:id="i-Db8cuEfm8FZStRLH288TEd">
            När komplexa vård- och omsorgsbehov föreligger eller när en person
            har någon form av kognitiv sjukdom är det särskilt viktigt med
            kontinuitet och individuellt anpassade insatser. Utifrån att behoven
            för gruppen äldre är stora och antalet personer med kroniska sjukdomar
            antas öka är det viktigt att skapa trygghet för dem som behöver
            sjukvårdsinsatser och ge möjlighet till en läkarkontakt som kan
            ta ett samlat grepp om personens hela sjukdomsbild.
          </p>
          <p xml:id="i-ADLidkhgeo8iTd3FwBcx1T">
            Vidare vill Vänsterpartiet lyfta frågan om att bemanna särskilda
            boenden med en ansvarig sjuksköterska dygnet runt i syfte att
            säkerställa behovet av medicinsk kompetens för de boende samt
            för att tillgodose personalens behov av en god arbetsmiljö med
            tillgång till nära arbetsledning.
          </p>
          <p xml:id="i-FX689FP4U7jEU81uYSmfjU">
            Regeringen bör ta initiativ till att det på varje äldreboende
            ska finnas en fast och namngiven läkarkontakt knuten till verksamheten
            samt en sjuksköterska på varje särskilt boende dygnet runt under
            veckans alla dagar. Detta bör riksdagen ställa sig bakom och ge
            regeringen till känna.
          </p>
          <p xml:id="i-CB3hcycuSzcZZ1hLpw1KtN">
            Under coronapandemin blev det tydligt vilken bristande beredskap
            som fanns inom äldreomsorgen. Hur stor krisberedskapen var varierade
            stort mellan kommunerna. Planeringen och beredskapen inför kriser
            och t.ex. utbrott av virus måste förbättras avsevärt. Vänsterpartiet
            anser att det på samtliga äldreboenden och hos varje hemtjänst­utförare
            samt även inom hemsjukvården ska finnas en plan för hur större
            utbrott av virus och pandemier ska bekämpas.
          </p>
          <p xml:id="i-MjFiVTDcy6r9M3dL1XXLeq">
            Regeringen bör återkomma med förslag på åtgärder som säkerställer
            att det på varje äldreboende samt inom hemtjänsten i varje kommun
            finns en beredskapsplan för utbrott av virus och pandemier. Detta
            bör riksdagen ställa sig bakom och ge regeringen till känna.
          </p>
        </div>
        <div type="motSignatures">
          <list>
            <item xml:id="i-R129TgqBejQqg4poXL3kq7" who="i-9XTMNkDLu5u66FsWiwysh1">
              Karin Rågsjö (V)
            </item>
            <item xml:id="i-UvBG93nEgjcoq4yd8oUXjh" who="i-DthTyR9U9R8S6NVcPNcNQA">
              Ida Gabrielsson (V)
            </item>
            <item xml:id="i-APhMELVQwLr6Hm6YfGcUff" who="i-Xte2hVf6qgEgJA6sWB1cDH">
              Malcolm Momodou Jallow (V)
            </item>
            <item xml:id="i-4d9341fgoFETwV88G84NjC" who="i-3SiHjpmKqDX1ahURx9ZWt3">
              Maj Karlsson (V)
            </item>
            <item xml:id="i-BznBrNKqGQKT4hshPwPgf" who="i-QrNvzg6SGj92wj2YY77ZNA">
              Isabell Mixter (V)
            </item>
            <item xml:id="i-P6V2MtXsJwzxtnogeye1UP" who="i-Xbq1HVkxhCYVmfPLN63HRo">
              Daniel Riazat (V)
            </item>
            <item xml:id="i-BXpCYZybevvNeseyzHg3WQ" who="i-EgXqeVnPhVAxu5tLpK9F8M">
              Vasiliki Tsouplaki (V)
            </item>
          </list>
        </div>
        <div type="motNotes">
          <noteGrp>
            <note xml:id="i-5FZgSzYv1PDhq1fkJeJbHY">
              [1] 2020/21:175.
            </note>
            <note xml:id="i-P1W1rzcxFexLGytbsaNYDn">
              [2] 2020/21:SoU30.
            </note>
            <note xml:id="i-D2XEAoPRPF8okN4EKV7y17">
              [3] 2021/22:316.
            </note>
            <note xml:id="i-WkV3qd8mwZSRtEGHiHvjPi">
              [4] Holt-Lunstad, J., Smith, T. B., Baker, M., Harris, T. &amp; Stephenson,
              D. (2015). Loneliness and Social Isolation as Risk Factors for
              Mortality: A Meta-Analytic Review. Global Business Review, 10(2),
              313–334.
            </note>
          </noteGrp>
        </div>
      </div>
    </body>
  </text>
</TEI>
