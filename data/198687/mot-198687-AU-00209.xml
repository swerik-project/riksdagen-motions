<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-198687-AU-00209">
  <teiHeader>
    <fileDesc>
      <titleStmt>
        <title>Kommunalt ansvar för arbetsmarknadspolitiken</title>
        <author corresp="i-QD529ywv2NxNf9n1Uh7cuj">Pär Granstedt (c)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Kommunalt ansvar för arbetsmarknadspolitiken</title>
          <idno type="rdwebb">GA02A209</idno>
          <rs type="number">A209</rs>
          <orgName type="comitteeAbbreviation">AU</orgName>
          <ref type="dokument_url_text">http://data.riksdagen.se/dokument/GA02A209/text</ref>
          <ref type="dokument_url_html">http://data.riksdagen.se/dokument/GA02A209</ref>
          <ref type="dokumentstatus_url_xml">http://data.riksdagen.se/dokumentstatus/GA02A209</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-QD529ywv2NxNf9n1Uh7cuj</idno>
            <name>Pär Granstedt</name>
            <state type="partyAffiliation" ref="Q110832">
              <desc>c</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-62mqHs5y9RnLvp6ScfPpFj" type="signed"/>
        <correspContext corresp="i-62mqHs5y9RnLvp6ScfPpFj">
          <note type="signatory" corresp="i-QD529ywv2NxNf9n1Uh7cuj"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/198687/mot_198687_a_209/mot_198687_a_209-001.pdf"/>
      <div type="motHeader" xml:id="i-3HNW7Wi91dZKWprDB98wJk">
        <div type="motTitle" xml:id="i-N9Vh5s65fy4BQN64KrueDQ"/>
        <div type="motSubmissionInfo" xml:id="i-Um9ty61GwxfZv6x8sTNkVA"/>
      </div>
      <div type="motBody" xml:id="i-WT4sZqkiSa7SB5ndXQ1hTv">
        <div xml:id="i-52NAjXEUuC5pE4DABvV7QR">
          <p xml:id="i-8NaaCwVTXTFnnHFNB1Hyrs">
            Motion till riksdagen 1986/87:A209
          </p>
          <p xml:id="i-AXqPaWg64PTXSBbiN75Qfy">
            Pär Granstedt (c) Kommunalt ansvar för arbetsmarknadspolitiken
          </p>
          <p xml:id="i-GuoVGKdqPkqQA74qiU8gZ3">
            Trots den rådande högkonjunkturen ligger såväl arbetslösheten
            som behovet av arbetsmarknadsåtgärder på en relativt hög nivå.
            Den tekniska utveckling- en inom varuproduktionen och finansieringsproblemen
            inom den offentliga sektorn gör att det blir svårt att spontant
            få till stånd den ökning av antalet arbetstillfällen som vore
            önskvärd. Också utländska erfarenheter visar på betydande svårigheter
            att få fram tillräckligt med arbetstillfällen på den öppna arbetsmarknaden
            också under ekonomiskt goda tider. Sverige har av tradition en
            mycket ambitiös arbetsmarknadspolitik. Därigenom har det också
            varit möjligt att hålla den öppna arbetslösheten på en internationellt
            sett låg nivå. Anspråken på arbetsmarknadspolitiken, och i synnerhet
            arbetsmarknadsverket, har dock ökat mycket kraftigt. Ursprungli-
            gen var AMS uppgift främst att organisera åtgärder för att överbrygga
            konjunktursvackor, och underlätta övergång av arbetskraft från
            krympande verksamheter till expanderande. Nu är arbetsmarknadspolitikens
            roll betyd- ligt mer omfattande under såväl hög- som lågkonjunkturer.
            Risken är uppenbar att systemet genom sin snabba tillväxt och
            sin stora omfattning blir tungrott och byråkratiskt. Det finns
            också risk att arbets- marknadspolitiken genom sin nuvarande organisation
            isoleras från övriga samhällsaktiviteter och att de utbildningsinsatser
            och arbetsinsatser som sker inom dess ram inte samordnas tillräckligt
            mycket med samhällets verksamhet i övrigt. Eftersom för närvarande
            en så stor del av den offentliga verksamhe- ten sker inom arbetsmarknadspolitikens
            ram finns det anledning att pröva möjligheterna att bättre integrera
            denna politik med annan samhällsverk- samhet och anpassa den till
            samhällets behov i övrigt. En sådan integration är lättast att
            åstadkomma om inflytandet över arbetsmarknadspolitiken decentraliseras
            kraftigt. Mycket talar för att det skulle vara stora fördelar
            att vinna om kommunerna fick ett mera avgörande inflytande över
            arbetsmarknadspolitikens praktiska tillämpning inom sina resp.
            områden. Kommunerna har bättre än något statligt verk överblick
            över vilken typ av samhällsnyttiga insatser som kan åstadkommas
            med hjälp av beredskapsarbeten. Detta gäller såväl offentliga
            beredskapsarbeten som inom det privata näringslivet. En stor del
            av arbetsmarknadspolitiken består av utbildningsinsatser. Nästan
            all annan utbildning t.o.m. gymnasial nivå sker i kommunernas
            regi. Det förefaller rimligt att en bättre samordning mellan arbetsmarknadsutbildning
            och den kommunala ungdoms- och vux- enutbildningen skulle vara
            till stor fördel. Kommunerna har redan nu ett stort ansvar gentemot
            de ungdomar som
          </p>
          <pb facs="riksdagen-motions-pdf/data/198687/mot_198687_a_209/mot_198687_a_209-002.pdf"/>
          <p xml:id="i-WGEytHLJLHCdNpjSKwKvBL">
            hotas av arbetslöshet. Genom att kommunerna fick ett mera övergripande
            sysselsättningsansvar inom sina resp. områden skulle onödiga konstlade
            åldersgränser kunna undvikas. En sådan lösning skulle kunna bygga
            på att staten ger kommunerna anslag i förhållande till antalet
            arbetslösa eller i arbetsmarknadsåtgärder. Kommu- nerna skulle
            sedan kunna ha ganska stor frihet när det gäller att välja hur
            dessa medel skulle användas för sysselsättningsskapande åtgärder.
            Vissa regler bör dock finnas när det gäller arbetsmarknadspolitiskt
            motiverade stöd till enskilda företag så att inte arbetsmarknadsstöd
            kan användas som ett konkurrensmedel mellan olika kommuner för
            att locka till sig företag. Däremot är sannolikt behovet av detaljregler
            när det gäller sysselsättnings- skapande åtgärder inom kommunens
            egen verksamhet inte så stort. Ett viktigt inslag i ett nytt system
            måste vara att det är flexibelt och lätt att anpassa till förhållanden
            i varje kommun. En annan målsättning måste vara att göra det så
            lätt som möjligt för kommunerna att organisera beredskapsar- bete
            av olika slag så att de arbetsinsatser som görs fy!ler angelägna
            behov på orten. Ett särskilt problem när det gäller att åstadkomma
            bästa möjliga resursan- vändning på arbetsmarknadspolitikens område
            är den uppdelning som nu finns mellan medel för arbetsmarknadsinsatser
            och medel för arbetslöshets- ersättning. Det faktum att arbetslöshetsersättningen
            inte i sin helhet som kostnad belastar samma konton som arbetsmarknadsåtgärderna
            kan eventu- ellt leda till att resurserna inte används på bästa
            möjliga sätt. Det borde därför prövas om inte också huvudansvaret
            för arbetslöshetser- sättningen borde överföras på kommunerna
            så att kommunerna direkt kunde tillgodogöra sig besparingen i
            minskad arbetslöshetsersättning när man drar i gång sysselsättningsskapande
            åtgärder. Det nuvarande systemet där arbets- löshetsersättningen
            ombesörjs av en rik flora av arbetslöshetskassor skapar stora
            orättvisor mellan olika branscher. Såväl avgiftsnivå som ersättningsnivå
            varierar starkt. Särskilt arbetslöshetsdrabbade grupper drabbas
            också av högre avgifter och sämre ersättningar. Om ansvaret för
            arbetslöshetsersättningen överfördes till kommunerna skulle den
            typen av orättvisor kunna undanröjas. Genom att kommunerna på
            detta sätt fick ett samlat ansvar för sysselsättningsskapande
            åtgärder och arbetslöshetsersättning skulle användningen av resurserna
            kunna prioriteras bättre. Ett kommunalt sysselsättningsansvar
            skapas, där man kan förutsätta att arbetslöshetsersättning tillgrips
            endast i de fall då det visat sig omöjligt för kommunen att ordna
            en sysselsättning.
          </p>
          <p xml:id="i-DhWEUGeYevRm96yjYN47PW">
            Hemställan
          </p>
          <p xml:id="i-GizZeN1cwCK1tU8qkttu4w">
            Med stöd av ovanstående hemställs att riksdagen hos regeringen
            begär en utredning i syfte att överföra huvudansvaret för arbetsmarknadspolitiken
            och motsvarande resur- ser till kommunerna.
          </p>
          <p xml:id="i-5tmi1ZGVkHJFVDbBwzpwRk" type="date">
            Stockholm den 21 januari 1987
          </p>
          <p xml:id="i-9p6WibGZem2twjsyGUCwYi">
            Pär Granstedt (c)
          </p>
          <p xml:id="i-43Yksb7TErH3rpTgrgBX7W">
            Mot. 1986/87 A209
          </p>
        </div>
      </div>
    </body>
  </text>
</TEI>
