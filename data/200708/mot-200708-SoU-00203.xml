<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200708-SoU-00203">
  <teiHeader>
    <fileDesc>
      <titleStmt>
        <title>Läkemedel till reumatiker</title>
        <author corresp="i-EgqHRHVoW5y9USDYuNoYuA">av Hillevi Larsson (s)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Läkemedel till reumatiker</title>
          <idno type="rdwebb">GV02So203</idno>
          <rs type="number">So203</rs>
          <orgName type="comitteeAbbreviation">SoU</orgName>
          <ref type="dokument_url_text">http://data.riksdagen.se/dokument/GV02So203/text</ref>
          <ref type="dokument_url_html">http://data.riksdagen.se/dokument/GV02So203</ref>
          <ref type="dokumentstatus_url_xml">http://data.riksdagen.se/dokumentstatus/GV02So203</ref>
          <ref type="doc">http://data.riksdagen.se/fil/57990271-2DBE-4F14-A477-EF920A948EFB</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-EgqHRHVoW5y9USDYuNoYuA</idno>
            <name>Hillevi Larsson</name>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-PvRhcGe8o7EjUomuKrfs8s" type="signed"/>
        <correspContext corresp="i-PvRhcGe8o7EjUomuKrfs8s">
          <note type="signatory" corresp="i-EgqHRHVoW5y9USDYuNoYuA"/>
        </correspContext>
        <correspAction xml:id="i-NK1mY7BZVEAUcZgukBD9os" type="referral">
          <date when="2007-10-16"/>
        </correspAction>
        <correspAction xml:id="i-XFURgvWBQZAo6AN7V6hX4j" type="dismissal">
          <date when="2007-10-16"/>
        </correspAction>
        <correspAction xml:id="i-GedNV1qL5QB4jENidWdV1a" type="numbering">
          <date when="2007-09-28"/>
        </correspAction>
        <correspAction xml:id="i-Y3dyYkWuXPWa4owe79DMPg" type="submission">
          <date when="2007-09-21"/>
        </correspAction>
        <correspAction xml:id="i-EhuAbdSbooayqfC3rUfe5W" type="transfer">
          <date when="2007-09-21"/>
        </correspAction>
        <correspAction xml:id="i-GXSWDpou4dvJuYj9nSPibT" type="assigned"/>
        <correspContext corresp="i-GXSWDpou4dvJuYj9nSPibT">
          <ref type="assignedTo">Socialutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-64EPCw9sP4WLbSpAWJrrEP" type="motBody">
        <div xml:id="i-8YFnKTR1waExnAY1AEBPwS" type="motProposal" subtype="förslag">
          <head xml:id="i-PSKLHKnyvpzaXXxd7MomvG">
            Förslag till riksdagsbeslut
          </head>
          <p xml:id="i-B5CS6CaJUSqbgFk2gtpyvM">
            Riksdagen tillkännager för regeringen som sin mening vad som
            anförs i motionen om vikten av tillgång till mediciner för reumatiker.
          </p>
        </div>
        <div xml:id="i-FXRF3ghL3pmFbokqtJ2EjJ" type="motContent">
          <head xml:id="i-KHiS3yBDszaaJH1w4gMfiL" type="h1">
            Motivering
          </head>
          <p xml:id="i-VKroENb9Mtvj7s951Tjc9U">
            När det gäller kostnaderna för sjukvården har debatten under
            flera år fokuserat väldigt hårt på läkemedelskostnaderna. Detta
            är förståeligt eftersom kostnaderna för läkemedel stigit under
            flera år. Och denna ökning ser ut att fortsätta. Enligt Läkemedelsstatistik
            fortsätter läkemedelsförsäljningen att öka. Det är framför allt
            de nya biologiska läkemedlen mot reumatiska sjukdomar (s.k. TNF-alfahämmare,
            främst Enbrel), faktor 8 läkemedlet Advate (blödarsjuka) liksom
            cytostatikaläkemedlet Paxene som står bakom försäljningsökningen.
          </p>
          <p xml:id="i-UHNFBEDFVjywLumKMrX4oe">
            Läkemedelsstatistik tror nu att trenden kommer att fortsätta
            och beräknar att försäljningen kommer fortsätta att öka.
          </p>
          <p xml:id="i-8g5zAvTKc5KpoRorXKzuis">
            Det är klart att denna utveckling oroar de budgetansvariga i
            landstinget (mindre oroliga är dock patienterna som i regel har
            mycket att vinna på de nya och dyrare läkemedlen).
          </p>
          <p xml:id="i-8XSv1C93j7semWGYy4xqBx">
            Men det finns skäl att nyansera problembilden av läkemedel i
            vårdbudgeten. Det har från många håll, såväl från patientorganisationer
            som från läkare och läkemedelsindustrin, förts fram att det inte
            är rimligt att se på mediciner som enbart en kostnad i budgeten.
          </p>
          <p xml:id="i-FTiBtm3bnhVEqedMGKkmxJ">
            Inom en rad terapier har man pekat på att förskrivning av nya
            och dyrare läkemedel kan leda till stora ekonomiska vinster för
            samhällsekonomin, liksom livskvalitetsvinster för den enskilde.
            Områden som nämnts i debatten är t.ex. benskörhet (där behandling
            kan minska antalet frakturer på grund av fallolyckor, vilket skulle
            kunna innebära mycket stora besparingar i vården), blodfetter
            (där ökad behandling i riskgrupperna kan minska antalet hjärtinfarkter)
            eller inom reumatikervården där nya dyra mediciner kan göra det
            möjligt för tusentals reumatiker att slippa bli långtidssjukskrivna
            eller förtidspensionerade.
          </p>
          <p xml:id="i-DvxVKkduFs1Vdgd6VorHXY">
            Denna helhetssyn verkar dock saknas på många håll i landstingen,
            som i stor utsträckning förefaller jaga besparingar bland läkemedlen
            (som trots allt bara utgör omkring 12 % av den samlade sjukvårdskostnaden).
            Läkemedelskommittéer runt om i landet överprövar i praktiken beslut
            från såväl Läkemedelsverket (LMV) som Läkemedelsförmånsnämnden
            (LFN). Läkemedelskommittéerna nonchalerar dessutom riktlinjer
            från Socialstyrelsen och regeringen (t.ex. när det gäller prioriteringar).
          </p>
          <p xml:id="i-3sa99Aa86JymjzBqiBK1eG">
            Förklaringen till detta är ganska enkel: Landstingen kan ofta
            tjäna pengar på att skära i läkemedelsbudgeten eftersom kommunen
            och/eller staten får betala de eventuella kostnader som uppstår
            på grund av icke ultimat förskrivning av läkemedel.
          </p>
          <p xml:id="i-BE6try92FgSYNgLahshqBA">
            Låt mig ta reumatikervården som exempel: Är det självklart att
            det är samhällsekonomiskt lönsamt att snåla på bra reumatikermediciner
            även om de är dyra?
          </p>
          <p xml:id="i-SLEZBVdq1j9peWus6kuivF">
            En studie (juni 2005) slog fast att det är kostnadseffektivt
            för sjukvården och samhället att behandla reumatism med de nya,
            och dyrare, biologiska läkemedlen. Studien är en uppföljning av
            en stor internationell studie (Tempo) som genomförts av doktorn
            i hälsoekonomi Gisela Kobelt. Den visar att kostnaderna såväl
            för sjukvårdsbehandlingar som för förlorad arbetsförmåga minskade
            efter två års behandling med nya effektivare läkemedel. Flera
            andra svenska studier visar att patienter som får dessa mediciner
            mer sällan behöver genomgå operation, att de har färre vårddagar
            och kortare sjukskrivningar. Så har t.ex. forskning vid Universitetssjukhuset
            i Lund visat att antalet dagar i slutenvården bland patienter
            i Sydsverige minskade med 50 % efter ett års behandling med läkemedlet
            Enbrel. Samtidigt minskade sjukskrivningarna från 33 % av antalet
            arbetsdagar till 8,6 %.
          </p>
          <p xml:id="i-VB6bkNXpsGno8XLHDmzbKp">
            Vi vet att omkring 20 % av alla nybeviljade förtidspensioner
            beror på reumatiska sjukdomar, vilket innebär att nära 14 000
            reumatiker förtidspensionerades förra året!
          </p>
          <p xml:id="i-3mkgTX5ubGzs7px3TLXQer">
            En ökad förskrivning av de nya dyra reumatikermedicinerna skulle
            sannolikt leda till färre sjukskrivningar och förtidspensioneringar.
            Mot den bakgrunden finns skäl att fundera över huruvida det är
            en bra affär för samhället att begränsa förskrivningen av dessa
            läkemedel.
          </p>
          <p xml:id="i-7uTcQSnEdL1snYgRz4UFSc">
            CMT (Centrum för utvärdering av medicinsk teknologi) i Linköping
            visade i en studie från 2003 att de samhällsekonomiska kostnaderna
            för reumatism i Sverige uppgick till över 8 miljarder kronor årligen
            och av detta utgjorde läkemedel endast 4 %.
          </p>
          <p xml:id="i-EFeuTaQauYL9N6d8AtJi4C">
            Dessa siffror talar för att det är på andra områden än genom
            minskade läkemedelskostnader som de stora vinsterna inom reumatikervården
            står att finna.
          </p>
          <p xml:id="i-AZURiHuZMMY27WF9W6nMJU">
            I vissa landsting har politikerna börjat se mindre svartvitt
            på dessa frågor. Det gäller till exempel landstingspolitikerna
            (s) i Östergötland som under hösten 2005 beslutade att skjuta
            till mer pengar till bland annat dyra läkemedel mot cancer och
            reumatism.
          </p>
          <p xml:id="i-ESxdXzH9zf7RXFUKQNDddY">
            Mot bakgrund av brist på helhetssyn och avsaknad av hälsoekonomiska
            perspektiv när det gäller förskrivning och ransonering av läkemedel
            behövs en översyn av hur förskrivningen går till och på vilka
            sätt landtingen tar hänsyn till övergripande hälsoekonomiska aspekter.
            Såväl LMV som LFN betonar starkt hälsoekonomiska aspekter vid
            sina bedömningar, vilket många landsting helt enkelt inte tycks
            ta hänsyn till.
          </p>
        </div>
        <div xml:id="i-Gz9DrWGQcYWVjXY4ipmLud" type="motSignatures">
          <list xml:id="i-wRWnfWZTA9GfPvcif6j1K">
            <item xml:id="i-G3pyB5QtqNKR7s1h8mtdqp" who="i-EgqHRHVoW5y9USDYuNoYuA">
              Hillevi Larsson (s)
            </item>
          </list>
        </div>
      </div>
    </body>
  </text>
</TEI>
