<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1964--ak--00639">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1964/mot_1964__ak__639/mot_1964__ak__639-001.pdf"/>
      <fw xml:id="i-BVjxevF6dDaM7Dksk78V8B">
        12 Motioner i Andra kammaren, nr 639 år 1964
      </fw>
      <div xml:id="i-qyrPMZ8zoo3UmAJngHwoW" type="motHeader">
        <div xml:id="i-JEd5gzVCxLVCDjAunDLUeR" type="motTitle"/>
        <div xml:id="i-5AKnPH3PBthrATFPAuKhJQ" type="motSubmissionInfo"/>
      </div>
      <div xml:id="i-FbXSKsyh9wwgAazyAtWqzF" type="motBody">
        <div xml:id="i-SwYEZQfgkgux2VHBmPnixr">
          <p xml:id="i-Wr7q8zBWy6jmg9QLWL6nz1">
            Nr 639
          </p>
          <p xml:id="i-6defNVLVpygToH29KQLPDh">
            Av herr Wahrendorff m. fl., om ökade anslag till anordnande och
            drift av verkstäder för handikappade, m. m.
          </p>
          <p xml:id="i-3oJb3hQAtmZQYNVZbN39iC">
            (Lika lydande med motion nr 529 i Första kammaren)
          </p>
          <p xml:id="i-PgcmZDHBfAgJbJV4pBJZpc">
            I vårt land liksom i andra länder på jämförlig ekonomisk nivå
            utgör frågorna rörande den svårplacerade arbetskraften betydande
            problem, inte minst emedan den utgör en heterogen grupp. Ett betydande
            inslag utgöres av äldre, som till följd av de krav som ställs
            inte kan upprätthålla tidigare sysselsättning eller som till följd
            av strukturomvandling på äldre år fri- ställes inom den sysselsättning
            de dittills upprätthållit. En annan grupp ut- göres av dem som
            från födseln varit eller till följd av olycksfall eller sjuk-
            dom blivit fysiskt handikappade. En tredje grupp utgöres av de
            psykiskt handikappade, däribland sådana vilkas biologiskt grundade
            förmåga inte motsvarat de psykiska påfrestningarna inom arbetslivet.
            Som en fjärde grupp kan redan nu räknas sådana som i och för sig
            inte fått sin förmåga nedsatt vare sig psykiskt eller fysiskt
            men som till följd av sin intellektuella utrustning inte förmått
            att i tillräcklig utsträckning tillgodogöra sig utbild- ning för
            att kunna motsvara de alltmer ökade kraven på den öppna arbets-
            marknaden. Som särskilda grupper i sammanhanget framstår bl. a.
            nykter- hetsvårdens och kriminalvårdens klientel. Givetvis måste
            åtgärder vidtagas även utanför arbetsmarknadspolitikens område
            för att komma till rätta med här berörda problem. Särskilt bör
            nämnas en intensifiering och upprustning av den medicinska rehabilite-
            ringen och därpå följande åtgärder som avser att göra vederbörande
            kapa- bel att över huvud taget utföra arbete, en för en betydande
            del av t. ex. specialklasseleverna särskilt avpassad yrkesutbildning
            och mera aktiva och till arbetsvårdslinjen anpassade metoder på
            hela socialvårdsfältet samt in- tensifierad forskning och upplysningsverksamhet
            rörande de psykiska på- frestningarna inom arbetslivet. Oavsett
            dessa åtgärder utgör den svårpla- cerade arbetskraften arbetsmarknadens
            ur social synpunkt allra besvär- ligaste problem, ett problem
            som f. ö. synes bli allt större. Inom produktionen ställs allt
            större krav på effektivitet och på att arbets- kraften skall motsvara
            den alltmer avancerade tekniken. F.n. är detta den främsta möjligheten
            till en ökad produktivitet och således helt i linje med de allmänna
            samhällsekonomiska strävandena. För den svårplacerade och potentiellt
            svårplacerade arbetskraften innebär emellertid den företagseko-
          </p>
          <pb facs="riksdagen-motions-pdf/data/1964/mot_1964__ak__639/mot_1964__ak__639-002.pdf"/>
          <fw xml:id="i-LrXRGipnva5NefYvvHZe9S">
            Motioner i Andra kammaren, nr 639 år 1964 13
          </fw>
          <p xml:id="i-XF27v4xaifiNivxwSZdMUC">
            nomiska bedömning som måste göras inom varje produktionsenhet
            allt stör- re risker att friställas och allt större svårigheter
            att erhålla nytt arbete på den öppna arbetsmarknaden. Från strikt
            ekonomiska utgångspunkter kan det f. ö. ifrågasättas om inte en
            betydande del av dem som nu livligast fre- kventerar arbetsförmedlingarna
            borde erbjudas andra möjligheter än dem som finns på den öppna
            marknaden, enär de inte förmår upprätthålla anvi- sad sysselsättning
            längre tid och till den del de upprätthåller sysselsättning har
            svårt att motsvara de krav som berörts ovan. Mot dessa allmänna
            ekonomiska och tekniska skäl måste ställas dels ett samhällsekonomiskt
            skäl, dels ett skäl som kan betecknas som humani- tärt. Det samhällsekonomiska
            skälet utgöres av att även arbetskraft, som icke motsvarar den
            öppna arbetsmarknadens krav, förmår prestera ett ar- betsresultat
            som visserligen inte kännetecknas av samma höga produkti- vitet
            men som ändå är samhällsekonomiskt värdefullt, emedan det med-
            verkar till att höja den totala produktionen. Det humanitära skälet
            kan sammanfattas med begreppet rätten till arbete. Detta begrepp
            gäller inte enbart den materiella rätten till arbete utan också
            varje människas rätt att genom arbetslivet deltaga i och inkluderas
            i samhällsgemenskapen. I detta sammanhang kan det också sägas
            gälla förverkligandet av önskemå- let att känna sig nyttig, vilket
            är av avgörande betydelse för uppnåendet av bästa möjliga resultat
            av en viss rehabiliteringsinsats. Mellan de båda sistnämnda skälen
            föreligger inga nämnvärda motsats- förhållanden. Skall dessa båda
            skäl kunna förenas med de tidigare nämnda ekonomiska skälen, fordras
            dock särskilda dispositioner, Det måste vid si- dan av den öppna
            arbetsmarknaden finnas möjligheter till en för de svår- placerade
            speciellt avpassad sysselsättning. Sådana möjligheter har tillska-
            pats genom s.k. arkivarbeten samt verkstäder för skyddad sysselsättning
            och halvskyddad sysselsättning. Resurserna är dock helt otillräckliga
            i för- hållande till behovet och möjligheterna inte så differentierade
            som är önsk- värt med hänsyn till de olika inriktningarna av de
            svårplacerades arbets- förmåga. Skall tillräckliga möjligheter
            tillskapas måste åtgärder vidtagas både för att uppnå en snabb
            upprustning och för att på längre sikt till- skapa en ändamålsenlig
            och med tillräcklig kapacitet utrustad organi- sation. Av statsverkspropositionen
            framgår att det finns möjligheter till en ökad kapacitet om blott
            erforderliga medel ställs till förfogande. Arbetsmark- nadsstyrelsens
            hemställan härom har emellertid avvisats av departements- chefen.
            Detta gäller främst kostnaderna för arbetsprövning vid arbetsträ-
            ningsverkstäder, bidrag till anordnande av verkstäder för handikappade
            samt bidrag till driften av verkstäder för handikappade. I syfte
            att så snabbt som möjligt kunna tillgodose behovet av arbetspröv-
            ning har arbetsmarknadsstyrelsen undersökt möjligheterna att utan
            kost-
          </p>
          <pb facs="riksdagen-motions-pdf/data/1964/mot_1964__ak__639/mot_1964__ak__639-003.pdf"/>
          <fw xml:id="i-TFCaHViKtpCizpqsehEqLA">
            14 Motioner i Andra kammaren, nr 639 år 1964
          </fw>
          <p xml:id="i-R3E8ELPcQaqbsubg983NT9">
            nadskrävande investeringar i anslutning till träningsverkstäderna
            anordna sådan prövning. En förutsättning härför har befunnits
            vara att kostna- derna för prövningarna bestrides med statsmedel.
            Överläggningar pågår rö- rande ordnandet av prövningsresurser
            vid ett 20-tal träningsverkstäder, och i vissa fall är sådana
            resurser redan i funktion. Arbetsmarknadsstyrelsen har uttryckligen
            framhållit att departementschefens uttalande i proposition 533/1963
            varit vägledande. Innebörden i detta uttalande är att verksamheten
            vid arbetsträningsverkstäderna inte bör bindas vid någon viss
            form under avsevärd tid framåt och att man bör undvika att genom
            dyrbara investe- ringar ekonomiskt binda sig vid en avancerad
            arbetsprövning vid verkstä- derna. I konsekvens härmed har arbetsmarknadsstyrelsen
            förutsatt att den mera avancerade prövningen skall förbehållas
            statens arbetsklinik och de motsvarande institutioner som framdeles
            kan komma att upprättas. Trots detta har departementschefen —
            under hänvisning till proposition 53/1963 — avvisat arbetsmarknadsstyrelsens
            förevarande framställning. Det bör uppmärksammas att kapaciteten
            vid statens arbetsklinik är helt otillräcklig i förhållande till
            behovet. 150—200 prövningar per år kan genomföras, medan behovet
            beräknas vara 1500 fall årligen. Att under sådana förhållanden
            avvisa tillvaratagandet av befintliga möjligheter till prövning
            av enklare arbetsprövningsfall — som i nuvarande situation knap-
            past lär kunna komma i fråga vid arbetskliniken — är enligt vår
            mening anmärkningsvärt. Vi föreslår att riksdagen beslutar i enlighet
            med arbets- marknadsstyrelsens framställning i ärendet. Med hänsyn
            till den relativt ringa kostnaden och ifrågavarande anslags omfattning
            och karaktär torde inte någon särskild medelsanvisning vara erforderlig.
            I sin framställning rörande bidrag till anordnande av verkstäder
            för handikappade har arbetsmarknadsstyrelsen erinrat om att det
            vid årsskiftet 1962/63 disponerades sammanlagt 3 685 platser vid
            dylika verkstäder, men det totala platsbehovet beräknades till
            ca 20 000. Arbetsmarknadsstyrelsen har föreslagit att grunderna
            för statsbidrag till anordnandet av verkstäder skall förbättras.
            Enligt styrelsen bör den nuvarande bidragsgrunden — högst 325
            kr/m? eller med samma belopp som statsbidraget till provisoriska
            skollokaler — höjas till högst 390 kr/m? eller med samma belopp
            som stats- bidraget till permanenta skollokaler. Syftet är givetvis
            att stimulera an- ordnandet av verkstäder för handikappade. Vi
            föreslår att riksdagen be- slutar i enlighet med denna framställning
            och att vederbörande anslag upp- räknas i enlighet med arbetsmarknadsstyrelsens
            framställning. I fråga om bidraget till driften av verkstäder
            för handikappade har ar- betsmarknadsstyrelsen framhållit att
            den nuvarande bestämmelsen att bi- drag må utgå med högst 50 procent
            av verkstädernas redovisade under- skott, dock högst 2 000 kronor
            per arbetsplats, kan medföra en viss åter- hållsamhet beträffande
            differentierade träningsresurser, läkartillsyn, kura- tiv verksamhet
            och andra kostnadskrävande kvalificerade åtgärder. Arbets-
          </p>
          <pb facs="riksdagen-motions-pdf/data/1964/mot_1964__ak__639/mot_1964__ak__639-004.pdf"/>
          <fw xml:id="i-YX5PBGDXysckzFYyYPPvwJ">
            Motioner i Andra kammaren, nr 639 år 1964 15
          </fw>
          <p xml:id="i-S4bxEKHdkbrLKXfX7KKFLR">
            marknadsstyrelsen hemställer om bemyndigande att pröva bidragsbelop-
            pets storlek från fall till fall. Vi föreslår att riksdagen beslutar
            i enlighet med denna hemställan. Arbetsmarknadsstyrelsen framhåller
            även att den halvskyddade syssel- sättning som finns vid ett antal
            industriföretag är mycket värdefull men att ansträngningarna att
            förmå ytterligare industriföretag att ta upp sådan verksamhet
            inte medfört att något nytillskott skett. Främsta anledningen
            härtill är att statsbidraget endast delvis kompenserar företagen
            för deras merkostnader. Arbetsmarknadsstyrelsen föreslår därför
            att statsbidraget höjes från en krona per arbetstimme till högst
            3 kronor per arbetstimme. Då en sådan förbättring skulle medföra
            förutsättningar för en avsevärd utbyggnad av den halvskyddade
            sysselsättningen och därmed arbetsmöjlig- heter för sådana svårplacerade
            som nu inte kan sysselsättas, föreslår vi att riksdagen beslutar
            i enlighet med arbetsmarknadsstyrelsens hemställan. Såsom ovan
            framhållits får man för framtiden räkna med att behovet av åtgärder
            för att kunna sysselsätta här åsyftade svårplacerade arbetskraft
            kommer att öka. Det har också framgått att resurserna nu inte
            motsva- rar det aktuella behovet. En särskild brist utgöres av
            att man saknar or- dentlig kännedom om det aktuella behovets faktiska
            omfattning. Arbets- marknadsstyrelsen har såsom nämnts beräknat
            platsbehovet inom den skyddade sysselsättningen till ca 20 000.
            Till grund för denna beräkning ligger vissa undersökningar, som
            genomförts på olika håll i landet. Vid dessa undersökningar har
            registrerats alla som kommit i kontakt med myn- digheterna — arbetsförmedlingar,
            försäkringskassor, nykterhetsnämnder etc. — och därvid företett
            ett arbetsvårdsbehov. När arbetsvårdsresurserna sedermera byggts
            ut på grundval av undersökningsresultaten, har det visat sig att
            det faktiska behovet inte blivit täckt. Det finns med andra ord
            ett latent behov av arbetsvårdsinsatser, som framkommer först
            när reella möjligheter skapats och det sålunda ter sig meningsfullt
            för envar behövande att söka arbetsvård. Arbetsmarknadsstyrelsens
            beräkningar in- nefattar inte detta oregistrerade behov. Än mindre
            finns någon kännedom eller beräkning rörande hur arbetsvårdsbehovet
            kommer att utvecklas för framtiden. Det enda som med någon grad
            av säkerhet kan förutsägas är att behovet — av skäl som anförts
            ovan — kommer att öka. Läget för den socialt angelägna uppgift
            som de olika arbetsvårdsinsat- serna utgör är således synnerligen
            otillfredsställande. Enligt vår mening bör ett sådant program
            för arbetsvårdens och därtill knutna aktiviteters utbygg- nad
            snarast framläggas och fastställas. Programmet bör förslagsvis
            främst omfatta följande punkter. Inventering av behovet. Inventeringen
            torde enklast kunna genomföras om undersökningar av ovan nämnda
            art snarast möjligt genomföres över he- la landet. Det vore önskvärt
            att man finge kartlagt hela det faktiska behovet, således även
            det med nämnda metod latenta behovet, men då detta uppen-
          </p>
          <pb facs="riksdagen-motions-pdf/data/1964/mot_1964__ak__639/mot_1964__ak__639-005.pdf"/>
          <fw xml:id="i-7KmCrvge9hkeyQ8e5AcxEP">
            16 Motioner i Andra kammaren, nr 639 år 1964
          </fw>
          <p xml:id="i-AX7X2dnboL9z5uJkkCFu4Z">
            barligen skulle bli mycket tids- och resurskrävande, får sannolikt
            invente- ringen omfatta vad som kommit till samhällsorganens kännedom
            och be- hovet därutöver beräknas schablonmässigt utifrån de erfarenheter
            som hit- tills gjorts. Program för utbyggnad. Den nuvarande kapaciteten
            inom arbetsvården är såsom nämnts otillräcklig. En konkret plan
            för den erforderliga utbygg- naden bör snarast framläggas och
            kompletteras efter hand som invente- ringsresultatet ger anledning
            härtill. Differentiering. En utbyggnad bör avse både samhällets
            egna institutio- ner och verksamheten inom företagen. Av största
            vikt är att man söker fin- na nya sysselsättningar och metoder
            för att kunna tillgodose de olika behov som förekommer men också
            för att kunna öka kapaciteten. Behovet av hemarbete är nu helt
            otillräckligt tillgodosett och bör särskilt uppmärk- sammas. Organisation.
            En upprustning måste medföra en kraftig ökning i fråga om verkstäder
            för skyddad sysselsättning. Likaså är en långt bättre geo- grafisk
            täckning och förgrening nödvändig om behoven skall kunna tillgodo-
            ses. Detta kommer att ställa ökade krav på huvudmännen landsting,
            kom- muner och enskilda organisationer. Ett centralt samordningsorgan
            bör till- skapas. I detta bör ingå företrädare för arbetsmarknadsstyrelsen
            och huvud- männens organisationer samt rehabiliteringsexpertis
            och driftsteknisk och driftsekonomisk expertis. Samordningsorganet
            bör ha en rådgivande funk- tion och verka för upplysning om verksamheten
            samt särskilt uppmärk- samma de driftsekonomiska och försäljningstekniska
            problemen. Utbildningsfrågor. De rehabiliterande och arbetsvårdande
            insatserna stäl- ler betydande krav på personalen. Verksamheten
            måste anpassas till nä- ringslivet och dess arbetsformer bedrivas
            på företagsmässigt bästa sätt, vil- ket förutsätter både tekniskt
            och ekonomiskt kunnande etc., samtidigt som de människovårdande
            synpunkterna hela tiden måste stå i förgrunden. En utbyggnad av
            verksamheten förutsätter att personaltillgången säkras. Utbildning
            av erforderlig personal bör därför ingå som ett väsentligt led
            i utbyggnadsprogrammet. Finansiering. Skall den erforderliga utbyggnaden
            komma till stånd inom skälig tid, måste staten vara beredd att
            väsentligt öka sina insatser. Särskilt gäller detta i fråga om
            driftskostnaderna. ATP-systemet har ett starkt eko- nomiskt intresse
            av att verksamheten blir så omfattande och effektiv som möjligt,
            emedan effektiva arbetsvårdsinsatser i många fall medför att eljest
            ofrånkomlig pensionering inte behöver komma i fråga. Detta motiverar
            att ATP-systemet ekonomiskt främjar arbetsvårdsverksamheten. Ekono-
            miskt stöd torde lämpligast kunna lämnas genom att ATP-fonderna
            ställer kapital till förfogande på mycket förmånliga villkor och
            därjämte bidrar till vissa driftsutgifter. Arbetsvården beröres
            f.n. av två olika utredningar, dels ur arbetsmark-
          </p>
          <pb facs="riksdagen-motions-pdf/data/1964/mot_1964__ak__639/mot_1964__ak__639-006.pdf"/>
          <fw xml:id="i-MFkjVBAuHgYj9jwF6FdB54">
            Motioner i Andra kammaren, nr 639 år 1964 17
          </fw>
          <p xml:id="i-WpS8Mpux2tcA9nSj3gyNDd">
            nadspolitisk synpunkt av den år 1960 tillkallade arbetsmarknadsutred-
            ningen, dels ur rehabiliteringssynpunkt av den år 1961 tillkallade
            centrala rehabiliteringsberedningen. Därjämte torde inom arbetsmarknadsstyrelsen
            finnas värdefulla riktlinjer och erfarenheter. Med hänsyn till
            den tid dessa utredningar nu arbetat bör grunderna för ett upprustningsprogram
            kunna utarbetas inom en mycket nära framtid, så att förslag kan
            föreläggas 1965 års riksdag. Vi föreslår att riksdagen i skrivelse
            till Kungl. Maj:t anhåller härom.
          </p>
          <p xml:id="i-3to4uYGrKyj3pqK4Gci5yq">
            Med hänvisning till det ovan anförda hemställes,
          </p>
          <p xml:id="i-92JFm35Pa4T18kDqoJ3HMZ">
            I. att riksdagen i skrivelse till Kungl. Maj:t måtte begära att
            medel ur reservationsanslaget Vissa sysselsättnings- främjande
            åtgärder för handikappade m. fl. under elfte hu- vudtiteln må
            tagas i anspråk för bestridande av kostnader för arbetsprövning
            vid arbetsträningsverkstäder i enlighet med arbetsmarknadsstyrelsens
            framställning;
          </p>
          <p xml:id="i-VmfY9r4pSWcQHx2NyS6hGk">
            II. a) att riksdagen i skrivelse till Kungl. Maj:t måtte be-
            gära att bidrag till anordnande av verkstäder för handi- kappade
            i enlighet med arbetsmarknadsstyrelsens fram- ställning må utgå
            med högst 390 kronor per m? i stället för nu gällande högst 325
            kronor per m?,
          </p>
          <p xml:id="i-RZpe8kfLwSJ6TJcNCU7Wbs">
            b) att riksdagen till Bidrag till anordnande av verkstäder för
            handikappade under elfte huvudtiteln för budgetåret 1964/65 måtte
            anvisa ett reservationsanslag av 15 000 000 kronor;
          </p>
          <p xml:id="i-Coto61KNdJpPXrb2CGZBbB">
            III. a) att riksdagen i skrivelse till Kungl. Maj:t be- träffande
            Bidrag till driften av verkstäder för handikappade måtte begära
            dels att särskilt bidrag må som nu utgå med 50 procent av redovisat
            underskott, dock ej med nu gällan- de maximibelopp 2 000 kronor
            per arbetsplats och år utan till denna del efter prövning av bidragsbeloppets
            storlek i varje särskilt fall, dels att bidrag till halvskyddad
            syssel- sättning må utgå med högst 3 kronor per arbetstimme i
            stället för nu gällande 1 krona per arbetstimme, allt enligt arbetsmarknadsstyrelsens
            framställning,
          </p>
          <p xml:id="i-xWuySLc4nQwNvJbBm8QY4">
            b) att riksdagen till Bidrag till driften av verkstäder för handikappade
            under elfte huvudtiteln för budgetåret 1964/ 65 måtte anvisa ett
            förslagsanslag av 17 000 000 kronor; samt
          </p>
          <p xml:id="i-PnkMinJKLkouyUaUDkj8uu">
            IV. att riksdagen i skrivelse till Kungl. Maj:t måtte an- hålla
            att förslag rörande konkret utbyggnadsprogram för
          </p>
          <pb facs="riksdagen-motions-pdf/data/1964/mot_1964__ak__639/mot_1964__ak__639-007.pdf"/>
          <fw xml:id="i-F49yF3PJTXBJeMWuPJCGQC">
            18 Motioner i Andra kammaren, nr 639 år 1964 arbetsvården och
            till: denna knutna aktiviteter måtte före- läggas 1965 års riksdag
            i enlighet med vad i motionen an- förts.
          </fw>
          <p xml:id="i-QEQp1yBMT7nSTjg8hLWAng" type="date">
            Stockholm den 26 januari 1964
          </p>
          <div xml:id="i-7RHKhufRcgT61PvQRHmKrf" type="signatureBlock">
            <p xml:id="i-NQUZTJEHbCUBXSzheJdu7M" who="unknown" type="signature">
              Harry Wahrendorff David Gomér Johannes Antonsson
            </p>
          </div>
          <p xml:id="i-LFZnxTwmsCzYJLYPj7amPS">
            Bihang till riksdagens protokoll 1964. 4 saml. Nr 633—639
          </p>
        </div>
      </div>
    </body>
  </text>
</TEI>
