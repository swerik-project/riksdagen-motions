<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201314-UU-00310">
  <teiHeader>
    <fileDesc>
      <titleStmt>
        <title>Mänskliga rättigheter i svensk utrikespolitik</title>
        <author corresp="i-VFaAexqzCaq9JmKCfc1WJ9">av Julia Kronlid m.fl. (SD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Mänskliga rättigheter i svensk utrikespolitik</title>
          <idno type="rdwebb">H102U310</idno>
          <rs type="number">U310</rs>
          <orgName type="comitteeAbbreviation">UU</orgName>
          <ref type="dokument_url_text">http://data.riksdagen.se/dokument/H102U310/text</ref>
          <ref type="dokument_url_html">http://data.riksdagen.se/dokument/H102U310</ref>
          <ref type="dokumentstatus_url_xml">http://data.riksdagen.se/dokumentstatus/H102U310</ref>
          <ref type="doc">http://data.riksdagen.se/fil/3F4943B4-B771-424E-BDF1-4EE4EF53807A</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-VFaAexqzCaq9JmKCfc1WJ9</idno>
            <name>Julia Kronlid</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-TKwDinNn4twnLieK52EXRu</idno>
            <name>Björn Söder</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-NXkJirA9Eh3xDV8PPU3eVE</idno>
            <name>Kent Ekeroth</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-G6h5eGLouuQFhsrn32jgsV</idno>
            <name>Johnny Skalin</name>
            <state type="partyAffiliation" ref="Q504069">
              <desc>SD</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-WWkkgjBGhGHZRtju2MbpqC" type="signed"/>
        <correspContext corresp="i-WWkkgjBGhGHZRtju2MbpqC">
          <note type="signatory" corresp="i-VFaAexqzCaq9JmKCfc1WJ9"/>
          <note type="signatory" corresp="i-TKwDinNn4twnLieK52EXRu"/>
          <note type="signatory" corresp="i-NXkJirA9Eh3xDV8PPU3eVE"/>
          <note type="signatory" corresp="i-G6h5eGLouuQFhsrn32jgsV"/>
        </correspContext>
        <correspAction xml:id="i-SoQANpSBwedCoem7Seekjd" type="numbering">
          <date when="2013-10-08"/>
        </correspAction>
        <correspAction xml:id="i-EP9zFFvAWQyWD9HNFB9ui" type="submission">
          <date when="2013-10-04"/>
        </correspAction>
        <correspAction xml:id="i-9G23L8mgXqfrMLwR16xH83" type="transfer">
          <date when="2013-10-04"/>
        </correspAction>
        <correspAction xml:id="i-TAyy5WSRoq7TYdr7Szc2w8" type="assigned"/>
        <correspContext corresp="i-TAyy5WSRoq7TYdr7Szc2w8">
          <ref type="assignedTo">Utrikesutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader"/>
      <div type="motBody">
        <div type="motProposal" subtype="förslag">
          <head xml:id="i-GhJGyw1fgMxyHDnf9T5ZSg">
            Förslag till riksdagsbeslut
          </head>
          <list style="ol">
            <item xml:id="i-Wd25r5ybqCfYjgkit4xikS">
              Riksdagen tillkännager för regeringen som sin mening vad som
              anförs i motionen om att i arbetet med mänskliga rättigheter i
              utvecklingsländer i högre grad prioritera de sociala och ekonomiska
              rättigheterna.
            </item>
            <item xml:id="i-VvTDsK3TJd7ccXxZepzyp4">
              Riksdagen tillkännager för regeringen som sin mening vad som
              anförs i motionen om att i arbetet för jämställdhet i högre grad
              verka för och lyfta upp sambandet mellan att skapa grundläggande
              förutsättningar för kvinnor och deras möjlighet till utveckling.
            </item>
            <item xml:id="i-VCNF6GkydyZnaAvA5BKXMX">
              Riksdagen tillkännager för regeringen som sin mening vad som
              anförs i motionen om att i arbetet för jämställdhet ge högre prioritet
              åt satsningar för att bekämpa könsrelaterat och hedersrelaterat
              våld samt människohandel.
            </item>
            <item xml:id="i-5hQZxy9ZUAZyK7nJHTvRv4">
              Riksdagen tillkännager för regeringen som sin mening vad som
              anförs i motionen om att Sverige i arbetet för flickors rättigheter
              i högre grad bör stödja insatser för att minska antalet flickaborter.
            </item>
            <item xml:id="i-NRnQpCU32E94DjZ8aVvpYE">
              Riksdagen tillkännager för regeringen som sin mening vad som
              anförs i motionen om att i arbetet för reproduktiv hälsa och rättigheter
              fokusera mer på att minska antalet oönskade graviditeter och aborter,
              med den motivation som anförs i motionen.
            </item>
            <item xml:id="i-MMpRbCuEupvj1Uz3ucrVBk">
              Riksdagen tillkännager för regeringen som sin mening vad som
              anförs i motionen om att i högre grad uppmärksamma och verka för
              barns rättigheter.
            </item>
          </list>
        </div>
        <div type="motContent">
          <head xml:id="i-5EgPLcL3kQV26m1nhKNeET" type="h1">
            Sociala och ekonomiska rättigheter
          </head>
          <p xml:id="i-6dWF2orNBqRaAA2492GCJw">
            I regeringens arbete med mänskliga rättigheter finns ett tydligt
            fokus på medborgerliga och politiska rättigheter. Detta är ett
            viktigt och bra arbete som vi stödjer. När det handlar om mänskliga
            rättigheter för människor i de minst utvecklade länderna menar
            vi dock att det är viktigt att verka för att ge människor grundläggande
            förutsättningar att över huvud taget ha möjlighet att förändra
            sin livssituation på andra områden. Flertalet fattiga människor
            lever på landsbygden där tillgång till livsmedel, rent vatten
            och säker sanitet kan vara avgörande för att nå en utveckling
            på andra områden och att själv kunna kämpa för andra viktiga mänskliga
            rättigheter. Vi anser det därför viktigt att komma ihåg att även
            rätten till en skälig levnadsstandard, rätten till utbildning
            och rätten till hälsa är grundläggande mänskliga rättigheter enligt
            såväl FN:s allmänna förklaring av mänskliga rättigheter som den
            internationella konventionen om ekonomiska, sociala och kulturella
            rättigheter. Insatser för till exempel jordbruksutveckling för
            ökad livsmedelssäkerhet, rent vatten, grundläggande sanitet, utbildning
            och hälsa är också viktiga delar av arbetet för att främja mänskliga
            rättigheter
          </p>
          <head xml:id="i-Je7i314JRaGJq5e175fGG7" type="h1">
            Förutsättningar för jämställdhet
          </head>
          <p xml:id="i-GC3MLBzHfDRJyn2LDeCvp6">
            I regeringens jämställdhetsarbete framhålls kvinnors deltagande
            på den formella arbetsmarknaden och utmaningen i att motverka
            ekonomiskt utanförskap. I jämställdhetsarbetet i utvecklingsländer
            anser vi det viktigt att ge kvinnor de förutsättningar som behövs
            för att de över huvudtaget ska ha en möjlighet att kunna delta
            i utbildning och bli tillgängliga för den formella arbetsmarknaden.
            Idag ägnar många kvinnor i utvecklingsländer en stor del av sin
            tid åt överlevnad i form av att exempelvis hämta vatten och trygga
            livsmedelsförsörjningen för familjen, något som ofta sker under
            bristande sanitetsförhållanden som bidrar till ohälsa. Allt detta
            hindrar utvecklingen för kvinnor. Flickor väljer till exempel
            hellre att stanna hemma än att gå till skolan på grund av avsaknad
            av grundläggande sanitet på skolan, flickor måste stanna hemma
            för att hjälpa till med hushållsarbete istället för att gå till
            skolan och många barn blir sjuka och dör på grund av förorenat
            vatten. Regeringen bör i det svenska jämställdhetsarbetet och
            i internationella sammanhang tydligare lyfta fram detta samband
            i arbetet att skapa förutsättningar för kvinnor att kunna förbättra
            sina levnadsvillkor och utvecklas på samma villkor som män.
          </p>
          <head xml:id="i-BX3iLG7ANvBj31xg6DirJz" type="h1">
            Våld mot kvinnor
          </head>
          <p xml:id="i-5nyVYaNwsDKaFpt7ThbvQT">
            I många länder har kvinnor en särskilt utsatt situation och utsätts
            för sexuella övergrepp och andra former av våldsyttringar samtidigt
            som de ofta har en dålig rättssäkerhet. Att kvinnor riskerar att
            utsättas för hedersmord, lynchning eller offentlig avrättning
            på grund av våldtäkt eller sex utanför äktenskapet är oacceptabelt
            och något som vi i Sverige bör ta starkt avstånd ifrån och rikta
            insatser för att bekämpa. Att det dessutom saknas skydd och rättssäkerhet
            för kvinnor när de utsätts för dylika övergrepp gör naturligtvis
            saken ännu sämre. Människohandel för sexuella ändamål innebär
            en grov kränkning av de drabbade. Att kvinnor och även män genom
            människohandel utnyttjas för sexuella ändamål är något som måste
            motverkas bl.a. genom internationell samverkan. Därför är detta
            insatser som i än högre grad bör prioriteras inom jämställdhetsarbetet.
          </p>
          <head xml:id="i-LtAHmNrfpgL68aFB1DRsmr" type="h1">
            Flickaborter
          </head>
          <p xml:id="i-MBjoviJmbk3z4r1xK6LV8x">
            Enligt de grundläggande principerna i FN:s barnkonvention ska
            barnets rätt till liv och utveckling och barnets bästa vara vägledande
            i alla beslut som rör barn. I flera länder i världen, bland annat
            Kina och Indien, förekommer det dock ett utbrett problem där flickor
            väljs bort genom aborter. Könsselektiva aborter är fenomen som
            har sina rötter i ett klimat av diskriminering av kvinnor som
            enligt oss också strider mot grundläggande jämställdhetsvärderingar.
            Det kan också skapa obalans i antalet flickar och pojkar i de
            länder där könsselektion är vanligt förekommande. Sverigedemokraterna
            anser att Sverige i dialog med länder som exempelvis Kina samt
            internationella aktörer som Unicef bör verka för att minska antalet
            flickaborter. Sverigedemokraterna anser att det är en oacceptabel
            könsdiskriminering att flickor aborteras på grund av att de är
            just flickor och att detta ska motverkas. I arbetet för mänskliga
            rättigheter och barnens rättigheter för flickor borde det vara
            en mänsklig rättighet att inte aborteras för att man är av fel
            kön.
          </p>
          <head xml:id="i-zEdvdqWXoLv8myqYAFiy2" type="h1">
            Sexuell och reproduktiv hälsa och rättigheter
          </head>
          <p xml:id="i-KcHaHRgQnv9fHdDd9NZgBW">
            Sverigedemokraterna anser att i arbetet för sexuell och reproduktiv
            hälsa och rättigheter bör ett större fokus ligga på att minska
            antalet oönskade graviditeter och aborter. Abort är ett svårt
            etiskt dilemma och vi anser att Sverige internationellt bör inta
            en ödmjukare inställning där man ser till både kvinnans rätt och
            det ofödda fostrets rätt. Sverigedemokraterna vill att det i Sverige
            ska finnas möjlighet till fri abort i ett tidigt skede och vi
            inser att det är problematiskt när denna möjlighet helt förbjuds
            i andra länder och inte ens tillåts i fall där fara föreligger
            för kvinnans liv eller efter sexuella övergrepp. Sverigedemokraterna
            anser dock att vi i relationen till andra länder inte kan ta det
            för självklart att Sveriges abortlag, som är den mest liberala
            i Europa, och den syn som råder hos en stor del av svenska politiker,
            att abort enbart belyses ur kvinnans perspektiv, är den enda rätta.
            Eftersom abort inte är en internationellt erkänd mänsklig rättighet
            behöver vi i dialog med andra länder vara medvetna om och inta
            en större ödmjukhet inför att det inom EU och i andra länder i
            världen finns skilda åsikter och inga självklara svar i den svåra
            frågan om när det ofödda fostret eller barnet ska räknas som ett
            liv värt att skyddas.
          </p>
          <head xml:id="i-REVorouqzgTDHsEDgScdLk" type="h1">
            Barnens rättigheter
          </head>
          <p xml:id="i-PMyuyH6enjfRdVWK1Lhb44">
            Sverigedemokraterna anser även att barnens rättigheter och barnkonventionen
            bör få ta en mycket större plats i utrikespolitiken än vad de
            har idag. Varje dag dör t.ex. 4 000 barn i diarré som orsakas
            av smutsigt vatten och sanitet, och barn är oftast de som är de
            mest utsatta i krig och katastrofer. Många barn är offer för de
            värsta formerna av barnarbete, sexuellt utnyttjande, olika former
            av våld och diskriminering, barnäktenskap och könsstympning. Att
            barn ska behöva utsättas för sådan behandling är ofattbart och
            något som måste motverkas. De grundläggande principerna i FN:s
            barnkonvention om barnets rätt till liv och utveckling, och att
            barnets bästa ska vara vägledande i alla beslut som rör barn,
            ska vara centralt i arbetet för mänskliga rättigheter i andra
            länder.
          </p>
        </div>
        <div type="motSignatures">
          <list>
            <item xml:id="i-9PftRvxgSYwBu3XhG98DFo">
              Julia Kronlid (SD)
            </item>
            <item xml:id="i-2PWoBjpNwtYVtRQNs9LzrH">
              Björn Söder (SD)
            </item>
            <item xml:id="i-TxvEnBXFFCbPhHUWQn1r1L">
              Kent Ekeroth (SD)
            </item>
            <item xml:id="i-8dBVionM32T6NvxasJx8Wm">
              Johnny Skalin (SD)
            </item>
          </list>
        </div>
      </div>
    </body>
  </text>
</TEI>
