<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201112-MJU-00006">
  <teiHeader>
    <fileDesc>
      <titleStmt>
        <title>med anledning av prop. 2011/12:125 Geologisk lagring av koldioxid</title>
        <author corresp="i-PMx51X9QbaLUMtQNq6sVfz">av Matilda Ernkrans m.fl. (S)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>med anledning av prop. 2011/12:125 Geologisk lagring av koldioxid</title>
          <idno type="rdwebb">GZ02MJ6</idno>
          <rs type="number">MJ6</rs>
          <orgName type="comitteeAbbreviation">MJU</orgName>
          <ref type="dokument_url_text">http://data.riksdagen.se/dokument/GZ02MJ6/text</ref>
          <ref type="dokument_url_html">http://data.riksdagen.se/dokument/GZ02MJ6</ref>
          <ref type="dokumentstatus_url_xml">http://data.riksdagen.se/dokumentstatus/GZ02MJ6</ref>
          <ref type="doc">http://data.riksdagen.se/fil/CFD53E9B-DADB-48FF-94A3-AEDD358472D6</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-B34sv9ytsiioT1XaQtyXUo</idno>
            <name>Helén Pettersson i Umeå</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-TifWqzmRuorK3zFDqAUZk8</idno>
            <name>Sara Karlsson</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-FrC3WwfjWAuoWu4BnbedDa</idno>
            <name>Jan-Olof Larsson</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-GDFdKPNRdaGpkLXrouuiC1</idno>
            <name>Johan Löfstrand</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-NHxJzkDKoaBrxfLh9qrfnH</idno>
            <name>Pyry Niemi</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-GKFwXi5QctA2TJDtsbF47E</idno>
            <name>Christina Karlsson</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-PMx51X9QbaLUMtQNq6sVfz</idno>
            <name>Matilda Ernkrans</name>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="basedOn" xml:id="i-M2gNhhnjgS8pYcfkQiWnvK"/>
        <correspContext corresp="i-M2gNhhnjgS8pYcfkQiWnvK">
          <ref>Proposition 2011/12:125</ref>
        </correspContext>
        <correspAction xml:id="i-QoepS9P11Rv49VboYPpFVC" type="signed"/>
        <correspContext corresp="i-QoepS9P11Rv49VboYPpFVC">
          <note type="signatory" corresp="i-B34sv9ytsiioT1XaQtyXUo"/>
          <note type="signatory" corresp="i-TifWqzmRuorK3zFDqAUZk8"/>
          <note type="signatory" corresp="i-FrC3WwfjWAuoWu4BnbedDa"/>
          <note type="signatory" corresp="i-GDFdKPNRdaGpkLXrouuiC1"/>
          <note type="signatory" corresp="i-NHxJzkDKoaBrxfLh9qrfnH"/>
          <note type="signatory" corresp="i-GKFwXi5QctA2TJDtsbF47E"/>
          <note type="signatory" corresp="i-PMx51X9QbaLUMtQNq6sVfz"/>
        </correspContext>
        <correspAction type="referral" xml:id="i-LLnBtEL3kYZDXnZxJXrw2Z">
          <date when="2012-04-13"/>
        </correspAction>
        <correspAction type="referral" xml:id="i-EhjXejYUsq7UJ6RjYmoUyE">
          <date when="2012-04-13"/>
        </correspAction>
        <correspAction type="dismissal" xml:id="i-HUZbxQTeLFoNJsQVYhM3cF">
          <date when="2012-04-12"/>
        </correspAction>
        <correspAction type="dismissal" xml:id="i-L5pTpXYdQnrEseBeDPfv5X">
          <date when="2012-04-12"/>
        </correspAction>
        <correspAction type="submission" xml:id="i-LaTUwPJKiJdLk75Neny6Q8">
          <date when="2012-04-11"/>
        </correspAction>
        <correspAction type="transfer" xml:id="i-AHww6bYYVqxp7CtSkRkZvn">
          <date when="2012-04-11"/>
        </correspAction>
        <correspAction type="assigned" xml:id="i-EhGj29d4hJ66UFEkfDryd2"/>
        <correspContext corresp="i-EhGj29d4hJ66UFEkfDryd2">
          <ref type="assignedTo">Miljö- och jordbruksutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div type="motHeader"/>
      <div type="motBody">
        <div type="motSummary">
          <head xml:id="i-Wbit5ti3nfWDgRDnACBdwq">
            Sammanfattning
          </head>
          <p xml:id="i-213fXFWKaW5pdyREatc2Lr">
            Vi socialdemokrater delar regeringens uppfattning i propositionen
            om de viktiga politiska vägvalen kring koldioxidlagring:
          </p>
          <list style="ul">
            <item xml:id="i-GH6gdfP1WA4Fcmwu4TYpuA">
              koldioxidlagring ska prövas som miljöfarlig verksamhet enligt
              miljöbalken
            </item>
            <item xml:id="i-GqQwBqSMEqmHdx9XhDrt7k">
              både avskiljningen och lagringen ska prövas
            </item>
            <item xml:id="i-97NkTn7Lyja4SWiJUMyfmY">
              miljöbalkens regler om tillstånd, anmälan och tillåtlighet ska
              för geologisk lagring av koldioxid tillämpas även på Sveriges
              kontinentalsockel utanför territorialgränsen
            </item>
            <item xml:id="i-YFgABUMJL4ztDhFv9G6FXu">
              koldioxid som avskiljs för geologisk lagring ska definieras som
              avfall.
            </item>
          </list>
          <p xml:id="i-UVqgyLvgobB8oru9mSmB6z">
            Att en del av regelverket ska finnas i förordningar gör att det
            snabbt går att ändra på grund av teknikutveckling, men frågans
            demokratiska vikt gör att regeringen bör redovisa sina åtgärder
            för riksdagen.
          </p>
          <p xml:id="i-9ZzUiQnLWBFi6JAYgjPWPm">
            Avskiljning och lagring av koldioxid får inte leda till minskade
            ansträngningar för förnybar energi och bli en förevändning för
            att hålla fast vid förbränning av kol, olja och naturgas.
          </p>
          <p xml:id="i-GeW17vCDbb7KogLGsU9yya">
            Men däremot kan CCS 1 i kombination med annan ny teknik bli viktig
            i framtiden för de svenska utsläppsintensiva företagen. Regeringen
            behöver en aktiv strategi för att säkra den svenska koldioxidintensiva
            industrins konkurrenskraft i framtiden i vilken CCS kan spela
            en viktig roll.
          </p>
          <p xml:id="i-6LFUqYCD1rpCi6HymjrdGY">
            Avgörande kommer att vara tillgången på lämpliga lagringsplatser.
            Därför bör våra myndigheter noggrannare kartlägga och undersöka
            möjliga lokaliseringsplatser.
          </p>
          <p xml:id="i-3Nov5RwC5xWrgq5XDruF7s">
            Sverige måste verka för att EU:s regelverk anpassas så att en
            ekonomisk stimulans för CCS finns även för anläggningar med koldioxidutsläpp
            som inte har fossilt ursprung (massafabriker, bioenergiverk, etanolfabriker).
          </p>
        </div>
        <div type="motProposal" subtype="förslag">
          <head xml:id="i-ScqFj47KEusH9zf7K39FL5">
            Förslag till riksdagsbeslut
          </head>
          <list style="ol">
            <item xml:id="i-EPNuB6LUmYM6dmUVmbQDeb">
              Riksdagen tillkännager för regeringen som sin mening vad som
              anförs i motionen om att regeringen i Sverige och i EU bör verka
              för att CCS inte ska fungera som en förevändning för att minska
              ansträngningarna att satsa på förnybar energi.
            </item>
            <item xml:id="i-2kVXAiZoea9CyRad19vdxY">
              Riksdagen tillkännager för regeringen som sin mening vad som
              anförs i motionen om att regeringen bör utarbeta en aktiv strategi
              för den svenska koldioxidintensiva industrin, i nära samarbete
              med näringslivet, för att säkra dess konkurrenskraft i framtiden
              och utveckling i ett samhälle med mycket små utsläpp.
            </item>
            <item xml:id="i-Ks6wKenrk1qCJd6GY7ComS">
              Riksdagen tillkännager för regeringen som sin mening vad som
              anförs i motionen om att regeringen i en aktiv strategi bör se
              till att det utarbetas höga säkerhetskrav vid ledningsdragning
              och mellanlagring av koldioxid.
            </item>
            <item xml:id="i-GkL1PQCBTwQdhR75R3b2Lx">
              Riksdagen tillkännager för regeringen som sin mening vad som
              anförs i motionen om att regeringen bör verka för att EU:s regelverk
              anpassas så att det finns en ekonomisk stimulans för CCS även
              när det gäller anläggningar med koldioxidutsläpp som inte har
              fossilt ursprung (t.ex. massafabriker, bioenergiverk, etanolfabriker).
            </item>
          </list>
        </div>
        <div type="motContent">
          <head type="h1" xml:id="i-NpBxN18ZyWUgFC2FQ6YAdA">
            Klimatförändringarna
          </head>
          <p xml:id="i-S2N7PRbu8CeCFonhpSt8wp">
            Både EU och undertecknarna av Copenhagen Accord (UNFCCC:s 15:e
            partsmöte) har antagit ett mål att begränsa klimatförändringarna
            till två graders temperaturhöjning. Det finns ingen tydlig vetenskaplig
            grund för tvågradersmålet. Anledningen är osäkerheten kring klimatkänsligheten,
            alltså ett omräkningstal för hur stor temperaturökningen blir
            för varje gång halten av koldioxid i atmosfären fördubblas. I
            IPCC:s fjärde rapport bedömdes klimatkänsligheten till mellan
            två och fyra och en halv grader, den troligaste känsligheten är
            enligt rapporten tre grader. 2 Detta gör det svårt att politiskt
            styra mot ett tvågradersmål som mer blir ett politiskt riktmärke
            som svarar mot klimatkonventionens andra artikel:
          </p>
          <p xml:id="i-kHt3fM3YrG3DgQXeH6zuF">
            stabilization of greenhouse gas concentration in the atmosphere
            at a level that would prevent dangerous anthropogenic interference
            with the climate system.
          </p>
          <p xml:id="i-72jsYkPZ6Ng8vWCrBiWQuZ">
            Den senaste tioårsperioden (20002010) är enligt Världsmeteorologorganisationen
            (WMO) 0,2 grader varmare än den förra tioårsperioden vilket gör
            den till den varmaste under de senaste 150 åren. Klimatsystemet
            svarar också på utsläppen med en viss fördröjning. Den uppvärmning
            som på detta sätt redan är intecknad kallas för committed warming
            och räknar man med denna ligger världen i dag en grad 3 över och
            går snabbt mot en och en halv grader.
          </p>
          <p xml:id="i-N2NZVECsaz1RKqLdijh4xD">
            I nya forskningsrön har riskerna för allvarliga klimateffekter
            ökat. 4 Bland annat bedöms havsnivåhöjningarna att blir större
            än vad IPCC visade i sin fjärde rapport 2007. Många länder utplånas
            redan när temperaturhöjningen passerat en och en halv grader.
            Detta har föranlett beslutet i de internationella klimatförhandlingarna
            om att utreda om målet bör sänkas till en och en halv grader.
          </p>
          <head type="h1" xml:id="i-C7p2Sd7WE55QLb7YoqSiSv">
            Lagring av koldioxid
          </head>
          <p xml:id="i-7n45D4LAnPP72bQtg6JiFq">
            Många forskare stryker nu under att om världen ska klara ett
            en och en halvgradersmål kommer utsläppen av fossilt koldioxid
            inte att kunna trappas ned i tillräckligt snabb takt. För att
            stoppa utvecklingen måste vi antagligen också minska den mängd
            koldioxid som redan finns i atmosfären. En metod som nämnts är
            att använda koldioxidlagring vid förbränning av biobränslen.
          </p>
          <p xml:id="i-CR4AoGGmdVvDD447Likk6S">
            När vi eldar biobränslen utgörs utsläppen av den koldioxid som
            de växter som är bränslet tagit upp från atmosfären. Halten av
            koldioxid vid förbränning av biobränslen kompenseras alltså om
            växter återplanteras och åkrar odlas igen.
          </p>
          <p xml:id="i-K7NCZWaDvtWpMyhZ8DoM6V">
            Om vi använder koldioxidlagring av utsläppen från förbränning
            av biobränsle är det möjligt att minska halten koldioxid i atmosfären;
            många forskare menar nu att detta är nödvändigt. 5
          </p>
          <p xml:id="i-VUkZzmj68RzvdTZmbLBkuF">
            En av dem är den svenska klimatforskaren Christian Azar. Han
            förespråkar användning av CCS för bioenergi (även kallat BECCS
            6 ) och har tillsammans med forskare från Chalmers och Princeton
            beräknat kostnaderna för att minska utsläppen med CCS och BECCS.
            De fann att samhällsvinsten för att säkerställa att halten av
            koldioxid höll sig under 350 ppm var betydligt större vid användande
            av dessa tekniker än utan. Forskarna konstaterar dock att BECCS
            bara ska ses som ett komplement och att ansträngningar för att
            stödja CCS och BECCS inte får leda till ett minskat intresse för
            förnybar energiproduktion som sol och vind. 7
          </p>
          <head type="h1" xml:id="i-2esfs79E1pmoJfkPqoG537">
            Inlagring av koldioxid från fossil förbränning
          </head>
          <p xml:id="i-QYVzXLXCDYrVdxWep4qci4">
            Kritiken mot CCS från miljörörelsen har främst handlat om att
            kolkraftsindustrin använt idéerna om CCS som förevändning för
            att investera i nya kraftverk och att CCS inte är en färdig teknik
            utan ännu på idéstadiet. De olika CCS-metoderna har visserligen
            fungerat i provdrift i liten skala men de har inte sammanförts
            i en hel kedja.
          </p>
          <p xml:id="i-VfmT9gc3zCmTqtUDLNWf1u">
            Oron är också stor för att koldioxid ska läcka från lagringsplatserna.
            En del i oron för det har kanske sitt ursprung i händelserna vid
            sjön Nyos 1986 i nordvästra Kamerun då 1 700 människor omkom när
            koldioxid plötsligt frigjordes från djupet av sjön. Källan då
            var naturligt och berodde på magma som frigjorde koldioxid 80
            km under sjön.
          </p>
          <p xml:id="i-96asa8cBgnuxKnQ8uLHTRo">
            Vattenfall beslutade nyligen att stänga företagets försöksanläggning
            för CCS i anslutning till brunkolsverket i byn Schwarze Pumpe
            i östra Tyskland med motiveringen att motståndet mot CCS var så
            starkt i landet. I Tyskland har framför allt landsbygdsbefolkningen
            protesterat eftersom man varit orolig för risken för läckage.
          </p>
          <p xml:id="i-9YvWWgdivqpbrxsqCsaBub">
            Sanningen är också att Vattenfalls anläggning byggde på oxyfuel-tekniken
            som innebär att man använde rent syre i förbränningen i stället
            för luft. Ett införande av oxyfuel-CCS på Vattenfalls anläggningar
            hade inneburit en total ombyggnad av kolkraftverken. EU:s beslut
            om ETS-handeln innebär att antalet utsläppsrätter ska minska med
            20 procent till 2020 och priset på dessa kommer därmed att öka.
            Ett annat problem är att energiåtgången är större vid en CCS-anläggning.
            Energibolaget måste förbränna 2535 procent mer kol i anläggningen
            för att få samma energiproduktion som tidigare. 8 Tillsammans
            med de troligen mycket stora kostnader för avskiljning och lagring
            som CCS innebär, är det svårt att motivera en sådan investering.
            Massiva satsningar på förnybar energi är mer framtidsinriktat.
          </p>
          <p xml:id="i-Do7HUhc8McfDNW1aLvKnrb">
            Vi är kritiska till hur förhållandet mellan investeringsmedel
            från EU fördelats mellan CCS-projekt och förnybara projekt. Vi
            menar att regeringen i Sverige och i EU måste verka för att CCS
            inte får vara en förevändning för att minska ansträngningarna
            för ensatsning på förnybar energi. Satsningen på CCS i oljeeldade
            och koleldade kraftverk kan inte vara framtiden eftersom det alltid
            kommer att släppas ut en del koldioxid från dessa och att vi kommer
            att behöva de få lämpliga lagringsplatser som finns i Europa för
            andra verksamheter.
          </p>
          <head type="h1" xml:id="i-Lnr4dMGiHP4P1Z654Y31Qc">
            Industri med stora koldioxidutsläpp
          </head>
          <p xml:id="i-PTyTwcY4JQ2oU7TbTVcJFN">
            De största källorna för utsläpp av koldioxid i Sverige är inte
            energiproducenter som på kontinenten. I stället är det stål- och
            malmproduktionen.
          </p>
          <p xml:id="i-ErFMGJJEx67zVeBDhRbm2P">
            Utsläppen från stålproduktionen kommer främst från användningen
            av kol för reduktionen av malm (järnoxid) till järn. Några alternativ
            till fossil stenkol som reduktionsmedel finns inte under överskådlig
            framtid. Sveriges största enskilda utsläppskälla i ETS-systemet
            är SSAB:s anläggning i Luleå med 4 miljoner ton CO 2 /år. Den
            näst största är SSAB:s anläggning i Oxelösund med 2,8 miljoner
            ton CO 2 /år.
          </p>
          <p xml:id="i-837U3Ez88H33iTDe8bosjk">
            Svenska SSAB och LKAB ingår i ett stort forskningsprogram i EU
            (ULCOS, Ultra-Low Carbon dioxide Steelmaking) som har som mål
            att minska koldioxidutsläppen från ståltillverkningen med 50 procent.
            Totalt deltar 48 företag och organisationer inom gruv-, stål-,
            energi- och teknikindustrin samt forskningsinstitut och universitet.
          </p>
          <p xml:id="i-MAJuKNp7JJfFZHqSHJtipu">
            Det mest framgångsrika i ULCOS är en teknik som kallas Hlsarna
            (namnet kommer från holländska och irländska ord) och bygger på
            badsmältning. Den kräver att betydligt mindre kol används och
            därmed minskar mängden koldioxidutsläpp. Vidare är det en flexibel
            process som tillåter partiell substitution av kol med biomassa,
            naturgas eller till och med vätgas (H 2 ). 9 Stål- och gruvindustrin
            medverkar också i forskningsprogram där förutsättningarna för
            transporter och lagring av koldioxid i Sverige ska undersökas.
          </p>
          <p xml:id="i-GxP83nw6bFakt1eFk454hQ">
            En rapport från den europeiska samarbetsorganisationen för klimatfrågor
            CAN- Europe (Climate Action Network), där de flesta stora europeiska
            miljöorganisationerna ingår, menas att med en kombination av Hlsarnatekniken
            och CCS kan utsläppen av koldioxid reduceras med 80 procent. 10
          </p>
          <p xml:id="i-5D2K2WGZZYGTqNN2idMQsD">
            Cementfabriker är också stora utsläppskällor och i Sverige finns
            två anläggningar som är bland de tio största utsläppskällorna
            i ETS-systemet. Också här pågår forskning och försök med nya koldioxidsnåla
            tekniker. En av de mest framgångsrika är användningen av magnesiumoxid.
            Enligt CAN-Europe kan cementindustrin minska sina utsläpp 80100
            procent med den nya tekniken.
          </p>
          <p xml:id="i-8kF95fBKpXsmCSY3t9QWMs">
            I Sverige har pappersindustrin kommit långt i arbetet med att
            minska koldioxidutsläppen, främst genom att ta till vara svartlut
            i produktionen och ta ut energi från den eller sälja den som fordonsbränsle
            (som då ersätter utsläpp i trafiksektorn). Den största utsläppskällan
            är Stora Enso i Skoghall som släpper ut 186 00 ton CO 2 /år. Om
            utsläppen av koldioxid infångas med CCS-teknik och dessutom svartlutet
            tas till vara kan utsläppen från de svenska pappersbruken i framtiden
            bli negativa, dvs. de kan minska koldioxidhalten i atmosfären.
          </p>
          <head type="h1" xml:id="i-TKWc6KxQYoysbg38pHyWNU">
            En politik för jobb och klimat
          </head>
          <p xml:id="i-9t1BnB2rsP4msEg1fkwDRD">
            Mycket av den svenska basindustrin är beroende av fossila utsläpp
            och således känslig för klimatpolitiken i EU och internationellt
            som steg för steg gör utsläppen dyrare. En klimatpolitik som håller
            ihop måste således inte blunda för den stora utmaningen. Det står
            stora exportinkomster och arbetstillfällen på spel. Vi menar att
            regeringen saknar en politik för framtiden. Arbetet med att genomföra
            CCS-direktivet i Sverige är ett steg i rätt riktning. CCS kan
            bli en viktig komponent i den framtiden för dessa företag. Det
            är naivt att tro att de stora utsläppen från industrin kan finnas
            kvar i industriländerna och i Sverige 2050. De företag som snabbast
            utvecklar ny teknik och ställer om kommer att ha stora fördelar
            och kommer att kunna öka sina marknadsandelar allteftersom utsläppen
            orsakar högre och högre kostnader genom utsläppsrätter eller andra
            styrmedel. Därför är det synnerligen viktigt och strategiskt att
            regeringen agerar i dessa frågor.
          </p>
          <p xml:id="i-8sTto6vyajRG68gwnn9wf">
            Vi menar att regeringen ska utarbeta en aktiv strategi för den
            svenska koldioxidintensiva industrin för att säkra dess konkurrenskraft
            i framtiden och utveckling i ett samhälle med mycket små utsläpp.
            I den strategin kommer CCS att ha en roll men också forskning
            om nya metoder, etableringsfrågor och tillgång till lagringsplatser
            för koldioxid. Strategin bör utformas i nära samarbete med näringslivet.
          </p>
          <p xml:id="i-jubUwsrAfcbAvfZD4NRu9">
            En viktig fråga är möjligheten till rördragning och mellanlagringsplatser.
            Placeringen av de svenska industrierna vid kusten indikerar ett
            behov av mellanlagringsplatser och system med fartygstransporter.
          </p>
          <p xml:id="i-X3xXLKvVFCWsEzYgpCWP6T">
            Säkerhetsproblematiken vid rörledningarna är oerhört väsentlig
            eftersom läckor kan vara dödliga för människor. Regeringen ska
            se till att höga säkerhetskrav vid ledningsdragning och mellanlagring
            av koldioxid utarbetas.
          </p>
          <p xml:id="i-YCBaP1noX4XBUvLh2abh8k">
            För att CCS-tekniken ska kunna utnyttjas vid bioenergiförbränning
            eller vid massabruk måste EU:s regelverk justeras i den riktningen.
            När en anläggning för förbränning av fossilt bränsle (som ett
            stålverk eller ett kolkraftverk) minskar utsläppen med CCS finns
            ju ett direkt ekonomiskt incitament eftersom behovet av utsläppsrätter
            minskar, alternativt överblivna rätter ska säljas. På samma sätt
            borde en bioenergianläggning kunna sälja utsläppsrätter och på
            så sätt kompenseras. Det skulle kräva förändringar i direktiven
            om handel med utsläppsrätter. Vi menar att regeringen ska verka
            för att EU:s regelverk anpassas så att en ekonomisk stimulans
            för CCS finns även för anläggningar med koldioxidutsläpp som inte
            har fossilt ursprung (t.ex. massafabriker, bioenergiverk, etanolfabriker).
          </p>
          <head type="h1" xml:id="i-WAjDHFGuGNxXVfveytLSff">
            Lagstiftningsförslagen i propositionen
          </head>
          <p xml:id="i-F7jL5R7CqsLjnyDupnBrPF">
            Regeringen har valt att genomföra EU:s direktiv om koldioxidlagring
            (CCS-direktivet) i miljöbalken. Vi socialdemokrater delar regeringens
            uppfattning att detta är rätt väg att gå och motsätter oss förslag
            om att i stället skapa en egen lag kring koldioxidlagring.
          </p>
          <p xml:id="i-XoXXXJR5qxFTLHJN32uZWK">
            Vi stöder förslaget att koldioxidlagring ska prövas som miljöfarlig
            verksamhet enligt miljöbalken och att det är både avskiljningen
            och lagringen som ska prövas. Vi välkomnar också att miljöbalkens
            regler om tillstånd, anmälan och tillåtlighet för geologisk lagring
            av koldioxid ska tillämpas även på Sveriges kontinentalsockel
            utanför territorialgränsen.
          </p>
          <p xml:id="i-JS7XUog7wJb6UBgrAJsQbD">
            Vi delar regeringens bedömning att koldioxid som avskiljs för
            geologisk lagring ska definieras som avfall.
          </p>
          <p xml:id="i-LWq9cbKjERjeSYb2L4KZuT">
            Vi ser fördelar och nackdelar med att regeringen föreslår att
            en del av regelverket ska finnas i förordningar. Fördelen är att
            en förordning lättare går att ändra om teknikutvecklingen på detta
            område snabbt förändras, vilket i dag är fallet. Men nackdelen
            är att frågorna om etablering av CCS i Sverige har en omfattande
            miljöpåverkan, vilket talar för att avgörandet borde föreläggas
            Sveriges riksdag. Vi ställer oss emellertid bakom regeringens
            förslag men vi förutsätter att regeringen regelbundet redogör
            för riksdagen hur arbetet med genomförandet av CCS-direktivet
            går och vilka förordningsändringar regeringen vidtagit och ämnar
            vidta.
          </p>
          <head type="h1" xml:id="i-2uyfPuitUngq4Lk64jCiDa">
            Lagringsplatserna
          </head>
          <p xml:id="i-N75Ap3xXLQZiAqLtEggJha">
            Lagring av koldioxid kan ske i porös och genomsläpplig sedimentär
            berggrund. Koldioxiden lagras då i sandstenens porer och ersätter
            den ursprungliga vätskan i formationen. För att koldioxiden ska
            stanna i ett flytande superkristalliskt tillstånd måste trycket
            och temperaturen vara rätt. Och djupet minst 800 meter. För att
            koldioxiden ska stanna kvar är det viktigt att lagringsplatsen
            är avgränsad, en s.k. geologisk fälla. Det är i sådana som det
            finns olja och gas.
          </p>
          <p xml:id="i-UbqJdXx3VpCdRUCVDTiCJK">
            Sveriges geologiska undersökningar har undersökt var någonstans
            i Sverige det finns lämpliga platser. I Östersjön, sydvästra Kattegatt
            och sydvästra Skåne finns de områden som är mest aktuella. Men
            längs hela fjällranden, i Dalarna, runt Gävle, i Närke, Västergötland,
            Östergötland, Småland, Öland, Gotland samt övriga Skåne finns
            också sedimentära berggrunder som behöver undersökas närmare.
          </p>
          <p xml:id="i-919gAH2oDfS7kXHWDGHXFr">
            Det finns givetvis stora politiska problem med etableringen av
            koldioxidlagring. Dels handlar det om avgörandet av vilka platser
            som är lämpliga rent geologiskt, dels om lokal oro och protester
            mot etablering. Parallellen med etablering av lager för utbränt
            kärnbränsle är uppenbar. Vi menar att det inte finns någon tid
            att förlora på grund av frågans vikt. Lämpliga och möjliga lagringsplatser
            behöver kartläggas.
          </p>
          <p xml:id="i-DUuY9GuNSsze7SgNcYYios">
            Slutligen vill vi stryka under att det nordiska samarbetet kring
            CCS är väsentligt. Dels därför att vissa av våra grannländer kommit
            längre i arbetet med den nya tekniken, dels därför att många potentiella
            lagringsplatser är gränsöverskridande.
          </p>
        </div>
        <div type="motSignatures">
          <list>
            <item xml:id="i-554qC5aCnxkBasEeHifrVX">
              Matilda Ernkrans (S)
            </item>
            <item xml:id="i-5tJvHeeEwQWXFQJAWHr1wY">
              Johan Löfstrand (S)
            </item>
            <item xml:id="i-CymSyAjNmkq3yGxhA3fkSQ">
              Helén Pettersson i Umeå (S)
            </item>
            <item xml:id="i-8r4ExbqFzuwXdkRzrjrGzZ">
              Jan-Olof Larsson (S)
            </item>
            <item xml:id="i-CvHVxv8KuSzKS2fYX4SMSm">
              Sara Karlsson (S)
            </item>
            <item xml:id="i-3ozXhNuPkPJNo6JTSsiCQC">
              Pyry Niemi (S)
            </item>
            <item xml:id="i-2vMNDAW4XKX4vuYHK7oDoA">
              Christina Karlsson (S)
            </item>
          </list>
        </div>
      </div>
    </body>
  </text>
</TEI>
