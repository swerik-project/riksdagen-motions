<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202324-JuU-02833">
  <teiHeader>
    <fileDesc>
      <titleStmt>
        <title>med anledning av prop. 2023/24:84 Säkerhetszoner</title>
        <author corresp="i-JfXYdmqhTQWYWTgjZHSGEn">av Ulrika Liljeberg m.fl. (C)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2023/24:2833 av Ulrika Liljeberg m.fl. (C)</title>
          <idno type="rdwebb">HB022833</idno>
          <rs type="number">2833</rs>
          <orgName type="comitteeAbbreviation">JuU</orgName>
          <ref type="dokument_url_text">https://data.riksdagen.se/dokument/HB022833/text</ref>
          <ref type="dokument_url_html">https://data.riksdagen.se/dokument/HB022833</ref>
          <ref type="dokumentstatus_url_xml">https://data.riksdagen.se/dokumentstatus/HB022833</ref>
          <ref type="pdf">https://data.riksdagen.se/fil/3B9D8C0C-ACD3-4F31-96DE-B3E67EA67616</ref>
          <ref type="docx">https://data.riksdagen.se/fil/107F2506-A30E-422E-81D9-16BF35A5EA95</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-JfXYdmqhTQWYWTgjZHSGEn</idno>
            <name>Ulrika Liljeberg</name>
            <state type="partyAffiliation" ref="Q110832">
              <desc>C</desc>
            </state>
          </person>
          <person gender="woman">
            <idno>i-X24CbizesfxM3nuznxPzAc</idno>
            <name>Malin Björk</name>
            <state type="partyAffiliation" ref="Q110832">
              <desc>C</desc>
            </state>
          </person>
          <person gender="woman">
            <idno>i-LHNecLttGkFNptLa6AG81p</idno>
            <name>Helena Vilhelmsson</name>
            <state type="partyAffiliation" ref="Q110832">
              <desc>C</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="committeeProcessing"/>
        <correspAction xml:id="i-BfbX8wqwhEJ91rzY2oDCAY" type="basedOn"/>
        <correspContext corresp="i-BfbX8wqwhEJ91rzY2oDCAY">
          <ref>Proposition 2023/24:84</ref>
        </correspContext>
        <correspAction xml:id="i-DMeekLoBiegmDCFb4V29Us" type="signed"/>
        <correspContext corresp="i-DMeekLoBiegmDCFb4V29Us">
          <note type="signatory" corresp="i-JfXYdmqhTQWYWTgjZHSGEn"/>
          <note type="signatory" corresp="i-X24CbizesfxM3nuznxPzAc"/>
          <note type="signatory" corresp="i-LHNecLttGkFNptLa6AG81p"/>
        </correspContext>
        <correspAction xml:id="i-AC6cGp6NXP4oPe1EQaeBqH" type="submitted">
          <date when="2024-03-20"/>
          <time when="16:52:24"/>
        </correspAction>
        <correspAction xml:id="i-KVoc1x5LcSFfN5Dcj3UH5j" type="dismissed">
          <date when="2024-03-21"/>
        </correspAction>
        <correspAction xml:id="i-5RPTRo2LqDtqmaDjaBBUuy" type="reviewed">
          <date when="2024-03-21"/>
          <time when="10:18:59"/>
        </correspAction>
        <correspAction xml:id="i-KKN8guHXD6XcTfeoL7tKZE" type="referred">
          <date when="2024-03-22"/>
        </correspAction>
        <correspAction xml:id="i-GsK5zmR57hs6hP8gYWPNg3" type="assigned">
          <date when="2024-04-10"/>
          <time when="16:22:01"/>
        </correspAction>
        <correspContext corresp="i-GsK5zmR57hs6hP8gYWPNg3">
          <ref type="assignedTo">Justitieutskottet</ref>
        </correspContext>
        <correspAction xml:id="i-YCBD1jkjn31kDsGSKLbbEi" type="behandlas_i"/>
        <correspContext corresp="i-YCBD1jkjn31kDsGSKLbbEi">
          <ref type="uppgift">2023/24:JuU13</ref>
          <ref type="ref_dok_id">HB01JuU13</ref>
          <ref type="ref_dok_typ">bet</ref>
          <ref type="ref_dok_rm">2023/24</ref>
          <ref type="ref_dok_bet">JuU13</ref>
          <ref type="ref_dok_titel">Säkerhetszoner</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div xml:id="i-QZsdYszH4jX9fNbDB145QT" type="motHeader">
        <div xml:id="i-JFC63m5AiX5DrmdGTTLrsr" type="motTitle">
          Motion till riksdagen 2023/24:2833 av Ulrika Liljeberg m.fl.
          (C) med anledning av prop. 2023/24:84 Säkerhetszoner
        </div>
      </div>
      <div xml:id="i-AJq3EsSjmMjqYcLS7dpqZA" type="motBody">
        <div xml:id="i-12UUcZhFA1bu8FyTRNnZQo" type="motProposal" subtype="förslag">
          <head xml:id="i-QNpS5eqCNcLucPJf2jkbvA">
            Förslag till riksdagsbeslut
          </head>
          <list xml:id="i-ByePN1Mw4rqiBCp7AHiq2">
            <item xml:id="i-DpzCqgvuk7BZZbMqC8YZiU" sortKey="Yrkande 1">
              Riksdagen avslår regeringens förslag.
            </item>
          </list>
        </div>
        <div xml:id="i-8i9VZwwdVQcNjumMMvQ7a2" type="motContent">
          <head xml:id="i-UsmZuzu95W6Q5eFx7yqbvs" type="h1">
            Motivering
          </head>
          <p xml:id="i-JtGH274mgrW4zC22F2RRfE">
            Förslaget handlar om ändringar i polislagen som innebär att visitationszoner
            (s.k. säkerhetszoner) kan inrättas inom ett visst område under
            en tvåveckorsperiod (som kan förlängas utan begränsning). Inom
            zonen får enskilda polismän befogenheter att ingripa mot enskilda
            för att kroppsvisitera dem och genomsöka fordon, för att söka
            efter vapen eller andra farliga föremål. Omfattande integritetsintrång
            kommer att utföras på skönsmässiga grunder på enskilda – även
            barn – som inte har något med kriminella gäng att göra. Detta
            kommer dessutom i stor utsträckning att ske i bostadsområden,
            där det finns särskilda krav på respekt för den personliga integriteten.
            Med anledning av redogörelsen nedan anser Centerpartiet att riksdagen
            måste avslå regeringens förslag.
          </p>
          <head xml:id="i-MaRcY1jS4Tv6H7mw98iVY9" type="h1">
            Beredningen
          </head>
          <head xml:id="i-AeyDr9WjejPizxCnhm8mWw" type="h2">
            Bristfälliga utredningsdirektiv
          </head>
          <p xml:id="i-R292gcqpWcGryfm5ZVdLKj">
            Beredningsförfarandet har fått omfattande och allvarlig kritik
            från remissinstanserna för såväl sitt innehåll som de former under
            vilka lagstiftningen tagits fram. Inledningsvis kan konstateras
            att förslaget berör frågor om grundläggande rättigheter till privatliv
            och integritet. Förslaget hanterar också frågor kring gränserna
            för den statliga maktutövningen, om rättsstatens kärna. Av direktiven
            framgår att utredningens uppdrag var att ta fram ett förslag på
            hur ett system med visitationszoner kan införas. Huruvida förslaget
            över huvud taget kan anses vara en effektiv lösning på det problem
            det ska lösa har alltså legat utanför utredningens uppdrag. Så
            som juridiska fakulteten vid Stockholms universitet konstaterar
            i sitt remissvar finns det en uppenbar risk att utredningsuppdrag
            med en på förhand angiven lösning, där utredningen reduceras till
            lagtekniska frågor, leder till att samhällsproblemet och den lagstiftning
            som denna är tänkt att resultera i blir bristfälligt belyst och
            analyserat. Såväl Riksdagens ombudsmän (JO) som juridiska fakulteten
            vid Stockholms universitet, Svea hovrätt m.fl. konstaterar också
            att utredningen inte visar att visitationszoner bör införas i
            den form som föreslås.
          </p>
          <head xml:id="i-8wixGet5q9J5V67F7DmuNk" type="h2">
            Remisstiden
          </head>
          <p xml:id="i-QEThggLNRrrjJ6d6mnkhS5">
            Remisstiden för betänkandet var fem veckor, delvis förlagda över
            jul och nyår. En lång rad remissinstanser såsom Lagrådet, JO,
            juridiska fakulteten vid Stockholms universitet, Svea hovrätt,
            Justitiekanslern (JK) och Institutet för mänskliga rättigheter
            har ifrågasatt att remisstiden varit tillräcklig för att tillgodose
            det grundlagsstadgade beredningskravet – detta särskilt med tanke
            på lagförslagets komplexa natur och eftersom det rör grundläg­gande
            fri- och rättigheter. Enligt konstitutionsutskottet (KU) ska remisstiden
            som huvud­regel vara tre månader. I vissa fall kan det t.o.m.
            finnas skäl för en längre remisstid, t.ex. när kommuner eller
            regioner finns med på remisslistan (vilket är fallet här) eller
            det rör grundläggande fri- och rättigheter (så som här). Det ska
            också beaktas om remisstiden sammanfaller med större helger och
            semesterperioder (jfr 2022/23:KU20 s. 100). Bered­ningen ska garantera
            en allsidig belysning och konsekvensanalys av lagförslagen, men
            i vissa allvarliga och brådskande fall finns visst utrymme att
            frångå huvudregeln så som t.ex. hände vid några tillfällen under
            coronapandemin (se s. 102–104).
          </p>
          <p xml:id="i-3MdzmqAXjZJYZ3MfGnSj8Z">
            Förslaget om visitationszoner aktualiserar komplexa frågor kring
            grundläggande fri- och rättigheter och rättssäkerhet, samtidigt
            som regleringens effekter är uttalat oförut­sebara. Flera remissinstanser,
            tillsammans med Lagrådet, ifrågasätter att förslaget är så brådskande
            att ett normalt remissförfarande inte ska ha varit möjligt.
          </p>
          <p xml:id="i-YYBw9ujtcxcCAh8ipWbNke">
            Här kan också noteras att den grundlagsstadgade lagstiftningsprocess
            vi har i Sverige främst har två syften, dels att säkerställa kvalitativ
            och rättssäker lagstiftning, dels att säkerställa en allsidig
            och upplyst debatt av de lagförslag som regeringen presenterar.
            Såväl allmänhet och medier som opposition måste ha möjlighet till
            god insyn i hur och varför en lagstiftning föreslås, och de konsekvenser
            den väntas få. Om regeringen från­går den grundlagsstadgade processen
            kan inte den offentliga debatten föras på rättvisande grunder.
            Allmänheten riskerar då att bli förd bakom ljuset kring både syftena
            bakom förslagen och deras konsekvenser. Särskilt avgörande är
            detta när det gäller förslag som rör allas våra fri- och rättigheter,
            och rättsstatens kärna.
          </p>
          <head xml:id="i-5WtNmDvJ9rSiswpCLQNQ1e" type="h2">
            Förslaget är bristfälligt
          </head>
          <head xml:id="i-JkEyU6vgfR4QF7hwmhLnUJ" type="h3">
            Det saknas stöd för att visitationszoner är effektiva eller att
            de skulle ha förebyggande effekt
          </head>
          <p xml:id="i-MsAE5tuF3G62NKdDtFRvqb">
            En mycket stor andel av remissinstanserna är kritiska till bristen
            på underlag och forsk­ning som visar på förslagets effektivitet
            i att förebygga skjutningar och sprängningar, vilket uppges vara
            dess syfte. Det framgår tydligt av regeringens proposition, och
            den bakomliggande utredningen, att visitationszoner inte kommer
            att vara särskilt effektiva i den meningen att de kommer att medföra
            att skjutningar och sprängningar kan förhindras i någon egentlig
            omfattning. Vidare konstaterar också regeringen att det saknas
            utvärder­ingar av visitationszonernas effekt på gängbrottsligheten
            i Danmark, och att det heller inte finns någon forskning på området.
            Samtidigt som det inte finns underlag för att visita­tionszoner
            fungerar, finns det tydliga risker och negativa konsekvenser med
            förslaget. Personer helt utan koppling till gängkriminalitet –
            även barn – kommer att bli föremål för tvångsåtgärder, och ingripanden
            på barn riskerar att stå i konflikt med barnkonven­tionen. JO
            är tydlig i sin slutsats om att eventuella vinster med visitationszoner
            inte kan väga upp de negativa konsekvenser som redan nu kan konstateras
            följa av förslaget.
          </p>
          <p xml:id="i-XaEo8hGW5kScGH7gUh1WQ">
            Eftersom det står klart att den föreslagna lagen förväntas sakna
            effekt på sprängningar och skjutningar, är det uppenbarligen inte
            en effektiv åtgärd för att lösa problemet som föranlett förslaget.
            Lagen kommer med stor sannolikhet dessutom att leda till att fler
            helt oskyldiga personer visiteras, något som knappast är ett effektivt
            utnyttjande av polisiära resurser.
          </p>
          <head xml:id="i-UpV7Esm9qXwndLhMiNanef" type="h3">
            Proportionalitet
          </head>
          <p xml:id="i-XM7mZrJ4pqHyghzsBCJTp">
            Kroppsvisitation och husrannsakan utgör intrång i den personliga
            integriteten. Enligt 2 kap. 6 § första stycket regeringsformen
            (RF) är var och en gentemot det allmänna skyddad mot kroppsvisitation,
            husrannsakan och liknande intrång. Skyddet mot kropps­visitation
            och husrannsakan får enligt 2 kap. 20 och 21 §§ RF begränsas endast
            genom lag, och bara för att tillgodose ändamål som är godtagbara
            i ett demokratiskt samhälle. Begränsningen får aldrig gå utöver
            vad som är nödvändigt med hänsyn till det ändamål som har föranlett
            den (proportionalitetsprincipen). Syftet med förslaget om visitations­zoner
            är att förhindra fler skjutningar och sprängningar. Detta är ett
            ändamål som är god­tagbart i ett demokratiskt samhälle, och inte
            i sig kontroversiellt.
          </p>
          <p xml:id="i-Le6ej4Ai8Jx7K7X4vr97eo">
            Så som tydligt framgår av såväl utredningen och propositionen
            som otaliga remiss­yttranden kommer emellertid inte visitationszoner
            att vara effektiva i att förhindra skjutningar och sprängningar.
            Vidare påpekar också JO, bl.a., att vid den typsituation när de
            föreslagna visitationszonerna kan bli aktuella finns det också
            förutsättningar att använda redan existerande lagstiftning för
            visitationer (som är långtgående i sig). Reger­ingen har inte
            kunnat visa varför de bestämmelserna inte räcker. Utöver detta
            saknas motivering till varför andra, mindre långtgående, lagstiftningsåtgärder
            inte är tillräckliga (se JO m.fl.).
          </p>
          <p xml:id="i-JruTh9Po2XDGiRsSYoAJqj">
            En begränsning av skyddet mot kroppsvisitation och husrannsakan
            får, som ovan redo­gjorts för, aldrig gå utöver vad som är nödvändigt
            med hänsyn till det ändamål som har föranlett den. Eftersom förslaget
            saknar effekt, redan existerande lagstiftning är tillämpbar på
            samma situationer som förslaget är avsett att reglera och regeringen
            inte har visat att mindre långtgående åtgärder inte är tillräckliga
            kan inte begränsningen anses vara nöd­vändig för att uppnå ändamålet
            med den. Förslaget om visitationszoner uppfyller därmed inte proportionalitetskravet
            i regeringsformen, en slutsats som delas av JO, Justitiekanslern
            (JK), Svea hovrätt, Institutet för mänskliga rättigheter, Barnens
            Rätt i Samhället (Bris), Advokatsamfundet bl.a. Regeringens proposition
            utgör alltså inte en godtagbar begräns­ning av det grundlagsfästa
            skyddet mot kroppsvisitation och husrannsakan enligt regeringsformen,
            och riksdagen måste därför redan på den grunden avslå regeringens
            förslag.
          </p>
          <head xml:id="i-8CatxN7HrFMxiCi1poEoxU" type="h3">
            Polisens och kommunernas förtroendeskapande arbete riskeras
          </head>
          <p xml:id="i-VrKKGYC6bVjYy9rwwPL5Ro">
            Det finns en stor risk för att regeringens förslag leder till
            ökad stigmatisering av vissa områden och ökat misstroende mot
            polisen, något en rad remissinstanser också särskilt lyfter fram.
            I detta allvarliga läge, när polis och övriga samhället måste
            jobba förtroende­skapande för att komma åt den grova brottsligheten,
            är det sista vi behöver att alla de unga som vi vill ska hålla
            sig borta från gängen vänder sig emot samhället för att polisen
            använder rättsosäkra metoder. Särskilt viktigt är detta i socioekonomiskt
            svagare områden. Så som Svea hovrätt också framhåller är de positiva
            effekter som regeringen lyfter fram mindre kopplade till visitationszoner
            än till en ökad polisiär närvaro i områden där det finns en hög
            risk för skjutningar och sprängningar. Centerpartiet har länge
            förespråkat en ökad lokal polisnärvaro, något som – tillsammans
            med en stark lokal närvaro av både det offentliga och civilsamhället
            – faktiskt har bevisad effekt på kriminalitet, våld och otrygghet.
            För att på lång sikt bli av med den grova organiserade brottsligheten
            måste vi använda metoder som har bevisad effekt, i stället för
            snabba enkla lösningar som brister i ändamålsenlighet och rättssäkerhet.
          </p>
          <head xml:id="i-KZ58985YnUo1pmBqsM1HhA" type="h3">
            Ökad diskriminering
          </head>
          <p xml:id="i-4iDE6e78musgxUzvEhgWRb">
            Det finns en överhängande risk för att regeringens förslag kommer
            att användas på ett sätt som upplevs som diskriminerande och stigmatiserande
            inom de områden som berörs. I förlängningen kommer detta att leda
            till oönskade konsekvenser i ett större samhälleligt perspektiv,
            något som påtalas av bl.a. Diskrimineringsombudsmannen (DO), Bris,
            Advokatsamfundet och JO. Av både utredningen och propositionen
            framgår det att poli­sens ingripanden inom visitationszoner sannolikt
            kommer att drabba personer som tillhör etniska minoriteter i större
            utsträckning än andra. Så som DO påtalar i sitt remissvar är visitationszonerna
            problematiska ur ett vidare likabehandlingsperspektiv, i förhållande
            till allas lika möjligheter att röra sig fritt i samhället utan
            stora ingrepp i den personliga integriteten oavsett etnisk tillhörighet,
            religion eller annan trosuppfattning. DO framhåller att riskerna
            för att polisen helt eller delvis kommer att tillämpa sådan etnisk
            profilering som inte är sakligt motiverad, och därför utgör diskriminerande
            etnisk profilering, är så höga att det i sig talar emot förslaget.
          </p>
          <head xml:id="i-34z5xXfdxpMvKtDQgeRe71" type="h3">
            Det saknas rättssäkerhetsgarantier
          </head>
          <p xml:id="i-UKhsJCWRnVvoG4QLyQH8hG">
            Regeringen framhåller att förslaget tar hänsyn till rättssäkerhetsaspekter
            genom kontroll­mekanismer som skulle kunna minska risken för godtycke.
            Dessa kontrollmekanismer består i en möjlighet att överklaga beslut
            om att inrätta en visitationszon till domstol, och en skyldighet
            att dokumentera varje ingripande i zonen. Några kontrollmekanismer
            värda namnet innehållet dock inte förslaget, vilket såväl Lagrådet
            som Centrum för rättvisa och förvaltningsrätterna i Stockholm
            och Göteborg har påtalat; konstruktionen av överklagandemekanismen
            lider av omfattande brister, brister som inte kan läkas av de
            små justeringar regeringen gjort i propositionen. Dessa justeringar
            är blotta ändringar i marginalen, som inte kommer till rätta med
            problemet att förslaget i stort sett saknar rättssäkerhetsgarantier.
          </p>
          <p xml:id="i-VLo87iA8nuzSdkyaVvF1De">
            Sammanfattningsvis kan konstateras att regeringens förslag har
            mött kritik i sällan skådad omfattning vad gäller syfte, effekt,
            skyddet av grundlagsskyddade fri- och rättig­heter, proportionalitet,
            risk för diskriminering och avsaknad av rättssäkerhetsgarantier.
            Dessutom har beredningen varit undermålig och stressats igenom
            utan att regeringen har kunnat motivera varför. Mot bakgrund av
            det ovan anförda finns inget annat alternativ för riksdagen än
            att avslå regeringens förslag.
          </p>
        </div>
        <div xml:id="i-MxC3VP7Qf7QaWXaSduw8Ao" type="motSignatures">
          <list xml:id="i-PaRut5T66wP2dpPjSDVct9">
            <item xml:id="i-HgM6SZnjhPY258LnmFht35" who="i-JfXYdmqhTQWYWTgjZHSGEn">
              Ulrika Liljeberg (C)
            </item>
            <item xml:id="i-HBkAQVKpywTBA8QHYWiBgm" who="i-X24CbizesfxM3nuznxPzAc">
              Malin Björk (C)
            </item>
            <item xml:id="i-CTbHsDjLN2SeUd8muoxXaP" who="i-LHNecLttGkFNptLa6AG81p">
              Helena Vilhelmsson (C)
            </item>
          </list>
        </div>
      </div>
    </body>
  </text>
</TEI>
