<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1945/mot_1945__fk__241/mot_1945__fk__241-001.pdf"/>
      <fw xml:id="i-DH3NvpFJSCb5iekaMMCk4p">
        14 Motioner i Första kammaren, nr 241.
      </fw>
      <div type="motHeader" xml:id="i-LABwAEuomW7FJRFRgV3MMR">
        <div type="motTitle" xml:id="i-SrMYu6mXGy7FxUDsikCya3"/>
        <div type="motSubmissionInfo" xml:id="i-8jnZmTBm7Ti1kWr1po9qn8"/>
      </div>
      <div type="motBody" xml:id="i-5GHSifHGhz1mZhbs3ZaZZv">
        <div xml:id="i-ScUsA46Ec8Jwo33prCc4YD">
          <p xml:id="i-F8bpFGTntKnd8yFuKqepga">
            Nr 241.
          </p>
          <p xml:id="i-3sit4H2jH8ss5KLmwiHfnZ">
            Av herrar Hage och Grym, om åstadkommande av vägförbin- delser
            till avlägsna byar och bygder.
          </p>
          <p xml:id="i-LZvqAvwYhBc6euqxh4iR5k">
            Då och då förekomma i tidningspressen skildringar av de förhållanden,
            under vilka befolkningen lever ute i de avlägsna bygder av landet,
            främst Norrland, vilka kunna i mer eller mindre grad betecknas
            som de väglösa bygdernas landsdel. En sådan skildring förekom
            alldeles nyligen i ”Mor- gon-Tidningen”, vari man skildrar förhållandena
            i en sådan väglös by vid namnet Sjaunja, som ligger 5 mil från
            Gällivare. En inbyggare i nämnda by säger om förhållandena i denna
            by bl. a. följande: — ”Vi ha tre mil till närmaste järnvägsstation,
            som heter Lina älv och ligger på linjen Boden-—Kiruna. Dit måste
            vi gå — för det finns inga vägar alls häruppe. Om vintern tar
            det sex timmar att gå till Lina älv, men om sommaren Över sju,
            ty då måste man ofta gå runt stora myrar. Till närmaste stad,
            Boden, är det 21 mil. Blir någon sjuk så är det enda man har att
            göra att rekvirera ambulansflyg. Men även det kan ha sina svårigheter.
            En vår, när en lappkvinna blev sjuk och ambulansplanet beställdes
            genom telefonstationen, kunde detta inte komma, därför att uppe
            i Sjaunja var träsket tillfruset, medan det var öppet vatten i
            Boden. Flyg- planet hade försetts med pontoner, vilket ju omöjliggjorde
            en hämtning där de inte kunde användas. — Hur ofta får ni posten
            då? —- Post, det får vi när någon god människa kommer förbi och
            tar den med sig. Inte sker det ofta, ibland blir det både fjorton
            dagar och en månad mellan varje tur. Och då blir det att läsa
            tidningarna för långa tider i taget. På sommaren är det nästan
            omöjligt att forsla något ditupp, då det inte finns tillstymmelse
            till vägar och knappt stigar. På våren får man handla för hela
            vinterbehovet på en gång.” Som redan här förut antytts, möter
            man ofta i vår press skildringar av detta slag rörande förhållandena
            i de mer eller mindre kommunika- tionsfattiga bygderna. En eller
            annan sådan skildring är kanske något överdriven. Men om man skalar
            bort en del överdrifter, kvarstår lik- väl som en kärna det förhållandet,
            att det finnes runt om — särskilt i Norrland och framför allt
            i övre Norrland — bygder i fullständig av- saknad av vägar och
            kommunikationer, vilket för med sig sådana för- hållanden, som
            här antytts. Följden blir då ofta den, att sådana bygder i stor
            utsträckning så småningom avfolkas — framför allt tager sig ung-
          </p>
          <pb facs="riksdagen-motions-pdf/data/1945/mot_1945__fk__241/mot_1945__fk__241-002.pdf"/>
          <fw xml:id="i-QXExr3s9NLrAmRSSdoTwVx">
            Molioner i Första kammaren, nr 241. 15
          </fw>
          <p xml:id="i-5obeL2s43bD1wfb9DRMPs8">
            domen bort från byn och lämnar kvar åldringarna att sköta jorden
            och i övrigt sköta om de sysslor, som skola omskötas. Och så går
            bygden eller byn kanske så småningom sin avfolkning till mötes.
            Vad som här sagts, innebär icke, att det påstås, att vederbörande
            myndigheter ej under de senaste tiderna sökt åstadkomma en del
            för att framskapa vägar och kommunikationer även till bygder av
            det slag, som det här är fråga om. 'Tvärtom har en hel del åstadkommits
            i det avseendet. Men trots detta torde det fortfarande existera
            ett icke ringa antal byar av det slag, som här berörts, där bristen
            på vägar alltjämt existerar, d.v.s. ingen vägförbindelse finnes
            fram till byn. Detta torde särskilt vara förhållandet i de inre
            delarne av övre Norrland. I många fall ha vägar till sådana byar
            en gång planerats, men så har planerandet och byggandet avstannat
            eller stannat på papperet. Och trots detta kan man vid resor ibland
            konstatera, att i en sådan by efter allt att döma möjlighet existerar
            till utveckling av jordbruk m. m. — om blott bättre möjligheter
            skulle kunna åstadkommas för avsättande av produkterna genom framskapande
            av vägförbindelser. Nu kan kanske någon säga, att vid framskapandet
            av bättre vägför- bindelser böra de mera tätbyggda bygderna gå
            före och få sina väg- anordningar förbättrade, hellre än att man
            nedlägger en massa kostnader att framskapa vägar till bygder med
            en ringa bebyggelse. Men man bör som svar på ett sådant påstående
            kunna säga, att det finnes anledning att inrikta sig på både det
            ena och det andra. Särskilt torde man kunna framhålla, att den
            nuvarande tiden är särskilt lämplig för att upptaga till övervägande,
            huruvida och på vilket sätt man bör gå fram för att bättre tillgodose
            de avlägsna och vägfattiga bygdernas intressen. Ty då vi stå inför
            en tid, då en hel del andra arbeten kunna komma att tryta, och
            då vi diskutera frågan om beredskapsarbetena och huru de lämpligen
            böra anordnas och planeras, då förefaller det som det skulle ligga
            nära till hands att i den plan, som kan så småningom i detalj
            komma att ut- arbetas, även upptaga och kostnadsberäkna vägar
            av detta slag, och detta icke minst därför, att man skulle då
            kanske i en viss utsträckning kunna finna sysselsättning för de
            avlägsna bygdernas befolkning på så- dant sätt, att de kunde få
            sitt arbete förlagt någorlunda nära den bygd, där de höra hemma.
            I vilken utsträckning existera nu byar och bygder vilka tillhöra
            denna kategori av väg- och kommunikationslösa sådana, som särskilt
            borde komma ifråga vid det planerande, som här ifrågasatts? Härom
            kan icke i detta sammanhang sägas något bestämt. Men det torde
            förhålla sig så, att inom varje län finnes någon förteckning,
            varav man torde kunna bilda sig en ungefärlig uppfattning om antalet
            tillsammans i samt- liga län, där byar och bygder av detta slag
            finnas. Man torde kunna utgå ifrån att vid en sammanslagning det
            skall visa sig, att antalet så-
          </p>
          <pb facs="riksdagen-motions-pdf/data/1945/mot_1945__fk__241/mot_1945__fk__241-003.pdf"/>
          <fw xml:id="i-WcU9tzDENby6WnDgWbSVaX">
            16 Motioner i Första kammaren, nr 241.
          </fw>
          <p xml:id="i-3t4Sk4CfoDE7hYcaHA27xY">
            dana byar och de vägsträckor som det kan bli fråga om att vägbelägga,
            är synnerligen avsevärt. Men detta borde ej verka avskräckande,
            om man inriktar sig på att uppgöra en tidsplan, innebärande att
            ett visst antal vägar toges upp till arbete under varje år. Nu
            kan man visserligen fråga: Varför skola dessa vägar skiljas ut
            från det andra vägarbetet och behandlas för sig? Härpå kan svaras,
            att annars kan tänkas, att de avlägsna bygdernas vägbehov ”kommer
            bort” i mängden av andra vägprojekt. Och härtill kommer, att det
            kan tänkas, att förhållandena komma att föranleda myndigheterna
            till att i ett fler- tal fall bygga vägar av ett helt annat slag
            till dessa avlägsna bygder än vad som ingår i det vanliga vägbyggandet
            t.o.m. när det gäller öde- bygdsvägar. Det kan t. ex. i vissa
            fall bli fråga om att till en början endast inskränka sig till
            åstadkommande av stigar, vilka dock böra vara så pass tillfredsställande,
            att i alla fall befolkningen i en by kan taga sig fram till mera
            bebyggda platser. Med avseende på ett icke obetydligt antal byar
            torde icke ens sådana stigar existera nu för tiden. Givetvis är
            det helst önskligt, att det i alla fall blir riktiga vägar fram
            till här nämnda bebyggelse. Men skulle det visa sig, att icke
            större anslag skulle kunna erhållas, än att ett byggande av vägar
            av en något högre standard skulle komma att medföra, att vägbyggandet
            gick allt för sakta och det tog en mycket lång tid, innan man
            kom fram med detsamma till byarne i allmänhet, kunde det tänkas,
            att man till en början inriktade sig på att åstadkomma förbindelseleder
            av ett mera primitivt slag — så att så många byar som möjligt
            så fort som möjligt fingo del av en vägförbin- delse, även om
            denna till en början var av ett primitivt slag. Det förut i vissa
            delar av Norrland tillgripna systemet med de s.k. enkronasvä-
            garna (även om dessa ej voro enkronasvägar utan betingade ett
            betyd- ligt högre anläggningspris) giver i alla fall en antydan
            om, huru man i dessa bygder sett på dessa ting och säkerligen
            alltjämt ser på desamma, enligt principen ”gärna en smal väg,
            blott den är tillräckligt lång”. Det, som här anförts, giver någon
            liten uppfattning, huru motionä- rerna se på denna fråga. Sammanfattningsvis
            må här anföras, att den utredning av frågan, som här nedan kommer
            att påyrkas, i första hand borde gå ut på att få fram från resp.
            län en sammanfattning av antalet byar, vilka ligga mera avsides
            och alltjämt äro utan vägar eller andra kommunikationer. Därefter
            borde en utredning ske rörande de kostna- der, som skulle kunna
            uppkomma genom åstadkommande av vägar av en lämplig standard till
            dessa platser och en tidsplan upprättas för ar- betets fullföljande.
            Det är helt naturligt, att staten måste ansvara för kostnaderna
            i detta fall. Under hänvisning till vad här ovan anförts, hemställes
            alltså,
          </p>
          <pb facs="riksdagen-motions-pdf/data/1945/mot_1945__fk__241/mot_1945__fk__241-004.pdf"/>
          <fw xml:id="i-EFgRKvdNJ4tVDhK2eLcT9Y">
            Motioner i Första kammaren, nr 241, 17
          </fw>
          <p xml:id="i-EzWuLvPy8bvvzc1Q745BHd">
            att riksdagen måtte i skrivelse till Kungl. Maj:t anhålla, att
            Kungl. Maj:t på sätt, som befinnes lämpligt, måtte upptaga till
            utredning frågan om och på vilket sätt effek- tiva åtgärder kunna
            vidtagas för att åstadkomma vägför- bindelser till sådana avlägsna
            byar och bygder, som nu sakna vägförbindelser och äro så belägna,
            att utsikter icke finnas att de skola erhålla vägförbindelser
            inom en rimlig tid, om icke särskilda åtgärder vidtagas för detta
            ändamål.
          </p>
          <p xml:id="i-8K4iaKwdp2NRgJvTuhybNU">
            Stockholm den 23 januari 1945.
          </p>
          <p xml:id="i-DyE4cckFxxiit6JKW1iPkH">
            Ernst Hage. J. F. Grym.
          </p>
          <p xml:id="i-VDw7v3UZ8o6ohPXpKYoXMA">
            Bihang till riksdagens protokoll 1945, 3 saml. Nr 235—242. 2
          </p>
        </div>
      </div>
    </body>
  </text>
</TEI>
