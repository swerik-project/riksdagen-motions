<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200708-SoU-00242">
  <teiHeader>
    <fileDesc>
      <titleStmt>
        <title>Alkoholpolitik</title>
        <author corresp="i-HpwkrkkrFd1MRPixHrr8q1">av Lars Ohly m.fl. (v)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Alkoholpolitik</title>
          <idno type="rdwebb">GV02So242</idno>
          <rs type="number">So242</rs>
          <orgName type="comitteeAbbreviation">SoU</orgName>
          <ref type="dokument_url_text">http://data.riksdagen.se/dokument/GV02So242/text</ref>
          <ref type="dokument_url_html">http://data.riksdagen.se/dokument/GV02So242</ref>
          <ref type="dokumentstatus_url_xml">http://data.riksdagen.se/dokumentstatus/GV02So242</ref>
          <ref type="doc">http://data.riksdagen.se/fil/020E4182-9F12-48DB-990D-334186E4881A</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-HpwkrkkrFd1MRPixHrr8q1</idno>
            <name>Lars Ohly</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-JxxHuvwXWsJTZYTnBZLHj</idno>
            <name>Marianne Berg</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-UhKXyeGqJBzFW5wSyeoGMt</idno>
            <name>Wiwi-Anne Johansson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-K3yJ7rruozYUK99nj91ffc</idno>
            <name>Hans Linde</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-WTCYyz27itjvuvffL1vZLi</idno>
            <name>Elina Linna</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-FAhoYDeAxVXRZmnF5LnHgv</idno>
            <name>Kent Persson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-2aZQBvMx8o6ihusfvExbt8</idno>
            <name>Alice Åström</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-WC1D79sVsEL6TM8sZvBf13" type="signed"/>
        <correspContext corresp="i-WC1D79sVsEL6TM8sZvBf13">
          <note type="signatory" corresp="i-HpwkrkkrFd1MRPixHrr8q1"/>
          <note type="signatory" corresp="i-JxxHuvwXWsJTZYTnBZLHj"/>
          <note type="signatory" corresp="i-UhKXyeGqJBzFW5wSyeoGMt"/>
          <note type="signatory" corresp="i-K3yJ7rruozYUK99nj91ffc"/>
          <note type="signatory" corresp="i-WTCYyz27itjvuvffL1vZLi"/>
          <note type="signatory" corresp="i-FAhoYDeAxVXRZmnF5LnHgv"/>
          <note type="signatory" corresp="i-2aZQBvMx8o6ihusfvExbt8"/>
        </correspContext>
        <correspAction xml:id="i-FrUh56rwRFB1v21NEWpXxV" type="referral">
          <date when="2007-10-16"/>
        </correspAction>
        <correspAction xml:id="i-PC6rsaDPeaTQrdnqR2nuaP" type="dismissal">
          <date when="2007-10-16"/>
        </correspAction>
        <correspAction xml:id="i-XzvAHEZC5ToMBxNZZA9fVR" type="numbering">
          <date when="2007-10-02"/>
        </correspAction>
        <correspAction xml:id="i-QhmqP8XA1MDiWLoEQqzYNR" type="submission">
          <date when="2007-10-01"/>
        </correspAction>
        <correspAction xml:id="i-LscwWRY5i9fexQiD1vSNh6" type="transfer">
          <date when="2007-10-01"/>
        </correspAction>
        <correspAction xml:id="i-JmGxXaMmiaaoh4Z5DPcfWV" type="assigned"/>
        <correspContext corresp="i-JmGxXaMmiaaoh4Z5DPcfWV">
          <ref type="assignedTo">Socialutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#parti"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-SE2ExatQJPbzoRKyGpUQh8" type="motBody">
        <div xml:id="i-8z5863j3JKcMDg8ZunvkGz" type="TOC">
          <head xml:id="i-QUbYoYQdfRDtE89Mop6JK6">
            1 Innehållsförteckning
          </head>
          <list xml:id="i-Rm5J2sxbP5BLZi7iyzSRsX">
            <item xml:id="i-ADjZBWfHeufoqhiCpiQspV">
              2 Förslag till riksdagsbeslut 2
            </item>
            <item xml:id="i-E43vY3uGKFVyHkZ2G6GkYz">
              3 Inledning 3
            </item>
            <item xml:id="i-B5pwAchSq6XLxbJprDF8n8">
              4 Alkoholskatter 4
            </item>
            <item xml:id="i-CcfAyWgSwyuCfZ4GuhZ2Wz">
              5 Privatinförsel 4
            </item>
            <item xml:id="i-WJzBJbHVSSW56isz9sk9Wy">
              6 Vård och behandlingsgaranti till alkoholmissbrukare 5
            </item>
            <item xml:id="i-FznnjAHDE2TYYYsPy3V6yV">
              7 Alkoholrådgivning i kommunen 6
            </item>
            <item xml:id="i-JNBgJfzCVT7xR5ZTYrps7H">
              8 Kvinnor med missbruksproblem 6
            </item>
            <item xml:id="i-T4GQWN5d88jmRq3muVFT3Y">
              9 Information om alkoholens skadeverkningar 7
            </item>
            <item xml:id="i-A8LzRbsYYuybEEqdbQgGgg">
              10 Alkoholfri representation 8
            </item>
            <item xml:id="i-R1xUkbjqLxKccR4Xz5cJbK">
              11 Vin &amp; Sprit AB 8
            </item>
          </list>
        </div>
        <div xml:id="i-V7GvnQX6F8P1e7JiVgNmic" type="motProposal" subtype="förslag">
          <head xml:id="i-CjySB3AYtj9vWoV8caZGPk">
            2 Förslag till riksdagsbeslut
          </head>
          <list xml:id="i-XGej9ENUkmpAAzrVzxo6tg" style="ol">
            <item xml:id="i-5AczWJdav2Jb6RPxg5K8L5">
              Riksdagen tillkännager för regeringen som sin mening vad som
              anförs i motionen om att folkölen bör föras över till Systembolaget
              till dess att handeln kan presentera en trovärdig lösning för
              hur ålderskontrollen vid försäljning av folköl ska kunna garanteras.
            </item>
            <item xml:id="i-JJqdHuezkzM5F5mWzcERUg">
              Riksdagen tillkännager för regeringen som sin mening vad som
              anförs i motionen om att regeringen ska verka i EU för att Sverige
              ska få återinföra de införselkvoter för alkohol som gällde före
              EU-inträdet. 1
            </item>
            <item xml:id="i-M6Sra4wibUL6Q9CTezw9SY">
              Riksdagen tillkännager för regeringen som sin mening vad som
              anförs i motionen om att regeringen bör göra gemensam sak med
              andra länder som delar Sveriges syn på alkoholpolitiken i syfte
              att få en alkoholpolitik i EU som är mer inriktad på folkhälsa
              och mindre på näringspolitik.
            </item>
            <item xml:id="i-7EgKSrdEErm1mrSHfHMpUk">
              Riksdagen tillkännager för regeringen som sin mening vad som
              anförs i motionen om att det bör införas en vård- och behandlingsgaranti
              som ger alla personer med alkoholmissbruk rätt till en påbörjad
              vårdplanering och avgiftning inom sju dagar.
            </item>
            <item xml:id="i-NhVy3tKKLAQKfgxZzY4AZP">
              Riksdagen tillkännager för regeringen som sin mening vad som
              anförs i motionen om att utreda hur kommunerna ska kunna åläggas
              att tillhandahålla öppna alkoholrådgivningar, motsvarande vad
              som i dag gäller för familjerådgivning genom en ändring av socialtjänstlagen.
            </item>
            <item xml:id="i-8dwAnPKoDBM9Yoam5LtVxi">
              Riksdagen tillkännager för regeringen som sin mening vad som
              anförs i motionen om separata avgiftnings- och behandlingsenheter
              för alkoholmissbrukande kvinnor.
            </item>
            <item xml:id="i-7QQFBADoSbLHUkatVxbKQJ">
              Riksdagen tillkännager för regeringen som sin mening vad som
              anförs i motionen om att Systembolaget bör ha sitt alkoholpolitiska
              uppdrag som huvudsaklig uppgift.
            </item>
            <item xml:id="i-9RGjzXa1yXPLxXoSxWXMYG">
              Riksdagen tillkännager för regeringen som sin mening vad som
              anförs i motionen om att regeringen bör samla organisationer som
              t.ex. Statens folkhälsoinstitut, Socialstyrelsen, Systembolaget
              och nykterhetsorganisationer för ett rådslag i syfte att genomföra
              en nationell kampanj för minskad totalkonsumtion.
            </item>
            <item xml:id="i-VPxXcF9BEQHnfeg6SkjiE4">
              Riksdagen tillkännager för regeringen som sin mening vad som
              anförs i motionen om att en utredning bör tillsättas med uppdrag
              att utreda förutsättningarna för en alkoholfri offentlig representation.
              2
            </item>
            <item xml:id="i-RDXVgeub4NwoWddceAQ2YU">
              Riksdagen tillkännager för regeringen som sin mening vad som
              anförs i motionen om att Vin &amp; Sprit bör vara kvar i statlig
              ägo. 3
            </item>
          </list>
          <p xml:id="i-P9xkaBJDBKf6zeZNCFJWgT">
            1 Yrkande 2 hänvisat till SkU.
          </p>
          <p xml:id="i-66e4BpxsaSm98iwqi4zXtD">
            2 Yrkande 9 hänvisat till KU.
          </p>
          <p xml:id="i-LegCPcSb3nZFi9nUXekbsB">
            3 Yrkande 10 hänvisat till NU.
          </p>
        </div>
        <div xml:id="i-W8L1MFsjKwzcHJa45vGMo9" type="motContent">
          <head xml:id="i-WT8PzbjxjVT4kfUzTG8qeC" type="h1">
            3 Inledning
          </head>
          <p xml:id="i-2CVNyj7S3EbDsEr5J9zXcL">
            Sveriges medlemskap i EU har inneburit svåra problem för den
            svenska alkoholpolitiken, vilket fått till följd att totalkonsumtionen
            av alkohol ökat kraftigt. I totalkonsumtionens spår vet vi hur
            folkhälsan försämras och missbruksproblemen förvärras. Sverige
            har tvingats sänka alkoholskatten på öl och vin och slopa införselkvoterna
            för privat konsumtion. Trycket mot Systembolagets ställning som
            monopol har ökat. Inte minst eftersom EG-domstolen nu kommit fram
            till att det inte är olagligt att köpa alkohol på Internet. Vilka
            effekter detta kommer att få är än så länge okänt eftersom det
            är meningen att man ska betala svensk skatt på dessa inköp. Det
            förefaller dock ganska osannolikt att vi skulle lyckas skapa ett
            effektivt system för skattekontroll av alla dessa små inköp av
            alkohol på Internet. Internethandeln hotar därför Systembolagets
            ställning i Sverige. Detta är särskilt oroande eftersom Systembolaget
            är ett mycket viktigt alkoholpolitiskt instrument, genom sitt
            uppdrag att hålla försäljningen nere. Till skillnad från privata
            företag är inte Systembolaget intresserat av att maximera sin
            försäljning. Dessutom upprätthåller Systembolaget en betydligt
            bättre ålderskontroll och begränsar även tillgängligheten på alkohol
            genom sina öppettider.
          </p>
          <p xml:id="i-Rmbst3uLgE8VQWvXihqERP">
            I folkomröstningen inför EU-medlemskapet varnade Vänsterpartiet
            för att detta skulle leda till ökad alkoholkonsumtion medan andra
            partier försäkrade att vi inom ramen för EU-medlemskapet skulle
            kunna behålla en restriktiv alkoholpolitik. Vi kan nu konstatera
            att det inte var sant. Vi beklagar att vi fick rätt eftersom konsekvenserna
            av en ökad alkoholkonsumtion är så allvarliga fler alkoholrelaterade
            skador, ökad misshandel, fler som dör på grund av alkoholmissbruk
            och ökad rattonykterhet. Det är en utveckling som förskräcker.
          </p>
          <p xml:id="i-TwXJAWA1madkRFN4a8BoUi">
            Vänsterpartiet står för en solidarisk och restriktiv alkoholpolitik
            som innebär att tillgängligheten på alkohol ska vara begränsad
            genom höga skatter, ett starkt Systembolag och inte minst strängare
            regler för privatinförsel. En lägre totalkonsumtion innebär att
            den alkoholrelaterade ohälsan och dödligheten minskar. Vi måste
            nu på alla tänkbara sätt bekämpa den ökande alkoholkonsumtionen
            oc h agera för att återta vår rätt att själva bestämma över vår
            alko holpolitik. Det handlar om att återskapa den restriktiva
            alkoholpolitiken som har sin grund i ett folkhälsoperspektiv och
            som är solidarisk i stället för egoistisk. Sverige behöver återupprätta
            en alkoholpolitik som utgår från totalkonsumtionsmodellen och
            där tillgänglighet och pris är de viktigaste instrumenten för
            minskad alkoholkonsumtion i stället för en bättre alkoholkultur.
          </p>
          <p xml:id="i-NC7PdFH8qoCkVAJwq2X9k8">
            Det är väl känt att många ungdomar under 18 år berusar sig på
            folköl. Vänsterpartiet menar att eftersom man inte lyckas få ålderskontrollen
            vid försäljning av folköl att fungera måste man överväga andra
            åtgärder. Ett sätt att säkra ålderskontrollen skulle kunna vara
            att föra över folkölen till Systembolaget. Folkölen bör föras
            över till Systembolaget till dess att handeln kan presentera en
            trovärdig lösning för hur ålderskontrollen vid försäljning av
            folköl ska kunna garanteras. Detta bör riksdagen som sin mening
            ge regeringen till känna.
          </p>
          <p xml:id="i-Hjq9kRgLJWeiNfQUzHhzt3">
            Det finns skillnader mellan könen i alkoholvanor. Män dricker
            generellt sett mer alkohol än kvinnor, men skillnaderna i drickande
            mellan könen minskar bland skolelever eftersom pojkars konsumtion
            minskat medan flickors konsumtion varit oförändrat hög. Det finns
            därför anledning att vara särskilt vaksam på kvinnors alkoholkonsumtion
            under de närmaste åren.
          </p>
          <head xml:id="i-4zY84Ak8k2jN4TMd7cT6rU" type="h1">
            4 Alkoholskatter
          </head>
          <p xml:id="i-9yWEpVam7pYANPFWQkzRGL">
            Vänsterpartiet är helt avvisande till alla krav på sänkta alkoholskatter.
            I nu­läget är risken stor att sänkta alkoholskatter bara skulle
            innebära en fortsatt ökad totalkonsumtion av alkohol med allvarliga
            konsekvenser för folkhälsan. I dag kommer inte all alkohol som
            dricks från utlandet, vilket det finns en tendens att tro, utan
            vi dricker fortfarande stora mängder alkohol som köpts på Systembolaget.
            Erfarenheterna från spritskattesänkningen i Finland är också avskräckande.
          </p>
          <p xml:id="i-S7wygcBFEbqLLsfRYe8axT">
            Enligt alkohol och drogforskningscentrumet Sorad har vi sett
            lite av ett trendbrott 2005 då alkoholkonsumtionen och privatinförseln
            börjat minska, efter några års uppgång. Att i ett sådant läge
            gå in och sänka skatten skulle allvarligt hota det positiva trendbrottet
            med minskande konsumtion. Samtidigt som vi försvarar de höga skattenivåerna
            för alkohol i Sverige anser vi att regeringen med kraft måste
            verka för att miniminivåerna för alkoholskatter inom EU höjs kraftigt.
          </p>
          <p xml:id="i-GHVtJ8qVp1UhT8h5XD9HUM">
            Minimiskatterna för alkohol inom EU är oskäligt låga och borde
            utifrån ett folkhälso- och solidaritetsperspektiv höjas kraftigt.
            Sverige bör därför inom ramen för EU-samarbetet arbeta för kraftigt
            höjda miniminivåer på alkoholskatterna som ett steg i en mer restriktiv
            och folkhälsoinriktad alkoholpolitik. Den höjning av miniminivåerna
            som genomförts är helt otillräcklig. I själva verket är det bara
            en uppjustering där man kompenserar för de senaste årens inflation.
            För att ge några effekter på totalkonsumtionen krävs det mycket
            större höjningar av minimiskatten och detta bör regeringen med
            kraft verka för.
          </p>
          <head xml:id="i-54AmZ1hRysXkR6HtFyzX8W" type="h1">
            5 Privatinförsel
          </head>
          <p xml:id="i-Eg2rmqZDHBvxuAS6ZWFMf1">
            I dag är det möjligt för en privatperson att föra in i princip
            hur mycket alkohol som helst från andra EU-länder under förutsättning
            att han eller hon kan motivera mängden. En gräns, s.k. indikativa
            nivåer, omfattande 10 liter starksprit, 20 liter starkvin, 90
            liter vin och 110 liter starköl, finns som riktmärke för vad som
            kan anses vara normal förbrukning. I takt med den accelererande
            införseln av alkohol som inneburit ökad totalkonsumtion och minskad
            försäljning på Systembolaget, har röster höjts om att Sverige
            ensidigt borde ta tillbaka de gamla införselreglerna.
          </p>
          <p xml:id="i-7cMikRwfVMqq6Ajp6qNdi5">
            Vänsterpartiet har under förra mandatperioden krävt att regeringen
            ska agera i EU för att få till stånd mer restriktiva regler för
            privatinförsel av alkoholhaltiga drycker från EU-länder. Problemet
            i dag är att det är EU som styr över detta sedan Sveriges undantag
            från de allmänna EGreglerna för privatinförsel av alkoholdrycker
            och tobaksvaror löpte ut den 31 december 2003. Sverige kan alltså
            inte självt sänka införselkvoterna (eller de s.k. indikativa nivåerna),
            utan att bryta mot EU:s regler på området. Regeringen bör därför
            verka i EU för att Sverige ska få återinföra de införselkvoter
            för alkohol som gällde före EU-inträdet. Detta bör riksdagen som
            sin mening ge regeringen till känna.
          </p>
          <p xml:id="i-F4yT7KBvLM9gduSXoPfyGa">
            Våra tidigare yrkanden på området har avvisats med hänvisning
            till de diskussioner som regeringen deltagit i internationellt.
            Vänsterpartiet menar att detta varit otillräckligt och att det
            är nödvändigt att riksdagen markerar vikten av att aktivt arbeta
            för mer restriktiva införselregler inom EU. Regeringen bör dessutom
            mer aktivt göra gemensam sak med andra länder för att försvara
            försäljningsmonopolet, prisinstrumentet, en självständig skattepolitik
            på alkohol och återinföra förbudet mot Internethandel av alkohol.
          </p>
          <p xml:id="i-7EBtJMo3hCiBuCaiZN57EJ">
            Det är också nödvändigt att regeringen gör gemensam sak med andra
            länder som delar Sveriges syn på alkoholpolitiken i syfte att
            få en alkoholpolitik i EU som är mer inriktad på folkhälsa och
            mindre en näringspolitisk fråga. Detta bör riksdagen som sin mening
            ge regeringen till känna.
          </p>
          <head xml:id="i-eH1gr3N382KAdTSzpSnjo" type="h1">
            6 Vård och behandlingsgaranti till alkoholmissbrukare
          </head>
          <p xml:id="i-JP3GwVXXmFsKdK7NgakTMc">
            Tillgängligheten till behandling av alkoholmissbruk brister.
            Det är helt enkelt svårt för många människor med missbruksproblem
            att få den behandling och hjälp de behöver för att kunna upphöra
            med sitt missbruk. Både ur missbrukarens perspektiv och ur ett
            rent samhällsekonomiskt perspektiv är detta naturligtvis en situation
            som är djupt olycklig.
          </p>
          <p xml:id="i-8XmQ1LJKLtuXyzmj2p7H2F">
            Den bristande tillgängligheten beror delvis på resursbrist, men
            väldigt ofta är det också frågan om bristande samarbete mellan
            de olika huvudmännen som har ansvar för vården av människor med
            missbruksproblem. Kommunernas socialtjänst ansvarar för den långsiktiga
            rehabiliteringen, medan landstinget har ansvar för avgiftning,
            läkemedelsbehandlingar och psykiatri.
          </p>
          <p xml:id="i-RkBmGfvVzMCL6U36b7cQwQ">
            Vi menar att det krävs en tvingande lagstiftning för att komma
            till rätta med den här situationen. Vi vill därför införa en vård-
            och behandlingsgaranti som ger alla människor med alkoholmissbruk
            som söker hjälp uttrycklig rätt till en påbörjad vårdplanering
            och eventuell avgiftning inom sju dagar. Det innebär att garantin
            är bindande både för landstingens beroendevård och för den kommunala
            socialtjänsten. Målet bör vara att åtgärder vidtas omedelbart.
            En utredare bör ges i uppdrag att närmare se över vilka gränsdragningar
            och lagändringar som är nödvändiga.
          </p>
          <p xml:id="i-CCk6fVm7K4KUMH9vX13g8Z">
            Missbrukare från hela landet (och även andra länder) har en tendens
            att samlas i storstädernas missbruksmiljöer och därför är det
            nödvändigt att även dessa har möjlighet att snabbt komma i behandling.
            Garantin ska därför gälla för alla som vistas permanent eller
            tillfälligt i en kommun. Det betyder att missbrukare i Stockholm
            ska få samma vårderbjudande oavsett om de är skrivna i Stockholm
            eller inte. Kommunerna ska självklart ges medel till att finansiera
            detta genom ökade anslag till kommunsektorn. Den utredning som
            vi föreslår bör även se över nivån för detta.
          </p>
          <p xml:id="i-F5NdgmVDSDofJY9X9aRZA3">
            Det bör införas en vård- och behandlingsgaranti som ger alla
            personer med alkoholmissbruk rätt till en påbörjad vårdplanering
            och avgiftning inom sju dagar.
          </p>
          <p xml:id="i-RMjQMXRRaWsxx9qVM1u5Z">
            Detta bör riksdagen som sin mening ge regeringen till känna.
          </p>
          <head xml:id="i-YZW7hWVXcC6qX7FEWaJsxK" type="h1">
            7 Alkoholrådgivning i kommunen
          </head>
          <p xml:id="i-fLpiuBtSmLLTKRXFcdEsK">
            Vänsterpartiet har under flera år motionerat om en förändring
            i socialtjänstlagen som ålägger kommunerna att tillhandahålla
            öppna alkoholrådgivningar.
          </p>
          <p xml:id="i-ArUKovJdpoKcp6ye5KhaJz">
            Statens beredning för medicinsk utvärdering (SBU) har visat att
            alkoholskador kan förebyggas. Man anser att det är väl dokumenterat
            att s.k. mini­intervention att identifiera riskfylld konsumtion
            m.m. leder till minskad alkoholkonsumtion och därmed minskade
            alkoholskador. Enligt SBU är det en enkel metod som dock inte
            används i den utsträckning som det finns behov av och möjlighet
            till. Även Alkoholkommittén framhåller öppna alkoholrådgivningar
            som den främsta vårdformen för tidiga insatser och individuellt
            förebyggande arbete.
          </p>
          <p xml:id="i-Nwnztir9sFBqpmdiZiFmvR">
            Det är angeläget med en väl utbyggd öppenvård i kommunerna. Kommunerna
            är de som har ansvaret för det förebyggande missbruksarbetet samt
            vård av alkoholmissbrukare. Det är viktigt att kommunerna förmår
            nå ut till både män och kvinnor i sitt arbete mot alkoholmissbruk.
            Det finns goda exempel från en del kommuner i Sverige, men det
            är otillräckligt utbyggt i dag. Detta förhållande bekräftas även
            av föreningen för alkoholrådgivare. Eftersom förutsättningarna
            skiftar och regionala skillnader finns mellan kommunerna kan det
            vara fullt möjligt att mindre kommuner går ihop om en gemensam
            mottagning. Det bör utredas hur kommunerna ska kunna åläggas att
            tillhandahålla öppna alkoholrådgivningar, motsvarande vad som
            i dag gäller för familjerådgivning genom en ändring av socialtjänstlagen.
          </p>
          <p xml:id="i-E9eyeC4932SgKjA312jTWy">
            Vad som ovan anförts om införandet av kommunal alkoholrådgivning
            bör riksdagen som sin mening ge regeringen till känna.
          </p>
          <head xml:id="i-M5eNLMeFEskNyMughQP9EL" type="h1">
            8 Kvinnor med missbruksproblem
          </head>
          <p xml:id="i-Njej3JGNc4Q5HVda47ETwM">
            Det är mycket vanligt att kvinnor med missbruksproblem utsätts
            för våld, ofta av sina tillika missbrukande män. Alltför ofta
            ses våldet som ett resultat av missbruket snarare än som ett kvinnofridsbrott
            bland andra. Kvinnans missbruk är huvudproblemet, medan det faktum
            att hon är våldsutsatt får en underordnad betydelse. I en skrift
            från Vägen ut!-kooperativen konstaterar man att
          </p>
          <p xml:id="i-HLVmvQ6PcfdffTxfiwUTcQ">
            En kvinna som är hemlös, kriminell, alkohol- eller narkotikapåverkad
            är inte ett perfekt brottsoffer. Många betraktar henne inte ens
            som ett brottsoffer utan som någon som får skylla sig själv.
          </p>
          <p xml:id="i-BEtvUWrqoAkFQzghn53hM4">
            Vi menar att kvinnor med missbruksproblem ska ha samma rätt till
            hjälp och skydd mot män som utsätter dem för våld som andra kvinnor.
            Det innebär att en kvinna inte ska tvingas att först avgifta sig
            för att sedan få hjälp mot det våld hon utsatts för. Det är viktigt
            att kunna erbjuda både avgiftning och behandling av kvinnor med
            alkoholmissbruk och andra missbruk i könsseparata grupper. Genom
            det kan man samla kompetens både vad gäller missbruksproblematiken
            och mäns våld mot kvinnor, för att kunna erbjuda erforderlig hjälp
            vare sig det handlar om att ta sig ur ett missbruk eller en våldsam
            situation eller både och. En ytterligare fördel är att man tar
            bort risken för att en kvinna som utsatts för våld måste genomgå
            behandling i samma grupp som den man som utsatt henne för våldet.
            Det bör därför införas könsseparat avgiftning och behandling för
            alkoholmissbrukande kvinnor. Detta bör riksdagen som sin mening
            ge regeringen till känna.
          </p>
          <head xml:id="i-LQBczMX72E8Rrs48kcss3b" type="h1">
            9 Information om alkoholens skadeverkningar
          </head>
          <p xml:id="i-TL87PSwjfEeMgcxSK6h8T6">
            Under 1970-talet bedrev Systembolaget en Spola kröken-kampanj
            som fortfarande är ihågkommen. Det var en tydlig kampanj som talade
            om avigsidorna med alkohol. I dagens kampanjer går Systembolaget
            en balansgång mellan att vara en aktör på en allt kärvare marknad
            med ökad konkurrens och att vara ett statligt bolag med ett alkoholpolitiskt
            uppdrag. Det finns en tydlig utveckling hos Systembolaget att
            prioritera ett marknadsmässigt förhållningssätt genom t.ex. bag-in-box,
            ökade och förlängda öppettider, självbetjäningsbutiker och kanske
            främst ett annat språkbruk. I dag talar man inte om att spola
            kröken utan om att skapa en god alkoholkultur. Vänsterpartiet
            menar att det ger fel signaler. Det finns en uppenbar motsättning
            mellan att försöka få folk att dricka på rätt sätt och att försöka
            få dem att inte dricka över huvud taget. Systembolaget ska självfallet
            fortsätta att hålla en god kvalitet och service, men Systembolaget
            bör ha sitt alkoholpolitiska uppdrag som huvudsaklig uppgift,
            vilket i första hand handlar om att minska totalkonsumtionen.
            Detta bör riksdagen som sin mening ge regeringen till känna.
          </p>
          <p xml:id="i-47255adHrPfvv5aiqTibSn">
            Vänsterpartiet anser att det behövs gemensamma krafttag för att
            nå ut till människor och skapa medvetenhet om vad en ökad alkoholkonsumtion
            innebär. Det behövs informationsinsatser som talar om var alkohol
            inte hör hemma, t.ex. på arbetsplatser, i trafiken, för barn och
            unga och för kvinnor under graviditeten, men framför allt behövs
            kraftfulla insatser för att informera om totalkonsumtionsmodellen
            och om varför det är viktigt att alla minskar sin totala konsumtion
            av alkohol ur ett folkhälsoperspektiv. Ett särskilt prioriterat
            område i detta är det alkoholrelaterade våldet, som i hög utsträckning
            drabbar kvinnor och barn i det egna hemmet. Regeringen bör samla
            organisationer som t.ex. Statens folkhälsoinstitut, Socialstyrelsen,
            Systembolaget och nykterhetsorganisationer för ett rådslag i syfte
            att genomföra en nationell kampanj för minskad totalkonsumtion.
            Detta bör riksdagen som sin mening ge regeringen till känna.
          </p>
          <head xml:id="i-YL9fGMaFqi2fT2fEkizjnU" type="h1">
            10 Alkoholfri representation
          </head>
          <p xml:id="i-NpiDuGr3YwkMMw2UGUgbhS">
            Den offentliga representationen kritiseras ibland för överdåd,
            särskilt när alkohol förekommer. Det anses stötande att politiker
            och grupper i samhället som har goda inkomster dessutom i representationssammanhang
            ofta bjuds på alkohol i olika former. Det gäller såväl företag
            som statliga eller kommunala bolag och myndigheter.
          </p>
          <p xml:id="i-CD6DZ7Dir7fopbX233jfEw">
            Vänsterpartiet menar att det är dags att införa en alkoholfri
            offentlig representation. Alla måste ta ett gemensamt ansvar för
            att minska totalkonsumtionen av alkohol i samhället. Här måste
            det offentliga Sverige gå före. En utredning bör därför tillsättas
            med uppdrag att utreda förutsättningarna för en alkoholfri offentlig
            representation. Detta bör riksdagen som sin mening ge regeringen
            till känna.
          </p>
          <head xml:id="i-14vYpUmsE2sAbc7hNyNT2Z" type="h1">
            11 Vin &amp; Sprit AB
          </head>
          <p xml:id="i-S38g35D2UhBgHmjmd7jWop">
            Alkohol är inte som vilken vara som helst som kan säljas fritt
            på en marknad. En kraftfull reglering av alkoholmarknaden är nödvändig
            för att minska alkoholens svåra konsekvenser för folkhälsan.
          </p>
          <p xml:id="i-2PZE96wae38tsZr7PMLrGw">
            Regeringen har nu aviserat att den har för avsikt att sälja ut
            det statliga bolaget Vin &amp; Sprit. Vänsterpartiet är mycket
            kritiskt till det förslaget. Vi menar att det är ytterst betydelsefullt
            för de folkhälsopolitiska målen att staten har en god kontroll
            över alkoholmarknaden. Genom att sälja ut Vin &amp; Sprit minskar
            den kontrollen.
          </p>
          <p xml:id="i-QW6CYx6okqrSrV9h8W3YVZ">
            Samtidigt är Vänsterpartiet kritiskt till att staten i dag inte
            utövar ett tillräckligt aktivt ägande över Vin &amp; Sprit. Vi
            menar att staten i högre utsträckning genom ägardirektiv borde
            styra Vin &amp; Sprits verksamhet utifrån de folkhälsopolitiska
            målsättningarna. Detta är en möjlighet att bidra till en restriktiv
            och solidarisk alkoholpolitik som inte bör ges upp så lättvindigt.
            Vin &amp; Sprit bör av dessa skäl fortsätta att vara i statlig
            ägo. Detta bör riksdagen som sin mening ge regeringen till känna.
          </p>
        </div>
        <div xml:id="i-5Veb8d4DDhX5xn9ipiZi4S" type="signatureBlock">
          <list xml:id="i-FUgotjJd3gr66KYsM5oeZs">
            <item xml:id="i-UuqjZAbuwbYDgWJT6ofY7v" who="i-HpwkrkkrFd1MRPixHrr8q1" type="signature">
              Lars Ohly (v)
            </item>
            <item xml:id="i-JByJGurdgdWTXLV4m6Nrnj" who="i-JxxHuvwXWsJTZYTnBZLHj" type="signature">
              Marianne Berg (v)
            </item>
            <item xml:id="i-CSSZuSp6jyuvuZWCtVoNH6" who="i-UhKXyeGqJBzFW5wSyeoGMt" type="signature">
              Wiwi-Anne Johansson (v)
            </item>
            <item xml:id="i-88rkEHA2N21gJqonUk5a7R" who="i-K3yJ7rruozYUK99nj91ffc" type="signature">
              Hans Linde (v)
            </item>
            <item xml:id="i-CjPFQvU6wHhAR5dWyW3rsE" who="i-WTCYyz27itjvuvffL1vZLi" type="signature">
              Elina Linna (v)
            </item>
            <item xml:id="i-GnJtDSS1cpAQj5mfiirZAB" who="i-FAhoYDeAxVXRZmnF5LnHgv" type="signature">
              Kent Persson (v)
            </item>
            <item xml:id="i-JXuuqEjmhUkt4jfBgec5JP" who="i-2aZQBvMx8o6ihusfvExbt8" type="signature">
              Alice Åström (v)
            </item>
          </list>
        </div>
      </div>
    </body>
  </text>
</TEI>
