<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201415-UbU-02423">
  <teiHeader>
    <fileDesc>
      <titleStmt>
        <title>Östtysk politisk aktivitet i Sverige i strid mot mänskliga rättigheter</title>
        <author corresp="i-Ev6Dx3pWj2WT32VGQpabaz i-9xarzmckV5SS8EyJPN5b3x">av Finn Bengtsson och Hans Wallmark (M)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2014/15:2423 av Finn Bengtsson och Hans Wallmark (M)</title>
          <idno type="rdwebb">H2022423</idno>
          <rs type="number">2423</rs>
          <orgName type="comitteeAbbreviation">UbU</orgName>
          <ref type="dokument_url_text">http://data.riksdagen.se/dokument/H2022423/text</ref>
          <ref type="dokument_url_html">http://data.riksdagen.se/dokument/H2022423</ref>
          <ref type="dokumentstatus_url_xml">http://data.riksdagen.se/dokumentstatus/H2022423</ref>
          <ref type="docx">http://data.riksdagen.se/fil/EAA852E4-3EB6-476C-BC1C-DDA8D544090A</ref>
          <ref type="pdf">http://data.riksdagen.se/fil/3CE9707C-D02F-4F5B-9424-4EE10BC98582</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-Ev6Dx3pWj2WT32VGQpabaz</idno>
            <name>Finn Bengtsson</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-9xarzmckV5SS8EyJPN5b3x</idno>
            <name>Hans Wallmark</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-22kupdvsQGZPGazE6Ua1g9" type="signed"/>
        <correspContext corresp="i-22kupdvsQGZPGazE6Ua1g9">
          <note type="signatory" corresp="i-Ev6Dx3pWj2WT32VGQpabaz"/>
          <note type="signatory" corresp="i-9xarzmckV5SS8EyJPN5b3x"/>
        </correspContext>
        <correspAction xml:id="i-MeiQrST6uQBLSfWHUyyL3q" type="submitted">
          <date when="2014-11-10"/>
          <time when="15:37:06"/>
        </correspAction>
        <correspAction xml:id="i-5rDDS43VcsfGzeoVE8Xwmf" type="referred">
          <date when="2014-11-12"/>
        </correspAction>
        <correspAction xml:id="i-UMLeA6wc75nwY6dhxN9cPV" type="assigned">
          <date when="2016-04-27"/>
          <time when="15:17:45"/>
        </correspAction>
        <correspContext corresp="i-UMLeA6wc75nwY6dhxN9cPV">
          <ref type="assignedTo">Utbildningsutskottet</ref>
        </correspContext>
        <correspAction xml:id="i-BuB7DgxFz6GbsCH3pfeF4B" type="behandlas_i"/>
        <correspContext corresp="i-BuB7DgxFz6GbsCH3pfeF4B">
          <ref type="uppgift">2015/16:UbU17</ref>
          <ref type="ref_dok_id">H301UbU17</ref>
          <ref type="ref_dok_typ">bet</ref>
          <ref type="ref_dok_rm">2015/16</ref>
          <ref type="ref_dok_bet">UbU17</ref>
          <ref type="ref_dok_titel">Forskning</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">
          Motion till riksdagen 2014/15:2423 av Finn Bengtsson och Hans
          Wallmark (M) Östtysk politisk aktivitet i Sverige i strid mot
          mänskliga rättigheter
        </div>
      </div>
      <div type="motBody">
        <div type="motProposal" subtype="förslag">
          <head xml:id="i-9uGotcVLoq6aY1XxkxjRBh">
            Förslag till riksdagsbeslut
          </head>
          <list style="ol">
            <item xml:id="i-BwurwxQ9GwhMfLvsjp64Qg">
              Riksdagen tillkännager för regeringen som sin mening vad som
              anförs i motionen om behovet av forskning om tidigare östtysk
              politisk aktivitet i Sverige.
            </item>
          </list>
        </div>
        <div type="motContent">
          <head xml:id="i-VUszREzPkK8gJyYYsy4q9Q" type="h1">
            Motivering
          </head>
          <p xml:id="i-PTwdpFejTWGTHuQnu9QiJC">
            Runt om i världen pågår arbete med att dokumentera brott begångna
            av totalitära regimer. Sverige är naturligtvis också förpliktigat
            att delta aktivt i detta arbete – inte minst sedan Europaparlamentet
            antagit en resolution om Europas samvete och totalitära ideologier
            där man bland annat har framhållit att ”tillgången till handlingar
            av personlig betydelse eller för vetenskaplig forskning fortfarande
            är orimligt begränsad i vissa medlemsstater 20 år efter det att
            de totalitära kommunistregimerna i Central- och Östeuropa föll.
            Parlamentet uppmanar samtliga medlemsstater att göra en verklig
            kraftansträngning för att öppna arkiv, däribland dem som tillhörde
            de tidigare säkerhets- och underrättelsetjänsterna.”
          </p>
          <p xml:id="i-P3tqWrNbwFu1YcRudTMHTj">
            För att kunna följa denna uppmaning och kartlägga tidigare östtysk
            politisk aktivitet i Sverige är behovet om riktade forskningsinsatser
            på området nödvändiga.
          </p>
          <p xml:id="i-UHNTW3MK7CuNi1BpE7yDUX">
            Hemlig säkerhetstjänst har syftet att inom lagens råmärken på
            olika sätt skydda rikets säkerhet. I totalitära stater är lagarna
            inte demokratiskt förankrade och en totalitär stat har heller
            inget intresse av att låta folkets vilja och synpunkter komma
            fram. Tvärtom utgör folks viljeyttringar och synpunkter, om de
            innehåller kritik mot det totalitära styret, en direkt fara för
            diktaturens fortbestånd och måste således bekämpas. Detta gör
            att både rättsväsendet i allmänhet, och den hemliga polisen i
            synnerhet, arbetar med antidemokratiska metoder i sådana samhällen.
          </p>
          <p xml:id="i-Jjix9kiGBuFmcsaZRZWStr">
            Detta har lett till att vi i vårt närområde i modern tid haft
            några av de mest hårdföra och, vad beträffar mänskliga rättigheter,
            vidrigaste verksamheter av folkligt förtryck med hjälp av hemlig
            polisiär aktivitet: Gestapo under 1930–1940-talen i Nazityskland
            och, från inledningen av det kalla kriget fram till kommunismens
            fall i dåvarande Östtyskland 1989, Ministeriet för statssäkerhet,
            mer känt som Stasi.
          </p>
          <p xml:id="i-QmmWSLth7rLrfLFNSGC88S">
            Efter Stasis nedläggning 1989 öppnades stora delar av dess arkiv
            som då fortfarande fanns tillgängliga. Här framkom skrämmande
            läsning om hur den hemliga säkerhetstjänsten infiltrerat folket
            genom infiltratörer som rekryterat med omänskliga hot inom de
            trängsta arbets-, vänskaps- och familjekretsarna. Närmaste arbetskamraterna,
            vännerna, älskande, barn mot föräldrar eller vice versa tvingades
            med de mest implicita och samtidigt brutala och omänskliga metoder
            av Stasi att bli svurna fiender till sina nära och kära genom
            att ofrivilligt bli simpla angivare och tjallare för den totalitära
            statens räkning.
          </p>
          <p xml:id="i-PJr1e2joVSUBzQqvzTpxrU">
            Men Stasis verksamhet begränsade sig inte bara till Östtyskland
            utan härjade i en lång rad andra länder, inte minst i Sverige.
            Sverige sågs som särskilt intressant att infiltrera på grund av
            vår neutralitetspolitik, och de östtyska ansträngningarna att
            på olika sätt spionera och påverka Sverige mot en positiv syn
            på den ”östtyska kommunistiska modellen” hade syftet att nå inte
            bara svenskarna utan även människor i de andra nordiska länderna
            för att vinna gehör för sitt land och dess styre.
          </p>
          <p xml:id="i-Xf18qVnijnX3q7Tdu4mHBA">
            Professor emeritus Birgitta Almgren kunde efter ett noggrant
            forskningsarbete vad beträffar Stasis svenska verksamhet för något
            år sedan presentera sitt resultat i två böcker. Det framkom då
            att Stasi lyckades rekrytera en lång rad viktiga personer i det
            svenska samhället som infiltratörer, såsom journalister, forskare,
            jurister, lärare och präster.
          </p>
          <p xml:id="i-5sYVrWWMNkhX3ZTEUzS2UF">
            Under senare år har också en mängd nya komprometterande fakta
            kring Stasis förmåga att infiltrera kyrklig verksamhet och universitetsverksamhet
            kommit till allmänhetens kännedom. Detta har bidragit till att
            två andra engagerade professorer, Anders Törnvall och Lennart
            Stenflo vid Linköpings universitet, agerat med bland annat förslag
            om att tillsätta en sanningskommission för att klargöra vilka
            personer som kan ha varit inblandade.
          </p>
          <p xml:id="i-7PppQEVA64KzZyF6KjmNXA">
            Det bör påpekas att svenska Säkerhetspolisen inte har organiserat
            de handlingar som gäller misstänkt samröre med Stasi separat från
            andra handlingar. Något särskilt arkiv för uppgifter med koppling
            till Stasi finns alltså inte. Det material med koppling till Stasi
            som finns hos Säkerhetspolisen är en del av myndighetens samlade
            register och databaser.
          </p>
          <p xml:id="i-MXFmAvdZHNtsvfC6vyQUNJ">
            En annan komplicerande faktor är att det inte går att utesluta
            att Stasi medvetet ”planterat” felaktiga personer i sina arkiv
            i syfte att skapa osäkerhet om arkivens trovärdighet om de en
            dag skulle komma att avslöjas. Om detta manipulerande förekommit
            kan det inte uteslutas att oskyldiga alltför lättvindigt sedan
            kan komma att utpekas som ansvariga för spioneri, något som i
            så fall inte kan anses vara rättssäkert.
          </p>
          <p xml:id="i-Tfwyrmnp6y8uFYHFVAp8A5">
            Den av professorerna Törnvall och Stenflo föreslagna sanningskommissionen
            för att utreda den moraliska skulden hos personer som arbetat
            i Sverige för Stasi är ett begripligt krav att resa. Detta som
            en väg till en bättre försoningsprocess bland alla inblandade.
            Men en sådan lösning riskerar lätt att politiseras och polariseras,
            jämfört med om det hela istället underkastas en granskning som
            en genuin akademisk forskningsuppgift. Det förra riskerar också
            bli en mindre rättssäker process jämfört med de krav på objektivitet
            som alltid ska ställas på universitetsbaserad forskning.
          </p>
          <p xml:id="i-TeEm8vJzpS1NqzJ1QtjqRH">
            Nazismens brott i Sverige granskades på detta sätt med stöd av
            ett särskilt forskningsuppdrag som tilldelades Södertörns högskola
            och framgångsrikt genomfördes där. Man bör vara mycket återhållsam
            med att från politiskt håll peka ut särskilda forskare eller lärosäten
            för en viss uppgift. Men i det aktuella fallet, som på grund av
            sin känsliga natur kräver att mycket erfarna forskare med särskilt
            gynnsamma förutsättningar tar sig an uppgiften på ett objektivt
            sätt, vill vi framhålla att Linköpings universitet har den unika
            förmånen att i sin ägo ha ett bibliotek med omfattande material
            från myndigheter i forna Östberlin i DDR. Det senare skulle kunna
            användas för att i vissa fall kontrollera och verifiera uppgifter
            som återfinns i det svenska Säpomaterialet och som berör Stasis
            verksamhet i Sverige. Professor Törnvall har dessutom särskilt
            goda kontakter i Tyskland, och den tyska statens stöd för att
            gå vidare med de vetenskapliga frågeställningar som reses på plats
            i Tyskland. Detta är ett unikt erbjudande som knappast kan underskattas
            i värde eftersom det finns en alltmer snäv tidsram innan de personer
            som fortsatt idag kan vittna om de övergrepp på mänskligheten
            som begåtts i Stasis namn och den forna östtyska statens regi
            inte längre är i livet.
          </p>
          <p xml:id="i-YJNv91ZxaUzKHoKRmRLymQ">
            I regeringens skrivelse 2011/12:67 ”Uppgifter hos Säkerhetspolisen
            om misstänkt samröre med Stasi” finns en beskrivning av vilka
            typer av uppgifter som finns hos Säkerhetspolisen och hur dessa
            har samlats in. Vidare ges en redogörelse för resultaten av de
            utredningar Säkerhetspolisen har bedrivit med anledning av misstänkt
            samröre med Stasi. Det lämnas också en redovisning av de regelverk
            som avgör frågan om uppgifter är offentliga eller hemliga i Sverige
            respektive vissa andra europeiska länder. Det är min bedömning
            att rådande regelverk inte behöver ändras för att forskare vid
            Linköpings universitet ska kunna få tillgång till material i Säkerhetspolisens
            arkiv.
          </p>
          <p xml:id="i-PUMib1VjBTR19zktLu3uYK">
            Vi önskar därför att riksdagen ger regeringen tillkänna att i
            enlighet med EU:s uppmaning bör stöd ges för att kartlägga tidigare
            östtysk politisk aktivitet i Sverige som kan strida mot de mänskliga
            rättigheterna. Då behovet om riktade forskningsinsatser på området
            nödvändiga i ett inledningsskede, och förutsättningarna för detta
            vid Linköpings universitet särskilt goda, bör detta särskilt beaktas
            vid regeringens övervägande.
          </p>
        </div>
        <div type="motSignatures">
          <list>
            <item xml:id="i-6MhZMZQ6p5LzgAAbrR8Dfd" who="i-Ev6Dx3pWj2WT32VGQpabaz">
              Finn Bengtsson (M)
            </item>
            <item xml:id="i-6SNXgBw9PuWgsARCBg9yos" who="i-9xarzmckV5SS8EyJPN5b3x">
              Hans Wallmark (M)
            </item>
          </list>
        </div>
      </div>
    </body>
  </text>
</TEI>
