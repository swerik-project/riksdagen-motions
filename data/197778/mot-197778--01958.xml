<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-197778--01958">
  <teiHeader>
    <fileDesc>
      <titleStmt>
        <title>med anledning av propositionen 1977/78:181 om ny taxeringsorganisation i första instans, m. m.</title>
        <author>av Daniel Tarschys</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>med anledning av propositionen 1977/78:181 om ny taxeringsorganisation i första instans, m. m.</title>
          <idno type="rdwebb">G1021958</idno>
          <rs type="number">1958</rs>
          <ref type="dokument_url_text">http://data.riksdagen.se/dokument/G1021958/text</ref>
          <ref type="dokument_url_html">http://data.riksdagen.se/dokument/G1021958</ref>
          <ref type="dokumentstatus_url_xml">http://data.riksdagen.se/dokumentstatus/G1021958</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-B1jH6xuNdP1VDkcHJM5hF3</idno>
            <name>DANIEL TARSCHYS</name>
            <state type="partyAffiliation" ref="Q110857">
              <desc>fp</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-RkoGxdmTS5cpFV5Q65G3TX" type="signed"/>
        <correspContext corresp="i-RkoGxdmTS5cpFV5Q65G3TX">
          <note type="signatory" corresp="i-B1jH6xuNdP1VDkcHJM5hF3"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/197778/mot_197778__1958/mot_197778__1958-001.pdf"/>
      <fw xml:id="i-T3jRnSCFyg5HBT1RJ1gNWW">
        Motion 1977/78:1958
      </fw>
      <div xml:id="i-5mEJBitZnTKoX9V1poHFj4" type="motHeader">
        <div xml:id="i-6L8PCqCzMnJZ18pCvtatnK" type="motTitle"/>
        <div xml:id="i-TvxraaVKCAXxVHt94Q6xRQ" type="motSubmissionInfo"/>
      </div>
      <div xml:id="i-TLHX7YUWJhKDohbHeh1rNh" type="motBody">
        <div xml:id="i-K8u9xDYPSEGcfNGG5h226v">
          <p xml:id="i-N3BPVRxgyfgfP8kHdyXq2D">
            av Daniel Tarschys med anledning av propositionen 1977/78:181
            om ny taxeringsorga- nisation i första instans, m. m.
          </p>
          <p xml:id="i-NbXWsXiELfRUhae58fxuEa">
            Förslaget om ny taxeringsorganisation i första instans m. m.
            rymmer många inslag som kan göra skattebetalarnas kontakter med
            myndigheterna enklare och smidigare. I ett avseende går regeringen
            emellertid inte tillräckligt långt. Den föreslår inte någon radikal
            förenkling av deklarationsarbetet för vanliga löntagare och är
            inte beredd att eliminera det omfattande dubbelar- bete som sker
            hos skattemyndigheterna genom att miljontals uppgifter registreras
            inte en utan två gånger. I motionen 1976/77:1038 skisserade jag
            några möjliga åtgärder för att nå dessa mål:
          </p>
          <p xml:id="i-EnNGQq4EX6abLdC68Hwozv">
            Deklarationsarbetet rymmer f. n. åtskilliga moment som förefaller
            möjliga att eliminera eller förenkla. Hit hör inrapporteringen
            av sådana uppgifter som skattemyndigheterna redan förfogar över
            eller på enklare sätt kan ta in från annat håll. Till den första
            kategorin hör de omkring 12 miljoner kontrolluppgifterna rörande
            inkomst av tjänst. Huvuddelen av dessa kommer i framtiden att
            överföras till skattemyndigheterna på magnetband eller annan databärare.
            Återstoden kommer att inregistreras under februari, vilket enligt
            RS- projektets kalkyler beräknas ta 30 000 arbetstimmar i anspråk.
            Med en insats av ytterligare 90 000 arbetstimmar avser man därefter
            att åter registrera in samma uppgifter, denna gång från deklarationsblanketterna.
            Denna senare inkodning ter sig — liksom deklaranternas kopiering
            av 12 miljoner kontroll- uppgifter —- överflödig. En ordning som
            skulle spara tid och arbete såväl för skattebetalarna som för
            myndigheterna vore att utnyttja den information som insamlas genom
            kontrolluppgifterna till s. k. för-tryck av deklarations- blanketterna.
            Deklaranternas insats i denna del av deklarationsarbetet skulle
            då bli att granska de för-tryckta uppgifterna mot sin egen bokföring
            och mot erhållna kontrolluppgifter, rikta invändning mot felaktigheter
            och tillfoga felande uppgifter. Det fulla ansvaret för deklarationens
            riktighet skulle fortfarande åvila den enskilde skattebetalaren.
            På samma sätt skulle skattemyndigheterna kunna för-trycka uppgifter
            om innehav av VPC-registrerade aktier och utdelning på sådana
            aktier. Antalet utbetalningar inom VPC-systemet uppgår f. n. till
            över 800 000 per år. Fastighets taxeringsvärde är ett annat exempel
            på en uppgift som skulle kunna för-tryckas på ägarens deklarationsblankett.
            Datorn skulle också kunna utnyttjas för att räkna ut inkomst av
            en- eller tvåfamiljsfastighet samt påföra garantibelopp. Till
            den andra kategorin av uppgifter — sådana som inte finns hos skattemyndigheterna
            men kan inskaffas lättare från annat håll — hör den information
            om skattebetalarnas bankräkningar som granskarna redan nu har
            rätt att begära in. Antalet konton i affärsbanker, sparbanker
            och postgirot
          </p>
          <pb facs="riksdagen-motions-pdf/data/197778/mot_197778__1958/mot_197778__1958-002.pdf"/>
          <fw xml:id="i-7c8hsgucoJiUqo71VpkfsW">
            Mot. 1977/78:1958 8
          </fw>
          <p xml:id="i-Qpq8jsxyLEwt9XgJF649tU">
            är omkring 25 milj. Eftersom praktiskt taget alla kreditinstitut
            numera har datoriserat sin bokföring finns det alltså i bankernas
            datasystem vid årsslutet uppgifter om 25 miljoner saldon och lika
            många uppgifter om gottgjorda räntor. Om huvuddelen av denna information
            skall föras över först till självdeklarationerna och sedan, åtminstone
            i summerad form för varje deklarant, till skattemyndigheternas
            datorer, torde det krävas minst 100 miljoner avskrifter. Mot den
            bakgrunden förefaller det såväl enklare som säkrare att i stället
            föra över magnetband från bankerna till skattemyndig- heterna
            och sedan för-trycka uppgifterna på deklarationsblanketterna.
            Även här är det givetvis nödvändigt att ge deklaranterna tillfälle
            att granska uppgifterna mot sin egen bokföring och mot de saldo-
            och räntebesked som erhållits från bankerna, justera eventuella
            fel och tillfoga den information som saknas.
          </p>
          <p xml:id="i-8bUMCnT4ePRae8yT5CuE6C">
            Denna motion avstyrktes av utskottet med en motivering i tre
            meningar. I den första meningen ifrågasatte utskottet om det verkligen
            var lämpligt att gå så långt i inskränkning av den enskildes bestyr
            med deklarationen som motionären önskade. I den andra meningen
            ifrågasattes det om motionens förslag — vid närmare eftertanke
            — egentligen innebar någon inskränkning att tala om. Och i den
            tredje meningen anförde utskottet att väsentliga förenklingar
            nog endast kan uppnås genom ändringar av de materiella beskattningsreglerna
            och hänvisade till att denna fråga f. n. uppmärksam- mades inom
            1972 års skatteutredning. Riksdagen följde utskottets hemstäl-
            lan. I propositionen 1977/78:181 tillgodoses ett av de önskemål
            som framfördes i motionen, nämligen att uppgifter om fastighetsinnehav,
            taxeringsvärde och schablonintäkter bör förtryckas på deklarationsblanketterna.
            Därutöver säger föredraganden att det bör ankomma på utredningen
            att i det fortsatta utredningsarbetet överväga om förtryckning
            av ytterligare uppgifter kan ske. Inför det arbetet är det värt
            att notera att flera remissinstanser givit sitt stöd till tanken
            på en förtryckning av inkomstuppgifterna. Näringslivets skatte-
            delegation påpekar att alla löneuppgifter skall registreras och
            förtryckas på taxeringsavierna och frågar varför man inte skulle
            kunna ta steget fullt ut och förtrycka dessa uppgifter direkt
            på deklarationsblanketten. En sådan åtgärd skulle självfallet
            välkomnas av löntagarna och pensionärerna, och något bärande skäl
            mot att vidta den, om den är tekniskt möjlig, kan delegationen
            inte finna. Den skulle också enligt delegationen eventuellt kunna
            möjliggöra att arbetsgivarna befriades från skyldigheten att lämna
            kontrolluppgift till arbetstagarna. Särskilt för arbetsgivare
            som avses få redovisa löneuppgifterna till myndigheterna på magnetband
            skulle detta vara en lättnad i uppgiftsbör- dan. Liknande synpunkter
            har framförts av Föreningen Auktoriserade revisorer och Föreningen
            Sveriges kommunala taxeringsrevisorer.
          </p>
          <pb facs="riksdagen-motions-pdf/data/197778/mot_197778__1958/mot_197778__1958-003.pdf"/>
          <fw xml:id="i-VmTTab4nBNFvT7Y1qi8X12">
            Mot. 1977/78:1958 9
          </fw>
          <p xml:id="i-X2MbV2WFCCP1DzFECSGMDN">
            Riksdagen bör ge ökad tyngd åt dessa önskemål. Mot bakgrund av
            det anförda hemställs 1. att riksdagen uttalar sig för att rationaliseringen
            av skatteadmi- nistrationen i vidgad utsträckning bör inriktas
            på att underlätta de enskilda deklaranternas arbete, 2. att riksdagen
            hos regeringen hemställer om åtgärder för att i ökad omfattning
            förse deklarationsblanketterna med förtryckta uppgifter.
          </p>
          <p xml:id="i-UaiioH3epkwgESDEptaBje" type="date">
            Stockholm den 2 maj 1978
          </p>
          <p type="signatureBlock" id="i-Qaad7n3t2iWhBQnFuQyicL">
            DANIEL TARSCHYS (fp)
          </p>
        </div>
      </div>
    </body>
  </text>
</TEI>
