<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1967--ak--00220">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1967/mot_1967__ak__220/mot_1967__ak__220-001.pdf"/>
      <fw xml:id="i-CBsT5ZXxcHPw4QFDvG8Wji">
        Motioner i Andra kammaren, nr 220 år 1967 7
      </fw>
      <div xml:id="i-SwDrqSpLEFq6MwsQUfeqJu" type="motHeader">
        <div xml:id="i-XWh28s6B9Nu5dq9dG7G4MB" type="motTitle"/>
        <div xml:id="i-YibZmSn5v4vNGVXaff1qM" type="motSubmissionInfo"/>
      </div>
      <div xml:id="i-9SAwUiMKPS2BgF5rsbaBmL" type="motBody">
        <div xml:id="i-RgAyYHv3CLFHsy3R2vVZKM">
          <p xml:id="i-HpVu5wSE4iGoEQb86vYpQh">
            Nr 220
          </p>
          <p xml:id="i-U7xYabfz3o6XrHVXcYJfzT">
            Av herrar Mattsson och Persson i Heden, angående rätten till
            vård- bidrag, invaliditetsersättning och wnvaliditetstillägg,
            m.m.
          </p>
          <p xml:id="i-3QLQfeWvXjDac5GGeXxFaw">
            Från och med den 1 juli 1964 infördes ett statligt vårdbidrag
            i form av invali- ditetsersättning för sådana barn under 16 år
            som på grund av sjukdom, psykisk efterblivenhet, vanförhet eller
            annat lyte för avsevärd tid och i avsevärd omfattning är i behov
            av särskild tillsyn och vård. Denna bidragsform tillskapades efter
            förslag från socialpolitiska kommittén, som fått framställningar
            från olika håll om att ett bidrag skulle ges till föräldrar, som
            själva vårdar sina barn och som därmed påtager sig ett vårdarbete
            som annars skulle medföra avsevärda kostnader för samhället. Det
            beräknades att ungefär 5 000 barn skulle vara berättigade till
            vårdbidraget och att den största gruppen skulle utgöras av psykiskt
            utvecklingsstörda. Mycket snart efter det att bestämmelserna trätt
            i kraft konstaterades att bedöm- ningen av vårdbidragsansökningarna
            var restriktiv och att antalet avslagsbeslut var stort. Efter
            framställningar utfärdade riksförsäkringsverket nya tillämpningsföre-
            skrifter. Med beklagande har vi emellertid konstaterat att detta
            inte har lett till den minskade restriktivitet som varit önskvärd
            och enligt vår mening också behövlig. Det synes oss som om man
            i praxis inte fäster tillräckligt avseende vid behovet av tillsyn
            och vård. Här måste utöver själva vården och tillsynen inbegripas
            behovet av tidigt insatt träning, som ställer stora krav på föräldrarna.
            Ofta måste modern avstå från förvärvsarbete för att kunna ägna
            tillräcklig tid åt barnet och därtill även anlita hemhjälp för
            att lätta arbetsbördan. Vi finner nuvarande praxis beträffande
            vård- bidrag otillfredsställande och den synes innebära att riksförsäkringsverkets
            cirkulär med anvisningar satts ur spel. Enligt lagen om allmän
            försäkring utgår i vissa fall invaliditetstillägg till ålders-
            pension eller förtidspension. I jämförelse med vad som gällde
            för det vårdtillägg som fanns före tillkomsten av lagen om allmän
            försäkring är förutsättningarna för erhål- lande av invaliditetstillägget
            uppmjukade. Det krävs inte längre ”behov av ständig tillsyn och
            vård” utan i stället krävs att vederbörande är ur stånd att reda
            sig själv och därför vid upprepade tillfällen dagligen har behov
            av annan persons hjälp. Så- vitt gäller psykiskt handikappade
            har emellertid den ändrade formuleringen givit upphov till oklarhet.
            Det talas nämligen inte längre om behov av tillsyn. Det är emellertid
            synnerligen önskvärt att det fästes avseende härvid. Enligt vår
            mening råder en alltför stor restriktivitet beträffande invaliditetstilläggen.
            Den är i själva verket så stor att det förekommer fall då tillägg
            inte beviljas sådana handikappade som, om de inte togs om hand
            av anhöriga, antingen skulle gå under eller måste tas in på institution.
            Man kommer inte ifrån att tillsynen och övervakningen för de an-
          </p>
          <pb facs="riksdagen-motions-pdf/data/1967/mot_1967__ak__220/mot_1967__ak__220-002.pdf"/>
          <fw xml:id="i-Tm5R7jN1cfpAmp828QWDHK">
            8 Motioner i Andra kammaren, nr 220 år 1967
          </fw>
          <p xml:id="i-NDW8xTjbq9fxLHBTFsnPhk">
            höriga medför stor bundenhet och många gånger inkomstförlust
            samt utgifter som endast delvis kan kompenseras av invaliditetstillägget.
            Även för de handikappade som arbetar behövs i många fall tillsyn
            och hjälp. Framför allt gäller detta för de psykiskt handikappade.
            Dessa är i många fall inte i stånd att bevaka sina angelägenheter.
            Man kan inte begära att en förmyndare, om sådan finnes, inom ramen
            för nuvarande förmyndararvoden skall hjälpa till vid alla de tillfällen
            då hjälp kan behövas, när t.ex. den handikappade inte alls kan
            handha pengar. Det är därför önskvärt att också dessa förhållanden
            beaktas då det gäller invaliditetsersättning och invaliditetstillägg.
            Såväl förmyndare som överförmyndare har rätt att erhålla ersättning
            för sitt arbete. De har rätt att erhålla en procentuell del av
            inkomsten hos den som de är förmyndare över. I de fall förmyndarskapet
            gäller handikappade, så berövas ju dessa en del av sin inkomst
            som de har i form av pension. Den som inte har för- myndare får
            däremot behålla pensionen. Vi anser att ersättning till förmyndaren
            och överförmyndaren borde utgå på annat sätt, så att den handikappade
            åtminstone fick behålla hela sin pension. Med hänvisning till
            det anförda hemställes, att riksdagen i skrivelse till Kungl.
            Maj:t måtte uttala sig för att kretsen av till vårdbidrag, invaliditetsersättning
            och invaliditets- tillägg berättigade vidgas i enlighet med motionens
            intentioner, samt att i skrivelse till Kungl. Maj:t hemställa
            om förslag om sådan lagändring att handikappade skall slippa få
            sin pension reducerad av ersättningen till förmyndare.
          </p>
          <p xml:id="i-Sf8ZqXmgV5xZevE5HZ7TnN" type="date">
            Stockholm den 20 januari 1967
          </p>
          <div xml:id="i-TPcqb7s1tkmvpadkW9oa8s" type="signatureBlock">
            <p xml:id="i-SZUdYQBPNPwgtdRCXsExp7" who="i-BzYgGpLotxmsWDEnHPnKgu" type="signature">
              Lennart Mattsson (cp)
            </p>
            <p xml:id="i-3WhNiTnfZMErJnZ2A3zViS" who="i-BbKFhjo9kAo4oaRua8qzJo" type="signature">
              Arne Persson (cp)
            </p>
            <p xml:id="i-GcunGT1jZufYSSUxsDXwA9" who="unknown" type="signature">
              i Heden)
            </p>
          </div>
        </div>
      </div>
    </body>
  </text>
</TEI>
