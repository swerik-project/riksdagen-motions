<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1909/mot_1909__ak__3/mot_1909__ak__3-001.pdf"/>
      <div type="motHeader" xml:id="i-BToi5GZnvuQrpmvcdCv3ea">
        <div type="motTitle" xml:id="i-SUxsdCYANhHQ9JCcXdiacv"/>
        <div type="motSubmissionInfo" xml:id="i-6Wq1N6jejvV74NkWaqh7Wv"/>
      </div>
      <div type="motBody" xml:id="i-53QN3RNovMEXejXj11V5Wo">
        <div xml:id="i-Q4C8CFde2MYUzaSWu5THz2">
          <p xml:id="i-VmfBvqpYhZSwBDjDaL5QPb">
            Motioner i Andra Kammaren, N:o 3. 1
          </p>
          <p xml:id="i-2ZmUXS5euTnidUa16mfkG6">
            N:o 3.
          </p>
          <p xml:id="i-CUXkwk1UmLC6qwiwsuQX58">
            Af herr Lindhagen, om skrifvelse till Kungl. Maj:t angående vid-
            makthållande af utsikterna för åstadkommande af nya, såvidt ske
            kan öfverensstämmande civillagar för de nordiska länderna.
          </p>
          <p xml:id="i-waw9jZZL48RXPyGKhwrzj">
            »Jeg ser nok, at en nordisk Lovbog burde vere Maalet.» Julius
            Lassen.
          </p>
          <p xml:id="i-V2rXbWiU4AcxyjtkMYQjLU">
            Vid 1900 års Riksdag väcktes inom Andra Kammaren en motion om
            åstadkommandet af nya, så vidt ske kan öfverensstämmande civil-
            lagar för de tre skandinaviska länderna. Denna motion var af följande
            lydelse: 7 »I den borgerliga eller civila rättens historia hos
            skilda folk framträda merendels såsom skiljemärken rättsnormernas
            med vissa mellantider företagna sammanfattning i en lagbok. Dessa
            civilrättsliga kodifikationer utgöra nödvändiga led i utvecklingen.
            Deras ändamål är nämligen att dels, sedan lagstiftningen alltmer
            upplöst sig i splittradt detaljarbete, åter i rättssäkerhetens
            intresse öfversiktligt och tydligt fastslå, hvad som skall anses
            såsom lag, och dels i rättsutvecklingens intresse gifva hemort
            åt de ur nya förhållanden framgångna rättstankar, för hvilka den
            gamla lagen står främmande. En dylik kodifikation af civilrätten
            utgjorde giftermåls-, ärfda-, jorda-, byggninga- och handelsbalkarne
            i Sveriges rikes lag af år 1734. Denna lag gäller ännu, men redan
            i början af förra århundradet ansågs behof af en ny lag föreligga.
            Sedan nämligen vid Riksdagen 1809— 1810 ständerna på initiativ
            af lagutskottet begärt tillsättande af en kommitté att arbeta
            på lagars och författningars redaktion och förenk- ling, beslöt
            Kungl. Maj:t, att den lagkommitté, som i anledning häraf tillsattes,
            skulle arbeta bland annat på en ny allmän civillag. Denna kommitté
            uppgjorde ett slutligen år 1826 i omarbetadt skick publiceradt
            Bih. till Riksd. Prot. 1909. 1 Saml. 2 Afd. 2 Band. 3 Häft. (N:o
            3) 1
          </p>
          <pb facs="riksdagen-motions-pdf/data/1909/mot_1909__ak__3/mot_1909__ak__3-002.pdf"/>
          <p xml:id="i-N3hpoMZzcTkAne9Jy6ZQJf">
            2 Motioner i Andra Kammaren, N:o 3.
          </p>
          <p xml:id="i-3evbSmRgZwCJLtYBo4iKE4">
            förslag till allmän civillag, innefattande nya giftermåls-, ärfda-,
            jorda-, byggninga- och handelsbalkar. Förslaget öfverlämnades
            sedan vid 1834 års Riksdag till ständerna, men frågan uppsköts
            för vidare ut- redning, hvarefter förslaget i anledning af ständernas
            år 1841 gjorda framställning ytterligare granskades af en lagberedning,
            som år 1847 afgaf nytt förslag till giftermåls-, ärfda-, jorda-
            och byggningabalkar. Men icke heller detta senare förslag blef
            föremål för Riksdagens omedel- bara pröfning. I stället har man
            hitintills fortsatt att genom partiella förbättringar söka afhjälpa
            de obestridliga bristerna i den civilrättsliga lagstiftningen.
            I Norge gäller fortfarande Kong Christian V:s Norske Lov af år
            1687. I början af förra århundradet ansågs en ny kodifikation
            så be- höflig, att till och med i norska grundlagen af 1814 intogs
            en särskild föreskrift därom, att en ny allmän civil lagbok skulle
            föranstaltas att utgifvas på första eller, om detta ej vore möjligt,
            på andra ordinarie storting. En för ändamålet tillsatt lagkommitté
            upptog arbetet men kom ej till något resultat. Grundlagens förordnande
            väntar därför ännu på sin uppfyllelse. Danmarks ännu gällande
            lagbok är Kong Christian V:s Danske Lov af år 1683. Redan i medlet
            af 1700-talet sysslades under en lång följd af år med att åstadkomma
            en ny mera tidsenlig och omfattande lagkodex. Detta arbete ledde
            dock endast till mindre betydande för- arbeten och har sedan ej
            återupptagits, ehuru behofvet af en kodifikation blifvit alltmer
            trängande. De skandinaviska länderna intaga sålunda för närvarande
            alldeles enahanda ställning i afseende å beskaffenheten af deras
            civilrättsliga lagstiftning. Denna består nämligen i alla tre
            länderna af dels en mycket gammal lagbok, hvilkens ännu bestående
            rester till stor del äro föråldrade samt hindra rättsskipningen
            beträda tidsenliga banor; dels en mängd efteråt utfärdade specialförfattningar,
            hvilka, äfven dessa delvis föråldrade, tillkommit utan enhetligt
            sammanhang sins emellan och med det hela och utan att arbetet
            adlats af någon betydelsefull uppgifts in- flytelse, dels en omtvistad
            och kasuistisk oskrifven lag, nödtorfteligen skapad af teori och
            praxis i syfte att söka fylla luckorna och tillgodose nya rättskraf,
            hvilket i månget fall måste ske genom förtolkning eller uppenbart
            åsidosättande af gällande lagbud. Det bör sålunda ej finnas mer
            än en mening om, att både i Sverige, Norge och Danmark tiden nu
            är öfvermogen för en ny civilrättslig kodifikation, hvilken synnerligen
            påkallas både i rättssäkerhetens och rättsutvecklingens intresse.
            Under sådana förhållanden tränger sig emellertid mäktigt fram
          </p>
          <pb facs="riksdagen-motions-pdf/data/1909/mot_1909__ak__3/mot_1909__ak__3-003.pdf"/>
          <p xml:id="i-vz9aA1it4ZMkaFhtFNUjQ">
            Motioner i Andra Kammaren, N:o 3. 3
          </p>
          <p xml:id="i-VhWtm6eA49dFpbTv85tAoM">
            angelägenheten af att detta lagarbete sker efter samråd i ändamål
            att åstadkomma en gemensam nordisk lagbok eller rättare sagdt
            nya till innehåll och form, så vidt ske kan, öfverensstämmande
            civillagar för de skandinaviska länderna. Det är klart, att i
            många stycken, såsom vissa delar af jordabalken, full öfverensstämmelse
            ej kan vinnas. Men i det stora hela lämpar sig civilrätten väl
            för ett gemensamt lagstift- ningsarbete, då hvarken ländernas
            administrativa egendomligheter eller stridiga sociala åskådningar
            här spela samma roll som t. ex. i process- rätten och straffrätten.
            Tanken på lika lagstiftning för de nordiska länderna är för öfrigt
            icke ny och möjligheterna för dess åstadkommande icke heller opröfvade.
            Särskildt bör i detta afseende erinras om 1876 års Riksdags, i
            anledning af en motion inom Andra Kammaren, gjorda anhållan, att
            Kungl. Maj:t täcktes vidtaga åtgärder för utarbetandet så skyndsamt
            som möjligt af en fullständig handelslag för Sverige, utan att
            viss annan angifven lagstiftning därigenom tillbakasattes, äfvensom
            ägna omsorg däråt, att, såvidt ske kunde, därigenom åstadkommes
            öfver- ensstämmelse med motsvarande norsk och dansk lagstiftning.
            Lag- utskottet hade afstyrkt motionen, men numera torde tillfredsställelsen
            vara enhällig öfver att Riksdagen behjärtade frågans vikt och
            betydelse. Ty Riksdagens ifrågavarande hemställan har redan ledt
            till antagande i alla tre länderna af åtskilliga öfverensstämmande
            lagar inom viktiga delar af den speciella handelsrättens område,
            nämligen växellag, lagar om varumärken samt om handelsregister,
            firma och prokura, sjölag och checklag. Bestämmande för 1876 års
            riksdagsskrifvelse var, bland annat, äfven det anförda skälet,
            att genom ett uppskof skulle tillfälle till åstadkommande af likformighet
            inom vissa grenar af den speciella handels- rätten gå förloradt.
            Enahanda fara uppstår nu genom ett undan- skjutande af frågan
            om vinnande af enhet i den allmänna privaträttens bestämmelser,
            däri inbegripet dithörande delar af handelsrätten. Ty i sådant
            fall kan man i stället med visshet förutse, att under den närmaste
            tiden i de olika länderna företagas kodifieringar af civillagen
            eller åtminstone antagas nya författningar i alla afsevärdare
            delar af densamma. Det är därför af största vikt att med framsynthet
            och energi begagna sig af en läglig tidpunkt, som kanske aldrig
            åter- kommer. Huruledes hos andra sins emellan närbesläktade folk
            enhetstanken mäktat öfvervinna långt större svårigheter i lagstiftningsväg,
            därpå lämnar också den nya tyska civillagen af den 18 juni 1896
            ett exempel,
          </p>
          <pb facs="riksdagen-motions-pdf/data/1909/mot_1909__ak__3/mot_1909__ak__3-004.pdf"/>
          <p xml:id="i-HWa632A8hWa1vt12Ua8TSw">
            4 Motioner i Andra Kammaren, N:o 3.
          </p>
          <p xml:id="i-9JCVbqxQ81frMY7arBNTod">
            som manar till efterföljd. Genom denna lag, som trädde i kraft
            den 1 januari 1900, erhåller nämligen tyska riket en gemensam
            borgerlig rätt, i stället för den mångskiftande, delvis på vidt
            skilda principer byggda lagstiftning, som förut gällt i de särskilda
            staterna. Ifråga- varande tyska kodifikation, med dess storartade
            på jämförelsevis kort tid åstadkomna förarbeten, bör dessutom
            gifva värdefulla uppslag samt öfver hufvud taget väsentligen underlätta
            arbetet för en nordisk lagbok, ehuruväl å andra sidan lagen till
            form och innehåll i många afseenden gifvetvis kommer att äfven
            lända mera till varning än efterföljd. Om sålunda de yttre betingelserna
            för en sträfvan att bringa öfverensstämmelse i de skandinaviska
            folkens civilrättsliga lagstiftning för närvarande äro mycket
            gynnsamma, så framstår äfven innebörden af ett sådant arbete såsom
            icke mindre betydelsefullt. Först och främst föreligga de bästa
            utsikter, att den i alla tre länderna sedan länge på dagordningen
            stående frågan om nya civillagar skall, upptagen i sådan form,
            kunna i hvarje land bringas till utförande inom en så pass kort
            tid, att ej redan förarbetena hinna föråldras och den enhetliga
            ledningen kommer att saknas. Uppgiftens större betydelse och inflytandet
            af en mångsidigare representerad erfarenhet och sak- kunskap skola
            visa sig ägnade lösa en uppgift, som hvarje land för sig hitintills
            ej mäktat. Erfarenheten från lagstiftningen inom den speciella
            handelsrätten gifva också vid handen, att ett samarbete leder
            till frukt- barare resultat. De ledande hufvudsynpunkterna komma
            därigenom i förgrunden och oväsentliga betänkligheter om detalspörsmål
            tvingas underordna sig själfva sakens intresse. Det behöfver vidare
            knappast erinras om, hvilken viktig insats en gemensam civillag
            skulle göra i det gamla, nu af tidsförhållandena upplifvade sträfvandet
            att närma de nordiska folken på de kulturella områdena och därigenom
            bereda dem ett rikare lif i ett större fädernes- land. Att särskildt
            rättsvetenskapen och rättsskipningen därigenom skulle taga ett
            stort uppsving ligger i öppen dag. För framgången af ett fortsatt
            gemensamt lagstiftningsarbete är dessutom öfverensstämmelse i
            den allmänna privaträttens principer grundläggande. Vid förut
            åbe- ropade samarbeten inom vissa speciella rättsområden visade
            sig också de största svårigheterna ligga i ländernas olika lagstiftning
            på an- gränsande områden af den allmänna privaträtten. Slutligen
            skall en nordisk lagbok gifva den skandinaviska rätts- uppfattningen
            tillbörligt inflytande och maktställning utåt. Å ena sidan kan
            den, genom att för alla tre länderna upptaga vissa allmännare
            omfattade rättsgrundsatser, lämna viktiga bidrag till förverkligandet
            af
          </p>
          <pb facs="riksdagen-motions-pdf/data/1909/mot_1909__ak__3/mot_1909__ak__3-005.pdf"/>
          <p xml:id="i-D6obJ49GmuyAJFCTFWeimB">
            Motioner i Andra Kammaren, N:o 3. 5
          </p>
          <p xml:id="i-VZFkX9HFyg8Y6nW4ZRSXJt">
            rättens universalitet. "Men å andra sidan får den likaledes till
            uppgift att upprätthålla de nordiska folkens rättstraditioner
            och bringa dem till inflytande i den universella rättsbildningen.
            Gå nu de nordiska folken skilda vägar med sin borgerliga lagstiftning,
            är det fara värdt, att de alldeles förspilla det framstående arf,
            de af gammalt fått att vårda i förenämnda afseende. Denna sista
            synpunkt framhölls särskildt i ett tal, som professor Julius Lassen
            i Köpenhamn vid universitetets reformationsfest i slutet af förra
            året höll om nödvändigheten af den danska privaträttens kodi-
            fikation. Efter att hafva utvecklat, hurusom en ny »dansk lag»
            hörde till de uppgifter, som det 20:de århundradet redan i sin
            början borde söka lösa, tillade han följande slutord: Jeg ser
            nok at Opgaven egentlig bor stilles hojere, og at en nordisk Lovbog
            burde vere Maalet. En for alle skandinaviske Riger felles, ved
            forenede danske, norske og svenske Krefter skabt Lovbog vilde
            sikrere og kraftigere give de ejendommelige nordiske Retstanker
            Udtryk. En nordisk Lovbog vilde staa med en Autoritet, som den
            danske, norske og svenske hver for sig vilde savne, og vilde i
            Forbindelse med en dertil knyttet, felles skandinavisk Rets- videnskab
            magte den skandinaviske Rets Mission i den almindelige borgerlige
            Rets Udvikling, som Me&amp;egleren mellem den romanistisk-tyske Ret
            og den engelsk-amerikanske Ret. HSkulde denne Vej vise sig farbar,
            ber den folges. På grund af hvad sålunda anförts och då jag djupt
            känner, hvilket stort ansvar i förevarande afseende hvilar på
            den nuvarande genera- tionen inför kommande tider, vågar jag vördsamt
            hemställa, att Riks- dagen måtte hos Kungl. Maj:t anhålla, att
            Kungl. Maj:t täcktes snarast möjligt taga erforderliga initiativ
            till en samverkan i syfte att åstad- komma nya, såvidt ske kan,
            öfverensstämmande civillagar för de tre skandinaviska länderna.
            I en dylik framställning ligger naturligtvis äfven inneslutet,
            att de frågor om viktigare ändringar i civillagen, hvilka tilläfventyrs
            för närvarande äro på pröfning beroende, helst böra endast i den
            ordning nu antydts vidare fullföljas.»
          </p>
          <p xml:id="i-VDNuAbFTdJXnhk5LXQqQvM">
            Lagutskottet ansåg goda skäl kunna anföras för önskvärdheten
            af största möjliga öfverensstämmelse mellan de tre skandinaviska
            ländernas civillagstiftning. Utskottet fann emellertid betänkligheter
            möta att på en gång ifrågasätta en gemensambhetslagstiftning i
            hela den omfattning motionären tänkt sig och ansåg därför, att
            den ifrågasatta lagstiftningen »för närvarande» borde begränsas
            till den del af lagstiftningen, där de
          </p>
          <pb facs="riksdagen-motions-pdf/data/1909/mot_1909__ak__3/mot_1909__ak__3-006.pdf"/>
          <p xml:id="i-AccTAS3MpzYm6uPFsiUeFN">
            6 Motioner i Andra Kammaren, N:o 3.
          </p>
          <p xml:id="i-7g6caxetAJZVVrA2fwN9cn">
            nationella elementen utöfvat minsta inflytande på rättens gestaltning.
            Redan hade inom den speciella handelsrätten åstadkommits öfverens-
            stämmande lagar i de tre länderna, och det innebure då en naturlig
            fortsättning att öfvergå till de allmänna reglerna för samfärdseln
            och varuutbytet. Det vore också angeläget, att åtgärder för samverkan
            på detta område utan uppskof vidtoges, enär man eljest riskerade,
            att de olika länderna hvar för sig ginge i författning om dylik
            lagstiftnings genomförande och, sedan detta skett, skulle naturligtvis
            svårigheterna att vinna likhet mellan lagstiftningarna högst väsentligt
            ökas. På ihufvud- sak dessa skäl hemställde utskottet om en framställning
            till Kungl. Maj:t att taga i öfvervägande, i hvad mån lagstiftningsarbetet
            på obligations- rättens område lämpligen kunde för vinnande af
            öfverensstämmelse emellan de skandinaviska länderna bedrifvas
            på grundvalen af samverkan dem emellan samt vidtaga de åtgärder,
            hvartill förhållandena pröfvades föranleda. Denna hemställan bifölls
            af Riksdagen. Efter åtskilliga förhandlingar fram och tillbaka
            föranledde denna framställning, att år 1901 tillsattes en svensk
            kommitté med uppdrag att utarbeta förslag till förändrad lagstiftning
            beträffande köp och byte af lös egendom äfvensom de allmänna grundsatserna
            om afslutande af aftal med rätt för kommittén att, när det för
            behörigt fullgörande af detta uppdrag funnes erforderligt, till
            behandling upptaga jämväl andra till obligationsrätten hörande
            ämnen. Denna kommitté sammanträdde enligt tillika gifvet bemyndigande
            först med en dansk och sedan jämväl med en norsk kommitté, båda
            tillsatta för enahanda ändamål. Dessa tre kommittéer enade sig
            om, att i främsta rummet följande ämnen skulle blifva föremål
            för gemensam behandling: 1) afslutande af förmögenhetsrättsliga
            aftal i allmänhet, 2) köp af individuellt eller gene- riskt bestämd
            lösegendom, 3) kommissionsaftal, 4) speditionsaftal, 5) emission
            af värdepapper. Denna arbetsplan godkändes ock af de respektive
            regeringarne. Kommittéerna företogo först till behandling de under
            andra punkten upptagna frågorna om rättsförhållandet emellan säljare
            och köpare samt framlade år 1903 ett lagförslag om köp och byte,
            hvarom öfverens- stämmelse 1 det stora hela uppnåtts, om ock afvikelser
            i en eller annan punkt icke kunnat undgås. MHNamtidigt med att
            de tre kommittéerna aflämnade berörda lagförslag anhöllo de hos
            sina regeringar, att kom- mitterades återstående arbete inom obligationsrättens
            område måtte få tills vidare hvila i afbidan därå, att nämnda
            förslag blifvit i de tre länderna slutligen pröfvade. Denna hemställan
            bifölls af alla tre rege- ringarne.
          </p>
          <pb facs="riksdagen-motions-pdf/data/1909/mot_1909__ak__3/mot_1909__ak__3-007.pdf"/>
          <p xml:id="i-RQX6JttUcMCLsDEtr7m6Lr">
            Motioner i Andra Kammaren, N:o 3. 7
          </p>
          <p xml:id="i-8nSSC6ugd7nXWipfgzUFph">
            Nu har emellertid berörda lagförslag upphöjts till gällande lag,
            i Sverige år 1905, i Danmark år 1906 och i Norge år 1907. Kommit-
            téerna äro således oförhindrade att när som helst återupptaga
            sitt arbete. Någon anledning att vidare beröra denna fråga i Riksdagen
            synes således knappast föreligga, då saken naturligtvis i sinom
            tid åter kommer i gång genom vederbörandes egen tillskyndan. Det
            må dock vara lofligt uttala den önskan, att detta måtte ske snart,
            då hvarje försinkande kan hafva sina äfventyrligheter och äfven
            säkerligen skjuter undan annat, som skall komma efteråt.
          </p>
          <p xml:id="i-2aYYvm8oJoSRAxVdRxN9J9">
            Såsom nämnts har tidigare inom den speciella handelsrätten åstad-
            kommits öfverensstämmande lagar mellan de tre skandinaviska länderna.
            En särskild afdelning af denna rätt, nämligen bolagsrätten, som
            dock kan sägas stå på gränsen mellan allmän och speciell privaträtt,
            har emellertid ej varit föremål för samarbete. Märkligt nog tillkom
            1895 års svenska lagstiftning om bolag och ekonomiska föreningar,
            såsom det synes, utan ens någon tanke på skandinavisk samverkan.
            Då därför 1903 års Riksdag i anledning af åtskilliga väckta motioner
            be- gärde en revision af lagen om aktiebolag, inrycktes i riksdagsskrifvelsen
            på lagutskottets hemställan en erinran, att det borde tagas i
            öfver- vägande, om och i hvad mån ett samarbete på nämnda område
            med Norge och Danmark lämpligen kunde äga rum, helst i båda dessa
            länder då förelågo nyligen utarbetade förslag till aktiebolagslag,
            hvilka icke blifvit slutligen behandlade och godkända. I anledning
            af berörda riksdagsskrifvelse tillsattes i januari 1905 en kommitté,
            som år 1908 aflämnade förslag till lag om aktiebolag äfven- som
            till andra därmed sammanhängande författningar. I detta be- tänkande
            beröres ej med något ord den af Riksdagen upptagna frågan om skandinaviskt
            samarbete. Närmaste anledningen härtill torde vara att söka i
            justitieministerns anförande till statsrådsprotokollet vid kom-
            mitténs tillsättande. »Helt visst», yttrade statsrådet, »skulle
            det vara synnerligen önskvärdt, att detta lagstiftningsarbete
            kunnat äga rum under samarbete med de tvenne andra skandinaviska
            länderna. Förhoppnin- garne om sådan samverkan hafva emellertid
            denna gång ej kunnat uppfyllas. Visserligen har på enskild väg
            från Danmark ingått med- delande som gifver vid handen, att detta
            land gärna skulle se ett skandinaviskt samarbete blifva upptaget
            i förevarande ämne, men från Norge har jag likaledes på enskild
            väg inhämtat, att det näppeligen skulle blifva möjligt för detta
            land att deltaga i sådant samarbete, emedan detta skulle allt
            för mycket fördröja genomförandet af en norsk
          </p>
          <pb facs="riksdagen-motions-pdf/data/1909/mot_1909__ak__3/mot_1909__ak__3-008.pdf"/>
          <p xml:id="i-8rdAPFXxA2eWNLMZyug2qZ">
            8 Motioner i Andra Kammaren, N:o 3.
          </p>
          <p xml:id="i-F9JDZgwbQPSv2airgTpnSH">
            aktiebolagslag, af hvilken behof redan länge starkt gjort sig
            gällande och hvartill förarbetena fortskridit så långt, att det
            föreligger ett af odelstinget godkändt lagförslag i ämnet. Det
            ifrågasatta lagstiftnings- arbetet lärer alltså få upptagas ensamt
            för Sveriges del.» Anmärkningsvärdt är dock, att det obetingadt
            jakande svaret från Danmark, som framfördes genom dess inrikesminister,
            ej be- gagnades för att ifrågasätta påbörjandet af ett samarbete
            med Dan- mark. Det är nämligen icke nödvändigt, att alla tre länderna
            samverka. Alltid är det bättre, om två göra det än inga. I flera
            fall, och senast när det gällde samverkan på obligationsrättens
            område, påbörjades för öfrigt saken med, att delegerade från Sverige
            och Danmark lade råd, hvarefter anslutning kom äfven från Norge.
            Nu har också inträffat, att 1904—1905 års norska storting för-
            kastade det för tinget framlagda förslaget till en norsk aktiebolagslag,
            och saken har sedan dess ej kommit längre. Det danska förslaget
            åter har aldrig blifvit framlagdt för riksförsamlingen, såsom
            det uppgifves därför att bland affärskretsar funnits en opinion
            mot att på något in- gående sätt regelbinda bolagsverksamheten.
            Säkerligen äro dessa motigheter i grannländerna belysande för
            den vunna erfarenheten att ett gemensamt skandinaviskt lagförslag
            har lättare att slå igenom än separatförslag i de olika länderna.
            Såsom saken nu ligger borde man ej, synes det mig, i Sverige gå
            till an- tagande af det här utarbetade förslaget utan att först
            en ny och beslutsam hänvändelse gjorts om ett samarbete, äfven
            om svårigheterna att komma till gemensamma resultat kanske äro
            något större nu, än om saken upptagits i sammanhang med förarbetena
            till vår nu gällande aktie- bolagslag. Målsmännen för de särskilda
            lagförslagen skola kanske också särskildt motsätta sig detta.
            Men deras arbete blir i alla fall icke förgäfves, helst det naturligtvis
            äro just de, som böra i första rummet sammanträda till öfverläggning.
            Det viktigaste är dock, att normerna för det ekonomiska lifvet,
            bland hvilka bolagslagstiftningen åtminstone för närvarande utgör
            ett led, blifva så vidt möjligt lika för de skilda länderna samt
            få det förnuftigare innehåll och den större auktoritet, som oftast
            framgår ur en dylik allsidigare och betydelsefullare öfverläggning.
            Naturligtvis behöfver en sådan samverkan ej utgöra hinder för
            ett omedelbart afgörande af; de svenska kommitterades fristående
            och brådskande förslag till lag om förbud i vissa fall för aktiebolag
            att förvärfva fast egendom eller idka grufdrift.
          </p>
          <pb facs="riksdagen-motions-pdf/data/1909/mot_1909__ak__3/mot_1909__ak__3-009.pdf"/>
          <p xml:id="i-EqesJQ7n1i7RsYji4uA4cB">
            Motioner i Andra Kammaren, N:o 3. 9
          </p>
          <p xml:id="i-WHmb3GxHyEKgjBHGTmXnV">
            Tanken på en skandinavisk civillagstiftning får emellertid ej
            stanna vid obligationsrätten jämte de närstående lagstiftningsområden,
            som sammanfattas under benämningen speciell handelsrätt. Framställningen
            vid 1900 års riksdag syftade också till civillagen i dess helhet
            och Riksdagen afvisade ej heller denna tanke, utan förmenade endast
            att arbetet till en början borde inriktas på obligationsrätten.
            Man måste därföre se till, att sakens vidare framfärd ej äfven-
            tyras genom separata lagstiftningsarbeten i de särskilda länderna
            på nya hufvuddelar af civilrätten, hvilka i väsentliga delar böra
            kunna göras öfverensstämmande. En sådan omedelbar fara i dröjsmål
            föreligger nu däri, att i Sverige lagberedningens arbeten på jordabalken
            anses blifva afslutade redan under loppet af innevarande år och
            att, enligt hvad för- sports, beredningen skulle få i uppdrag
            att därefter öfvergå till gifter- måls- och eventuellt äfven ärfdabalken
            eller den så kallade familjerätten. Lagberedningen tillkom år
            1902, men planer på dess inrättande förelågo tämligen afgjorda
            redan vid 1900 års riksdag. Det största och farligaste motståndet
            mot skandinavisk civillagstiftning mötte då från detta håll. Man
            trodde att ett skandinaviskt samarbete ej var förenligt med inrättande
            af en svensk lagberedning, som föreslagits skola inlåta sig, längre
            fram visserligen på rättegångsväsendet, men i första hand på den
            borgerliga rätten. Därifrån leddes tankarna in i den riktningen,
            att det vore bättre för framtiden, att hvarje land arbetade för
            sig, äfven om därigenom verklig öfverensstämmelse i lagstiftningen
            med visshet åsidosattes. Emellertid slog saken igenom vid 1900
            års riksdag på sätt som då skedde. Men vid sakens vidare framförande
            kommo de olika uppfatt- ningarna fortfarande till tals med hvarandra.
            Synliga uttryck för dessa meningsutbyten återfinnas i debatterna
            om saken i kamrarna sistnämnda år samt vidare i debatten inom
            Andra Kammaren år 1902 vid remissen af riksstaten, däri då första
            gången uppförts anslag till en lagberedning, och år 1903 vid föredragning
            af frågan om fortsatt anslag till lag- beredningen, hvilken då
            blifvit konstituerad och fått sin instruktion. ' Det var också
            närmast för att lagberedningen ej skulle från början gå i vägen
            för det skandinaviska samarbetet, som beredningen erhöll 1 uppdrag
            att först omarbeta jordabalken. Påfallande är nämligen, att särskildt
            i vissa delar af denna balk full öfverensstämmelse svårligen
          </p>
          <p xml:id="i-BYrBxasTJQ5eHrGTvngbsT">
            ') Första Kammarens prot. 7/, 1900 samt Andra Kammarens prot.
            "/, 1900, 2/, 1902 och 15/, 1903. Bih. till Riksd. Prot. 1909.
            1 Saml. 2 Afd. 2 Band. 3 Häöft. 2
          </p>
          <pb facs="riksdagen-motions-pdf/data/1909/mot_1909__ak__3/mot_1909__ak__3-010.pdf"/>
          <p xml:id="i-XN9mykDFdZy1Vx3Kk9TCEH">
            vå
          </p>
          <p xml:id="i-L3FVFyn2sqUmSFMJ9yDwsw">
            10 Motioner i Andra Kammaren, N:o 3.
          </p>
          <p xml:id="i-2LqY9wTPDQRhrCmqqciaTf">
            kunnat ernås. Men å andra sidan hade det varit väl, om gemensamma
            utgångspunkter vunnits i andra delar, där så säkerligen kunnat
            ske. Önskligt synes i synnerhet varit, om jordfrågans sociala
            spörsmål, som i mycket måste vara gemensamma för de tre länderna,
            genom ett sam- arbete tvungits fram till större och enhetligt
            beaktande. I det sväfvande program för lagberedningen, som 1902
            framlades, äfvensom i den plan, som beredningen själf sedan uppgjorde
            för sitt arbete, voro emellertid det fortsatta skandinaviska samarbetets
            framtids- öden höljda i dunkel. Vid 1902 års förenämnda remissdebatt
            fann Sig därför dåvarande justitieministern af de framförda farhågorna
            föranlåten att inför kammaren försäkra, att han lifligt önskade,
            att det skandinaviska lagstiftningsarbetet skulle få en mycket
            stor utsträckning, samt att detta arbete icke komme att i någon
            mån hindras af lagberedningens in- rättande, snarare tvärtom.
            Det gäller nu att både hoppas och arbeta för att denna försäkran
            från institutionens egen upphofsman måtte i uppfyllelse. Rätteligen
            borde i framtiden all ny lagstiftning i hufvudfrågor, som föreligga
            hos alla tre länderna och ej beröra speciellt nationella förhållanden,
            utarbetas efter samråd till gagn både för dessa länder själfva
            och för den universella rättsbildningen. Men om detta ej ännu
            kan ens ifrågasättas på grund af den sannolika omöjligheten att
            få alla spridda sinnen enade om ett så riktigt mål, borde det
            dock ej få ifrågakomma att släppa det redan inledda samarbetet
            på den borger- liga lagstiftningens område. Hvilket nedslående
            och onyttigt skådespel vore det icke, om dessa tre små folk nu
            skulle hvar för sig lägga sig vinn om att åstadkomma skilda lagstiftningar
            exempelvis inom familje- rätten i stället för att samla sig om
            att skapa ett gemensamt lagverk på detta område. Det ifrågasattes
            vid något tillfälle i denna angelägenhets tidigare skede, att
            lagberedningen kunde blifva den svenska afdelningen i en skandinavisk
            civillagskommission. I sådan händelse kunde man tänka sig, att
            beredningen antingen helt ägnade sig åt denna uppgift eller ock
            samtidigt lade hand äfven vid något annat, hvarmed beredningen
            kunde sysselsätta sig, ifall de skandinaviska afdelningarnas samarbete
            måste för någon tid ajourneras. En annan utväg är, att beredningen
            härnäst får syssla med rätte- gångsväsendet eller strafflagstiftningen
            samt att det skandinaviska civil- lagsarbetet på familjerätten
            uppdrages åt särskilda kommitterade redan nu eller ock hvilar
            till dess arbetet på obligationsrätten hunnit afslutas för att
            sedan upptagas af dem, som sysslat med sistnämnda ämne.
          </p>
          <p xml:id="i-SrBPkJBPU7sJ8m9qarakmo">
            ga
          </p>
          <pb facs="riksdagen-motions-pdf/data/1909/mot_1909__ak__3/mot_1909__ak__3-011.pdf"/>
          <p xml:id="i-4TzVHoW1gHvBRXd9DAXJX9">
            Motioner i Andra Kammaren, N:o 3. 11
          </p>
          <p xml:id="i-Udx53rNnuDjoysepwtV7xQ">
            I senaste fallet vore det önskligt, att det vid 1903 års riksdag
            framlagda formulerade lagförslaget till provisoriskt upphäfvande
            af mannens målsmanskap med bibehållande tills vidare af begreppet
            gemen- sam egendom måtte blifva lag i afvaktan på giftermålsbalkens
            fullständiga omarbetning. Detta förslag föranledde äfven en riksdagsskrifvelse
            och dess antagande skulle på samma gång bli en skandinavisk lagstiftning,
            enär svenska rätten därigenom i detta ämne finge samma innehåll,
            som redan nu sedan någon tid gäller i Danmark och Norge. Ett fullständigare
            ingående på detta särskilda ämne för sig är ej heller uteslutet.
            Den aktuella frågan om utom äktenskapet födda barns och deras
            mödrars rättsliga ställning ägnar sig särskildt att upptagas såsom
            ett fristående spörsmål. Att i det ämnet, som rör så mångas väl,
            afvakta tidpunkten, då en hel ny giftermålsbalk kan bli antagen,
            blefve säker- ligen ett för långt uppskof, hvartill kommer, att
            denna angelägenhets ordnande helt visst kräfver åtgärder äfven
            på andra områden än det,' som faller under en blifvande giftermålsbalk
            i den allmänna lagen. Åfven den af Riksdagen begärda revisionen
            af lagstiftningen om äktenskapsskillnad kan därnäst företagas
            för sig, därest det anses ound- gängligt, att revisionen sker
            just nu, oafsedt att frågan redan legat orörd 1 trettio år, sedan
            Riksdagen första gången skref i densamma. En tredje utväg är,
            att lagberedningen får i uppdrag att särskildt bereda de tre ofvan
            angifna ämnena, nämligen äkta makars inbördes rättsförhållanden,
            utom äktenskapet födda barns och deras mödrars rätts- liga ställning
            samt äktenskapsskillnad, i främsta rummet de två först- nämnda,
            under aktgifvande tillika på angelägenheten att vidmakthålla utsikterna
            för åstadkommandet af en skandinavisk civillagstiftning. Detta
            senare är nämligen hufvudsaken och icke att ett direkt samarbete
            för arbetets fortsättning upptages just nu. På grund af hvad sålunda
            anförts får jag hemställa,
          </p>
          <p xml:id="i-JXBrufjg2JL61H6MxhtmWE">
            att Riksdagen ville hos Kungl. Maj:t framhålla angelägenheten
            att vidmakthålla utsikterna för åstad- kommande af nya, såvidt
            ske kan öfverensstämmande civillagar för de tre nordiska länderna
            samt i sådant ' afseende: 1:0) anhålla om öfvervägande, i hvad
            mån och på hvad sätt ett blifvande lagstiftningsarbete på familje-
            rättens område lämpligen må för vinnande af öfverens- stämmelse
            mellan nämnda länder kunna ordnas på grundvalen af samverkan dem
            emellan;
          </p>
          <pb facs="riksdagen-motions-pdf/data/1909/mot_1909__ak__3/mot_1909__ak__3-012.pdf"/>
          <p xml:id="i-UEzpYhZm6amPqicZkvNvUU">
            12 Motioner i Andra Kammaren, N:o 3. 2:0) ifrågasätta, huruvida
            åtgärder kunna vidtagas i syfte, att den i alla tre länderna förberedda
            nya
          </p>
          <p xml:id="i-E8Z3NFEmpquPiso7abAqfQ">
            lagstiftningen om aktiebolag jämte därmed samman-
          </p>
          <p xml:id="i-MgnCMHMEktJbh2z54T4e9p">
            hängande ämnen må i större eller mindre mån blifva öfverensstämmande.
          </p>
          <p xml:id="i-UBjcDwYVWnvbR47FfWenZm" type="date">
            Stockholm den 15 januari 1909.
          </p>
          <p xml:id="i-5WiGX6sqop3Hwm8knBoCYA">
            Carl Lindhagen.
          </p>
          <p xml:id="i-7MKVibT5capbagLg2wZQ9V">
            STOCKHOLM, ISAAC MARCUS BOKTRYCKERI-AKTIEBOLAG, 1909.
          </p>
        </div>
      </div>
    </body>
  </text>
</TEI>
