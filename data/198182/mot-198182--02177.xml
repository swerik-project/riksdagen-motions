<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-198182--02177">
  <teiHeader>
    <fileDesc>
      <titleStmt>
        <title>Vissa luftfartspolitiska frågor (prop. 1981/82:98)</title>
        <author>Rolf Sellgren och Eric Rejdnell</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Vissa luftfartspolitiska frågor (prop. 1981/82:98)</title>
          <idno type="rdwebb">G5022177</idno>
          <rs type="number">2177</rs>
          <ref type="dokument_url_text">http://data.riksdagen.se/dokument/G5022177/text</ref>
          <ref type="dokument_url_html">http://data.riksdagen.se/dokument/G5022177</ref>
          <ref type="dokumentstatus_url_xml">http://data.riksdagen.se/dokumentstatus/G5022177</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-y57aqt6DptStUpkWh6h5L</idno>
            <name>ROLF SELLGREN</name>
            <state type="partyAffiliation" ref="Q110857">
              <desc>fp</desc>
            </state>
          </person>
          <person gender="man">
            <idno>i-Pkm4JYH8E38gRpSAtf6Zm1</idno>
            <name>ERIC REJDNELL</name>
            <state type="partyAffiliation" ref="Q110857">
              <desc>fp</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-UcNTEvgyXFiZWBo5Tq6CH8" type="signed"/>
        <correspContext corresp="i-UcNTEvgyXFiZWBo5Tq6CH8">
          <note type="signatory" corresp="i-y57aqt6DptStUpkWh6h5L"/>
          <note type="signatory" corresp="i-Pkm4JYH8E38gRpSAtf6Zm1"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/198182/mot_198182__2177/mot_198182__2177-001.pdf"/>
      <fw xml:id="i-Ks7bzC99oWbPeo7duMPYpq">
        Mot. 1981/82:2177 11
      </fw>
      <div xml:id="i-FykDYxomZu9eT1KzN29E2b" type="motHeader">
        <div xml:id="i-M1vL6jPNWtubdZCSQ24EVF" type="motTitle"/>
        <div xml:id="i-YTipKf5ZataoTFkzXHm1bL" type="motSubmissionInfo"/>
      </div>
      <div xml:id="i-LjiahNp6zoh7EoL8sjiZ78" type="motBody">
        <div xml:id="i-C7Uv5HvNPtKKnRYnaR6kad">
          <p xml:id="i-Nwcc3JTkmHMPv9amU2tmbR">
            10
          </p>
          <p xml:id="i-PedQ3Wg6JZ8J1SVYycQR8T">
            Motion
          </p>
          <p xml:id="i-HCjQsVRCrVgsEes1hfcuQu">
            1981/82:2177
          </p>
          <p xml:id="i-WxUa2K2k7UkuomtbrX42nP">
            Rolf Sellgren och Eric Rejdnell Vissa luftfartspolitiska frågor
            (prop. 1981/82:98)
          </p>
          <p xml:id="i-CueAi8A59uThXouERWs7NE">
            I proposition 1981/82:98 om vissa luftfartspolitiska frågor behandlas
            bl. a. luftfartens anpassning till 1979 års trafikpolitiska beslut,
            flyglinjenätets och flygplatssystemets utformning, Linjeflyg AB:s
            utflyttning till Arlanda samt vissa frågor rörande luftfartsverket.
            Departementschefen erinrar vid flera tillfällen i propositionen
            om luftfartens regionalpolitiska betydelse. Vi delar uppfattningen
            att luftfartens utveckling är av stor betydelse för regioners
            näringsliv och service. Vi anser därför att det finns skäl att
            starkare understryka och konkretisera de krav som regionalpolitiken
            ställer på luftfartens fortsatta utveckling. Om de regionalpolitiska
            målen skall kunna uppfyllas måste ett flertal åtgärder vidtas
            för att stärka utvecklingsmöjligheterna för flyglinjer med svagt
            passagerar- underlag, i propositionen angivna som s. k. sekundärlinjer.
            Målsättningen bör vara att skapa sådana betingelser för luftfartens
            sekundärlinjenät att alla regioner i landet skall ges rimligt
            jämställd tillgång till en god trafikförsörj- ning. Det innebär
            enligt vår uppfattning ett väsentligt mer vittförgrenat nät än
            f.n. Den väsentliga industripolitiska satsning som Saab-Scania
            AB genomfört vid utvecklingen av det nya turbopropflygplanet Saab-Fairchild
            340 bör avgjort bidra till möjligheten att bygga upp ett ekonomiskt
            rationellt sekundärnät. Vi anser det mot denna bakgrund nödvändigt
            att en samlad strukturlösning för den s. k. sekundärtrafiken utvecklas.
            Vidare krävs att prisättningssystemet och luftfartsverkets taxesättning
            anpassas till de ekono- miska realiteter som gäller för denna
            trafik.
          </p>
          <p xml:id="i-MWrxNmPePsKwB7xe8APRwC">
            Sekundärnätets struktur
          </p>
          <p xml:id="i-8Cktg1AoGD4Gd6XCXANLTM">
            Den reguljära luftfarten i Sverige och övriga skandinaviska länder
            har utvecklats inom ramen för det SAS-samarbete som inleddes genom
            1950/1951 års avtal. Ett av huvudmotiven för SAS-samarbetet är
            att den skandinaviska flygmarknaden anses vara så begränsad att
            det är nödvändigt att samordna trafikansvaret. Bildandet av Linjeflyg
            AB år 1957 motiverades av att man av främst ekonomiska skäl fann
            det rationellt att med annan flygmateriel än den SAS då förfogade
            över driva trafiken på ett flertal inrikessträckor i annan men
            sammanhållen organisation. Genom att överföra flertalet av inrikeslinjerna
            i en samlad organisation kunde kapacitetsutnyttjandet öka, lämplig
            materiel användas och därmed positiva skalekonomiska effekter
            uppnås, till gagn för flygkonsumenterna. De analyser som gjorts
            av bl. a. lufttransportutredningen understryker att
          </p>
          <pb facs="riksdagen-motions-pdf/data/198182/mot_198182__2177/mot_198182__2177-002.pdf"/>
          <p xml:id="i-UXFiuzc55Tq8d6cQvQ47N1">
            behovet av att åstadkomma samlade strukturlösningar för den s.k.
            sekundärtrafiken är av i princip samma angelägenhetsgrad som vid
            bildandet av Linjeflyg AB för 25 år sedan. Sekundärtrafiken bedrivs
            idag av ett flertal flygföretag, men domineras av Swedair AB som
            opererar dels på uppdrag av Linjeflyg, dels på egna koncessioner.
            Enligt lufttransportutredningen är lönsamheten inom sekun- därtrafiken
            f. n. otillfredsställande. Bland de faktorer som enligt utredning-
            en gett upphov till den dåliga lönsamheten nämns lågt kapacitetsutnyttjande,
            svagt trafikunderlag och irrationell flygmateriel. Lufttransportutredningen
            föreslår därför att det halvstatliga Swedair utvecklas för att
            driva trafiken på det linjenät som utredningen betecknar tertiärnätet
            och på vissa flyglinjer mellan städer i södra och mellersta Sverige
            och Köpenhamn. Swedair har under 1981 beställt 10 st flygplan
            av typ SaabFairchild SF340 för att kunna svara för denna trafik.
            I propositionen föreslås att luftfartsverket ges i uppdrag att
            utreda det framtida sekundärnätet. Utredningsarbetet bör enligt
            vår uppfattning bedrivas i nära samarbete med flygbolagen, dvs.
            i första hand SAS, Linjeflyg och Swedair. Även andra flygbolag
            kan höras. Som departementschefen anfört bör samarbetet med lokala
            och regionala intressen utgöra en viktig del i utredningsarbetet.
            Utredningsarbetet bör ske snabbt och vara avslutat senast våren
            1983. Det är väsentligt att finna sådana lösningar som gör det
            möjligt att utveckla att ett sammanhängande sekundärlinjenät med
            bibehållande av konkurrens- möjligheter, skalekonomiska fördelar,
            högt kapacitetsutnyttjande och rationell samordning kan uppnås.
            Först därigenom finns förutsättningar att utveckla ett så vittförgrenat
            sekundärlinjenät att alla regioner kan ges en tillfredsställande
            trafikservice. Det är enligt vår mening angeläget att utveckla
            sekundärtrafiken inom ett flertal regioner. Länsstyrelserna i
            de fyra nordligaste länen har i olika sammanhang krävt att flygförbindelserna
            mellan norrlandslänen skall förbättras. Invånarna i norrlandslänen
            har i samband med att Linjeflyg införde direkttrafik med Fokker
            F28 fått uppleva väsentliga försämringar av trafikförsörjningen
            inom norrlandslänen. Riksdagen bör därför uttala att en utgångspunkt
            för planeringen av ett framtida sekundärlinjenät bl. a. bör vara
            att direkta flygförbindelser mellan de större städerna i de fyra
            nordligaste länen etableras. Av det anförda framgår att lufttransportutredningens
            skiss är alltför begränsad och stockholmscentrerad. Luftfartsverket
            bör därför vara oför- hindrat att pröva även andra linjesträckningar
            för att dels åstadkomma ett mer regionalt sammanhängande sekundärlinjenät
            även om detta till någon del kan sammanfalla med primärlinjenätet
            och dels minska koncentrationen till Stockholm. Vi anför här exempel
            på linjesträckningar inom det sekundära flyglinje- nätet som bör
            prövas:
          </p>
          <pb facs="riksdagen-motions-pdf/data/198182/mot_198182__2177/mot_198182__2177-003.pdf"/>
          <fw xml:id="i-6XdabgZKhacPXgVoKpPBtq">
            Mot. 1981/82:2177 Sh)
          </fw>
          <p xml:id="i-5JFHpn3MZyHf4n9Xa9XvYY">
            Linjen Luleå-Gällivare-Kiruna anknyts till Nordkalottenlinjen
            och de större städerna i de fyra nordligaste länen, dvs. Umeå,
            Sundsvall och Östersund. Därvid kan också den betydelsefulla förbindelsen
            Öster- sund-Umeå få en lösning. Samtidigt uppnås en naturlig anknytning
            till Mittnordenlinjen. Linjen Kramfors-Sundsvall får en naturlig
            sträckning genom anknytning till Örnsköldsvik, Västerås och Göteborg.
            Vidare bör linjen Stockholm-Västervik-Oskarshamn förlängas till
            Kalmar, varifrån Swedair redan har koncession via Ronneby till
            Köpenhamn. Ytterligare en linjesträckning som bör prövas är Malmö-Sturup-(Halmstad)-Göteborg.
            Vi anser vidare, att man bör ha beredskap att infoga en eller
            annan sträcka, som LIN nu trafikerar i sekundärnätet. Den plantyp
            som visar sig mest ekonomisk bör användas. Om det visar sig att
            LIN har svårt att få ekonomi på någon linje är det bättre att
            upprätthålla en tätare trafik it. ex. Swedairs regi än en uttunnad
            med LIN:s Fokkerplan.
          </p>
          <p xml:id="i-Y3PLdNahY3R8G11T5fioS6">
            Prissättningssystemet
          </p>
          <p xml:id="i-D3AGxs35aVVQzHBwTyF9pd">
            I propositionen behandlas inte den av lufttransportutredningen
            aktualise- rade frågan om avsteg från kravet på enhetligt prissättningssystem
            för att sekundärtrafik skall kunna bli företagsekonomiskt lönsam.
            Det nuvarande systemet för att beräkna priserna för sekundärtrafiken
            innebär att resenärer som flyger på genomgående biljett (transferpassagerare)
            dvs. sådana som byter mellan sekundär- och primärlinjer betalar
            hela biljettpriset för den längre sträckan plus 70 96 av biljettpriset
            för den kortare sträckan. Vid en fortsatt tillämpning av detta
            prissättningssystem begränsas väsentligt möjlig- heterna att få
            lönsamhet på det s. k. sekundärnätet, då andelen transferpas-
            sagerare på sekundärnätet är mycket stor. Riksdagen bör därför
            uttala sitt stöd för tillämpningen av ett flexiblare prissättningssystem
            på sekundärnä- tet.
          </p>
          <p xml:id="i-Ep714U4N8onnzr2GmFPrG3">
            Luftfartsavgifterna m. m.
          </p>
          <p xml:id="i-L9o4dyMuaeL6aGcD7K59oy">
            En annan för sekundärtrafiken väsentlig ekonomisk fråga är luftfartsav-
            gifterna. Den nuvarande taxestrukturen innebär en oproportionerligt
            stor belastning på sekundärtrafiken. Såväl SAS som Linjeflyg och
            Swedair har framhållit detta förhållande i sina remissyttranden
            och understrukit behovet av en översyn av taxestrukturen. Luftfartstaxan
            bör enligt vår mening bli föremål för omprövning och möjligheterna
            till ökad marknadsanpassning av luftfartstaxan tillvaratas. Som
            exempel kan nämnas att luftfartstaxorna i USA tas ut som en procentuell
            avgift på biljettpriset. Tillämpningen av en sådan taxestruktur
            skulle väsentligt underlätta bibehållande och utveckling av regionalpolitiskt
            betydelsefulla sekundärlinjer.
          </p>
          <pb facs="riksdagen-motions-pdf/data/198182/mot_198182__2177/mot_198182__2177-004.pdf"/>
          <fw xml:id="i-FLUkV9RPKpLktogyDdxEct">
            Mot. 1981/82:2177 13
          </fw>
          <p xml:id="i-R9vtHcpg62258K7x3YKF8k">
            Flygplatssystemet
          </p>
          <p xml:id="i-G7ZR1YyNttotiQvroh1LLf">
            I lufttransportutredningens förslag till flygplatser som skall
            ingå i det interregionala flygplatssystemet ingår Stockholm-Bromma.
            Departements- chefen delar utredningens uppfattning. I anslutning
            till redovisningen av Linjeflygs utflyttning till Arlanda anger
            han vidare, att en förutsättning för ett statligt huvudmannaskap
            är att den interregionala trafiken får en viss minsta omfattning.
            Med hänvisning till bl. a. dessa omständigheter anser han att
            det är för tidigt att nu ta slutlig ställning i huvudmannaskapsfrågan.
            Vi är av motsatt uppfattning. Redan nu har vissa smärre flygbolag
            koncession på linjer med anslutning till Bromma. Syd-Aero är ett
            sådant exempel. Så länge det förekommer reguljär trafik på Bromma
            som inte berörs av Linjeflygs utflyttning är det, enligt vår mening,
            en absolut nödvändighet att staten klart uttrycker sitt medengagemang
            i flygplatsen. Ett klart uttalande i denna riktning utgör också
            en nödvändig grund för den fortsatta utredningen om det framtida
            sekundärnätet.
          </p>
          <p xml:id="i-TVGNwMkk2CBZ8katTSZmEX">
            Marktransporterna
          </p>
          <p xml:id="i-9e1AZzUsaohfev87fPwpwL">
            En av förutsättningarna i riksdagens beslut om utflyttning av
            jettrafiken från Bromma till Arlanda var, att marktransporterna
            kunde ordnas på ett tillfredsställande sätt. Av departementschefens
            redovisning tyder ingenting konkret på att dessa hinner ges en
            tillfredsställande lösning före utflyttning- en. Detta är dock
            en av de avgörande frågorna för att dämpa passagerar- bortfallet
            för Linjeflyg som blir en oundviklig följd av utflyttningen. Riksdagen
            bör på nytt uttala behovet av tillfredsställande marktransporter
            och begära en redovisning om vilka åtgärder som kommer att vidtas
            och en tidplan för dessa. Vägverkets planering av den s.k. Arlandaleden
            bör påskyndas.
          </p>
          <p xml:id="i-DsnxdQzGercmMRRXS9ipmS">
            Luftfartsverkets ekonomi
          </p>
          <p xml:id="i-WqedCsFHXUbXiRuKFJn8md">
            I propositionen föreslås luftfartsverket få en nedskrivning av
            verkets statskapital med 89 milj. kr. Totalt kommer verkets årliga
            kostnader att minska med närmare 15 milj. kr. per år. Denna avlastning
            bör, enligt vår mening, främst användas för en regionalpolitisk
            anpassning av avgifterna inom det sekundära flyglinjenätet.
          </p>
          <pb facs="riksdagen-motions-pdf/data/198182/mot_198182__2177/mot_198182__2177-005.pdf"/>
          <fw xml:id="i-323zSuPxVUGYVZjrHeV9cK">
            Mot. 1981/82:2177 14
          </fw>
          <p xml:id="i-MnDRkyJG9N3c4fyaGhPkRD">
            Hemställan
          </p>
          <p xml:id="i-Fx7Lir3vNNKt7oWTH7oYqM">
            Med hänvisning till det ovan anförda hemställs att riksdagen
            som sin mening ger regeringen till känna vad som i motionen anförts
            beträffande a) dels det sekundära flyglinjenätets struktur, b)
            dels ett mera flexibelt prissättningssystem på sekundärnä- tet,
            c) dels regionalt anpassade luftfartsavgifter, d) dels att Bromma
            bibehålls som statlig flygplats, e) dels en redovisning och tidplan
            för investeringen som underlättar marktransporterna Stockholm-Arlanda.
          </p>
          <p xml:id="i-315b4agv9MsPHV2K3PTB5d" type="date">
            Stockholm den 17 februari 1982
          </p>
          <p xml:id="i-RLUn4iHSDDVgr8dCCtdBim">
            ROLF SELLGREN (fp) ERIC REJDNELL (fp)
          </p>
          <pb facs="riksdagen-motions-pdf/data/198182/mot_198182__2177/mot_198182__2177-006.pdf"/>
          <pb facs="riksdagen-motions-pdf/data/198182/mot_198182__2177/mot_198182__2177-007.pdf"/>
          <p xml:id="i-8gV15R1bqrpQofB4dtbLdH">
            GOTAB 70569 Stockholm 1982
          </p>
        </div>
      </div>
    </body>
  </text>
</TEI>
