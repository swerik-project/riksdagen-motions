<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202122-JuU-04446">
  <teiHeader>
    <fileDesc>
      <titleStmt>
        <title>med anledning av prop. 2021/22:138 Ett särskilt brott för hedersförtryck</title>
        <author corresp="i-PAfMpaW8KP2UfRTBpXARTc">av Linda Westerlund Snecker m.fl. (V)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2021/22:4446 av Linda Westerlund Snecker m.fl. (V)</title>
          <idno type="rdwebb">H9024446</idno>
          <rs type="number">4446</rs>
          <orgName type="comitteeAbbreviation">JuU</orgName>
          <ref type="dokument_url_text">http://data.riksdagen.se/dokument/H9024446/text</ref>
          <ref type="dokument_url_html">http://data.riksdagen.se/dokument/H9024446</ref>
          <ref type="dokumentstatus_url_xml">http://data.riksdagen.se/dokumentstatus/H9024446</ref>
          <ref type="docx">http://data.riksdagen.se/fil/9D2ADC32-9BA2-4F95-AB6B-CBDB841357D8</ref>
          <ref type="pdf">http://data.riksdagen.se/fil/C712AB99-0268-4201-A74F-1BC770B6B063</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-PAfMpaW8KP2UfRTBpXARTc</idno>
            <name>Linda Westerlund Snecker</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-QhdbBfCQXCqPEr4GTwvK8F</idno>
            <name>Tony Haddou</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-AcrNjdftfgEDKtVYDbE4tQ</idno>
            <name>Gudrun Nordborg</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-B4hV7rgBZqLtXzSvZhQHbo</idno>
            <name>Mia Sydow Mölleby</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-FqirGpgVadzcvH1i4Q2RHU</idno>
            <name>Jon Thorbjörnson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-3YXCipudYA4N8ZNFk2PrxQ</idno>
            <name>Jessica Wetterling</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-PBTpuqNNEayje3yY8SdCGL" type="basedOn"/>
        <correspContext corresp="i-PBTpuqNNEayje3yY8SdCGL">
          <ref>Proposition 2021/22:138</ref>
        </correspContext>
        <correspAction xml:id="i-FoKG8us7Z4HTPfDbTYtkC6" type="signed"/>
        <correspContext corresp="i-FoKG8us7Z4HTPfDbTYtkC6">
          <note type="signatory" corresp="i-PAfMpaW8KP2UfRTBpXARTc"/>
          <note type="signatory" corresp="i-QhdbBfCQXCqPEr4GTwvK8F"/>
          <note type="signatory" corresp="i-AcrNjdftfgEDKtVYDbE4tQ"/>
          <note type="signatory" corresp="i-B4hV7rgBZqLtXzSvZhQHbo"/>
          <note type="signatory" corresp="i-FqirGpgVadzcvH1i4Q2RHU"/>
          <note type="signatory" corresp="i-3YXCipudYA4N8ZNFk2PrxQ"/>
        </correspContext>
        <correspAction xml:id="i-NsXeme8T8EjhR8Z6prdzZE" type="submitted">
          <date when="2022-03-15"/>
          <time when="14:20:47"/>
        </correspAction>
        <correspAction xml:id="i-QGD7CGhwq12fRGNM9U7EXv" type="dismissed">
          <date when="2022-03-17"/>
        </correspAction>
        <correspAction xml:id="i-T4cZYZNCZoHkWvGw2WzVQN" type="reviewed">
          <date when="2022-03-17"/>
          <time when="15:20:47"/>
        </correspAction>
        <correspAction xml:id="i-REX7Z6K5ktACffD6ohHuDy" type="referred">
          <date when="2022-03-18"/>
        </correspAction>
        <correspAction xml:id="i-X2xcBWPc17RanWNpzSgvho" type="assigned">
          <date when="2022-10-12"/>
          <time when="11:34:51"/>
        </correspAction>
        <correspContext corresp="i-X2xcBWPc17RanWNpzSgvho">
          <ref type="assignedTo">Justitieutskottet</ref>
        </correspContext>
        <correspAction xml:id="i-7BFMpxNt3Ki6TJVjTkmTUB" type="behandlas_i"/>
        <correspContext corresp="i-7BFMpxNt3Ki6TJVjTkmTUB">
          <ref type="uppgift">2021/22:JuU17</ref>
          <ref type="ref_dok_id">H901JuU17</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">JuU17</ref>
          <ref type="ref_dok_titel">Ett särskilt brott för hedersförtryck</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">
          Motion till riksdagen 2021/22:4446 av Linda Westerlund Snecker
          m.fl. (V) med anledning av prop. 2021/22:138 Ett särskilt brott
          för hedersförtryck
        </div>
      </div>
      <div type="motBody">
        <div type="motProposal" subtype="förslag">
          <head xml:id="i-7i7QZDdP6yKdm9DBmmtcwb">
            1 Förslag till riksdagsbeslut
          </head>
          <list style="ol">
            <item xml:id="i-7t6ve7nUGd6Ait43HHhs6k">
              Riksdagen avslår proposition 2021/22:138 Ett särskilt brott för
              hedersförtryck.
            </item>
            <item xml:id="i-LGjis2KakLXqadmm46RTRs">
              Riksdagen ställer sig bakom det som anförs i motionen om att
              regeringen bör återkomma med ett förslag till kriminalisering
              av kontrollerande och tvingande beteende och tillkännager detta
              för regeringen.
            </item>
            <item xml:id="i-DJRN88doPpUeZPv3dSqJMz">
              Riksdagen ställer sig bakom det som anförs i motionen om att
              regeringen bör återkomma med ett förslag till en alternativt utformad
              straffbestämmelse och tillkännager detta för regeringen.
            </item>
          </list>
        </div>
        <div type="motContent">
          <head xml:id="i-UkifUhszhVVttVMXFZnvhM" type="h1">
            2 Inledning
          </head>
          <p xml:id="i-9FD9VKzEwUNa7hxBN8ZPmM">
            Hedersrelaterat våld och förtryck har, liksom mäns våld mot kvinnor
            i övrigt, generellt sin grund i kön, sexualitet, makt och kulturella
            föreställningar om dessa företeelser. Detta är ett våld och förtryck
            som Vänsterpartiet anser måste bekämpas med kraft. Det hedersrelaterade
            systemet är komplext och innehåller en rad förtryckande former
            av strukturell och organiserad karaktär. Det specifika med hedersvåldet
            är att det utövas med hjälp av kollektiva kontrollmekanismer och
            många gånger sanktioneras av släkt och omgivning. Främst är det
            flickor och unga kvinnor som drabbas av hedersrelaterat våld och
            förtryck, men även pojkar och unga män blir utsatta. En särskilt
            utsatt grupp är hbtqi-personer. De som utsätts för hedersrelaterat
            våld och förtryck har ofta komplexa problem och behov av ett långvarigt
            stöd från samhället. För att komma bort från våldet och hotet
            tvingas de inte sällan bryta helt med sina familjer. Det är viktigt
            att arbetet för att stävja och verka preventivt baseras på multipla
            förståelser för hur hedersnormer tar sig uttryck. Det gäller att
            aktörer som möter målgruppen lär sig att både upptäcka och se
            varningssignaler tidigt men även att de insatser som sätts in
            är adekvata och utgår från evidens. Socialtjänsten brister många
            gånger i att erbjuda långvariga och stödjande in­satser, vilket
            allt som oftast är ett resultat av att kostnadseffektivitet sätts
            före individers behov.
          </p>
          <p xml:id="i-UVE8XvrSGamYTQARfYzHbk">
            Det finns ingen samlad bild av hur utbrett hedersrelaterat förtryck
            är. Socialstyrelsen fick 2017 i uppdrag av regeringen att kartlägga
            omfattningen av hedersrelaterat våld och förtryck i alla åldersgrupper
            i Sverige. Socialstyrelsen konstaterar att det är mycket svårt
            att fastställa omfattningen av det hedersrelaterade våldet och
            förtrycket i Sverige. Social­styrelsen bedömer att arbetet behöver
            fortsätta för att undersöka, analysera och utveckla stöd och hjälp
            till personer som är utsatta för hedersrelaterat våld och förtryck.
            <ref target="i-SD3cQfEqzZt7W17TrAMXdb">
              [1]
            </ref>
            För att få en adekvat bild av omfattningen av hedersrelaterat
            förtryck behövs en större kvantita­tiv studie. Vi har därför föreslagit
            att regeringen ska ge Brottsförebyggande rådet i upp­drag att
            kartlägga omfattningen av hedersrelaterat förtryck (mot. 2021/22:2591).
          </p>
          <p xml:id="i-AgdojjuUwqg8WFqLmUgXdQ">
            Vänsterpartiet anser att hedersrelaterat förtryck ska bekämpas
            med all kraft. Därför stod vi bakom regeringens förslag om ny
            särskild straffskärpningsgrund som trädde i kraft den 1 juli 2020.
            Lagändringen innebär att om ett motiv för brottet har varit att
            bevara eller återupprätta heder ska det ses som en försvårande
            omständighet vid bedöm­ningen av straffvärdet (prop. 2019/20:131).
          </p>
          <head xml:id="i-3EyxhxvuwD7gwKyCXdj2zM" type="h1">
            3 Regeringens förslag
          </head>
          <p xml:id="i-AMfjBexjiVgsa5LBS2d7Xr">
            Regeringen föreslår i propositionen att det införs ett nytt brott
            i brottsbalken med beteck­ningen hedersförtryck. Bestämmelsen
            ska omfatta den som begår brottsliga gärningar mot någon enligt
            3 eller 4 kap., 5 kap. 1 eller 2 §, 6 eller 12 kap. brottsbalken
            eller enligt 24 § lagen om kontaktförbud med ett motiv att bevara
            eller återupprätta en persons eller familjs, släkts eller annan
            liknande grupps heder. En förutsättning för straffansvar är också
            att var och en av gärningarna utgjort led i en upprepad kränkning
            av personens integritet och att gärningarna varit ägnade att allvarligt
            skada personens självkänsla. Straffet föreslås vara fängelse i
            lägst ett och högst sex år.
          </p>
          <head xml:id="i-DuCNopyRDLFwmcww5eAmLG" type="h1">
            4 Vänsterpartiets ställningstagande
          </head>
          <p xml:id="i-9nMNBTvdeL6K8MaRWMMgnL">
            Grundläggande principer för strafflagstiftning är bl.a. att den
            ska vara proportionell i förhållande till sitt syfte, effektiv
            och generell. Kravet på generalitet innebär att en kriminalisering
            inte får avse enskilda fall eller personer utan måste avse allmänt
            be­skrivna brottstyper och därigenom vara generellt tillämplig.
          </p>
          <p xml:id="i-9TLsiHWDsqPptGoAu1CqWs">
            Vänsterpartiet tar brott med inslag av hedersrelaterat våld och
            förtryck på största allvar. Av denna anledning stod vi bakom regeringens
            förslag till en ny straffskärp­ningsgrund. Förslag som innebär
            nykriminalisering eller straffskärpningar ska alltid vara väl
            underbyggda och ha analyserats utifrån nödvändighet, effektivitet
            och propor­tionalitet. Vidare måste lagstiftningen utformas så
            att den verkligen blir möjlig att tillämpa oavsett vilken grupp
            människor som begår brott.
          </p>
          <p xml:id="i-VwdRYWN56i4fPkCG2DHAVL">
            Flera remissinstanser kritiserar förslaget till ett särskilt
            hedersbrott så som reger­ingen utformat det. Enligt Umeå tingsrätt
            innebär bestämmelsens utformning en straff­skärpning för brott
            som begås i syfte att bevara eller återupprätta en persons eller
            familjs, släkts eller annan liknande grupps heder. En sådan straffskärpning
            finns redan i 29 kap. 2 § brottsbalken och den sistnämnda bestämmelsen
            är nyligen beslutad om och har ännu inte fått genomslag i rättspraxis.
            Att då införa ett nytt brott är, enligt tings­rätten, tveksamt.
            Även Brottsförebyggande rådet och Origo anser att den särskilda
            straffskärpningsgrunden först borde ha utvärderats.
          </p>
          <p xml:id="i-6FGQKJbDnoWszoAiHrv9BT">
            Vidare skriver Umeå tingsrätt att det kollektiva våld som man
            vill komma åt med bestämmelsen bara träffar de parallella samhällen
            som har egna normer och sanktioner som kretsar kring heder. Andra
            parallella samhällen med egna normer och sanktioner, där ett kollektiv
            utsätter en enskild för systematiskt våld, uppfyller inte kravet
            för att klassas som hedersbrott. Därmed kan bestämmelsen inte
            tillämpas gällande brottslighet som begås i kriminella nätverk,
            i sekter eller andra små samhällen där den utsattes situation
            påminner om de som utsätts för hedersrelaterad brottslighet. Hovrätten
            för Västra Sverige anser att bevissvårigheterna som förslaget
            innebär riskerar att leda till få fällande domar, vilket skulle
            undergräva förtroendet för rättssystemets förmåga att hantera
            hedersproblematiken i samhället. Hovrätten menar därför att införandet
            av ett särskilt brott för hedersförtryck skulle riskera att motverka
            sitt syfte. Hovrätten anser vidare att den symboliska effekten
            inte kan vara särskilt stor eftersom den särskilda straffskärpningsgrunden
            redan fyllt den funktionen. Svea hovrätt har förståelse för behovet
            av bestämmelsen men anser att det fåtal fall som skulle träffas
            av den tillsam­mans med bevissvårigheterna gör att det kan ifrågasättas
            om införandet av en särskild straffbestämmelse skulle medföra
            något annat än en symbolisk funktion.
          </p>
          <p xml:id="i-2cZmZ1wFDcRVCZKXWX6qWx">
            Vänsterpartiet instämmer i remissinstansernas kritik. Vi vill
            ha en generell lag­stiftning som även kan omfatta kontrollerande
            och tvingande beteende som riktas mot människor inom alla typer
            av sammanhang, Vi kan därför inte stå bakom regeringens förslag
            om ett särskilt brott för hedersförtryck.
          </p>
          <p xml:id="i-YRjGQwyo6H47z4QEZUvX4S">
            Riksdagen bör avslå proposition 2021/22:138 Ett särskilt brott
            för hedersförtryck. Detta bör riksdagen besluta.
          </p>
          <p xml:id="i-RkxXEr2xLP9F87vg7Jrw11">
            För att komma åt brottsligheten måste lagstiftningen utformas
            på ett smart sätt. Vänsterpartiet har förslag på två alternativa
            möjligheter till lagstiftning som på ett mycket bättre sätt skulle
            omfatta det psykiska våld och den kontroll som utövas bl.a. i
            hedersrelaterade kontexter men även i andra sammanhang där individers
            rätt till själv­bestämmande inskränks på ett oacceptabelt sätt.
          </p>
          <head xml:id="i-BqzoGF4sYb62E2nJF9ATje" type="h2">
            4.1 Psykisk misshandel i dagens lagstiftning
          </head>
          <p xml:id="i-ME7CwTudUXSkdozbyGUp98">
            Alla former av förtryck är oacceptabla och samhället måste via
            lagstiftningen visa på det. Förtryck enligt kultur, religion eller
            andra motiv måste stoppas och straffas. Därför måste lagstiftningen
            vara lika mångfasetterad som brottsligheten är komplex för att
            inga brottsoffer ska falla mellan stolarna för att lagstiftningen
            inte ser alla former av förtryck. För att kunna lägga ansvaret
            för det hedersrelaterade våldet och förtrycket på förövarna måste
            lagstiftningen utformas på ett bättre sätt än i dag. Att enbart
            införa en ny brotts­rubricering så som regeringen föreslår kommer
            inte åt den komplexitet som är karakte­ristisk för de hedersrelaterade
            brotten. Det absolut viktigaste är att skydda brottsoffren från
            mer våld och förtryck. Vänsterpartiet har tidigare lyft att verbal
            och psykisk miss­handel i sig inte alltid är straffbar enligt
            svensk lagstiftning i dag. Psykisk misshandel riktar sig mot en
            persons självkänsla i syfte att dominera, kontrollera och förödmjuka.
            Våldet kan leda till stress som ger allvarliga konsekvenser för
            både den fysiska hälsan och det psykiska välmåendet för den som
            utsatts även lång tid efter att misshandeln har upphört.
          </p>
          <p xml:id="i-KbPxFdLz5bkyGaS3owhZUe">
            Brotten grov fridskränkning och grov kvinnofridskränkning syftar
            till att motverka våld i nära relation genom att ta sikte på upprepade
            straffbara kränkningar som riktas mot närstående, t.ex. en partner,
            förälder eller ett barn till gärningspersonen. De grova fridskränkningsbrotten
            finns reglerade i 4 kap. 4 a § brottsbalken (BrB). Brottet rubri­ceras
            grov kvinnofridskränkning om våldet utövas av en man mot en kvinna
            som han är eller har varit gift eller sambo med. Kränkningarna
            mot en närstående kan ske genom våldsbrott, fridsbrott och sexualbrott.
            Brotten kan bestå av exempelvis misshandel, olaga hot, ofredande
            och sexuellt övergrepp. Grov fridskränkning och grov kvinnofrids­kränkning
            kan även omfatta skadegörelsebrott mot en närståendes egendom
            eller över­trädelse av kontaktförbud. I stället för att bedöma
            de aktuella brotten vart och ett för sig, innebär de grova fridskränkningsbrotten
            att domstolen ska göra en helhetsbedömning av den utsatta personens
            situation. Om gärningarna inte bedöms som ett grovt fridskränk­ningsbrott,
            kan de i stället bedömas som fristående brott. För att gärningarna
            ska rubri­ceras som en grov fridskränkning ska de ha utgjort ett
            led i en upprepad kränkning av den drabbades integritet (SOU 2011:85).
          </p>
          <p xml:id="i-Vgh94SmRvvAFrNQj8ihDfS">
            Enligt svensk lagstiftning måste psykisk misshandel rymmas inom
            rekvisiten för något av de ovanstående brotten, t.ex. olaga hot
            eller ofredande, för att vara brottslig. Tagen ur sitt sammanhang
            är verbal och psykisk misshandel därför i sig inte alltid straffbar.
            Vidare verkar utvecklingen i praxis ha lett till att det i princip
            krävs att åtalet omfattar allvarlig brottslighet för att domstolen
            ska döma för fridskränkningsbrott. De vanligaste brotten som ingår
            i fällande domar är misshandel av normalgraden, följt av olaga
            hot och ofredande.
            <ref target="i-9BkzbEBfsT3VacVm5gYEfG">
              [2]
            </ref>
            Att det ingår misshandel av normalgraden i nästan alla frids­kränkningsdomar
            har uppmärksammats och kritiserats på flera håll. Riksorganisationen
            för kvinnojourer och tjejjourer i Sverige (Roks) skrev i ett tidigare
            remissvar
            <ref target="i-MqA3wC1mQgoMerazqhj1vG">
              [3]
            </ref>
            att tillämp­ningsområdet för fridskränkningsbrotten blivit snävare
            än vad som var avsett. Roks anser att tillämpningen står i strid
            med avsikten att komma åt de lindrigare gärningarna och att domstolarna
            missat att det straffvärda ligger i den upprepade kränkningen
            snarare än det grova våldet. Även Brottsförebyggande rådet (Brå)
            har ansett att det faktum att domarna alltid innehåller allvarligare
            brottslighet strider mot syftet med bestämmelsen.
            <ref target="i-8i4btq9vKriic8mWY8w3DD">
              [4]
            </ref>
          </p>
          <head xml:id="i-UuhfX3aUGRiiFLgjM2a95G" type="h3">
            4.1.1 Kriminalisera kontrollerande och tvingande beteende
          </head>
          <p xml:id="i-KpNSC4U8xF43EVUhxMhQ1f">
            En av många förtryckande mekanismer inom den hedersrelaterade
            brottsligheten är det kontrollerande beteendet där gärningsmännen
            kontrollerar brottsoffrens liv. Därför bör det kontrollerande
            beteendet kriminaliseras med utgångspunkt ur fridskränkningsbrottet.
            England, Wales och Skottland har infört ett särskilt lagrum som
            adresserar frihetsbegräns­ningar och psykisk misshandel i nära
            relationer, s.k. coercive control, eller översatt till svenska:
            kontrollerande eller tvingande beteende. I Storbritannien finns
            inte något specifikt brott för våld i hemmet. Gärningar kan i
            stället åtalas som våldtäkt, olaga fri­hetsberövande, olaga hot,
            utpressning eller trakasserier m.m. Brottet kontrollerande eller
            tvingande beteende infördes för att täcka vad som uppfattades
            som en lucka i gällande lagstiftning. Lagrummet kan tillämpas
            i olika våldskontexter i nära relationer, inklusive hedersrelaterat
            våld och förtryck/våld i hederns namn. Skillnaden mot den nuvarande
            svenska lagstiftningen är främst att även psykisk misshandel tydligt
            omfattas av det kriminaliserade området. Av vägledningen till
            lagstiftningen framgår att kontrollerande eller tvingande beteende
            inte avser en enda händelse utan utgörs av ett målmedvetet beteendemönster
            som sker över tid där en individ utövar makt, kontroll eller tvång
            över en annan individ. Beteenden som utgör kontrollerande eller
            tvingande beteende kan t.ex. vara att isolera någon från hens
            familj eller vänner, att övervaka någon genom att kontrollera
            var hen befinner sig, vem hen får träffa och vad hen får ha på
            sig för kläder. Även verbal misshandel som att upprepade gånger
            tala om för en person att hen är värdelös eller dylikt kan utgöra
            kontrollerande eller tvingande beteende.
            <ref target="i-A3cmzXmnMdpod39w61yajF">
              [5]
            </ref>
          </p>
          <p xml:id="i-UNwJeeJbRm1EZ9dTnRfgJS">
            Örebro universitet påpekar i sitt remissvar på utredningen SOU
            2020:57 Ett särskilt hedersbrott att länder som England, Wales
            och Skottland infört ett särskilt lagrum om s.k. coercive control.
            Örebro universitet välkomnar en framtida prövning av coercive
            control i svensk lagstiftning. Brottsoffermyndigheten menar i
            sitt remissvar att tiden nu är mogen att allvarligt överväga om
            konstruktionen av fridskränkningsbrotten ska ta sin utgångspunkt
            redan i gärningspersonens kontrollerade beteende. Brottsoffermyndig­heten
            hänvisar till den lagstiftning som bl.a. finns i England och som
            utgår från att våld som utövas i en nära relation ofta föregås
            av olika former av kontrollerande beteenden. Exempel på sådana
            beteenden kan vara att offret isoleras från vänner och familj
            och att offret inte får välja arbete och fritidssysselsättning.
            Konsekvenserna för offret av att leva under sådana omständigheter
            kan vara jämförbara med att utsättas för fysisk miss­handel. En
            lagstiftning med fokus på kontrollerande beteenden skulle även
            kunna om­fatta det som benämns ekonomiskt våld.
          </p>
          <p xml:id="i-65QZQQjRXysMLPeFcYyogY">
            Vänsterpartiet anser att det är viktigt att psykiskt våld, på
            ett tydligare sätt än i dag, omfattas av den svenska kriminaliseringen
            av våld i nära relationer. I och med corona­pandemin där fler
            människor jobbat hemifrån och minskat sina sociala kontakter har
            möjligheterna för en kontrollerande person att utöva tvång och
            kontroll över sin partner ökat. Visst hemarbete kommer troligen
            att följa också efter pandemin. Vi har tidigare föreslagit att
            regeringen ska se över möjligheten att göra psykiskt våld i form
            av kontrol­lerande eller tvingande beteende tydligt straffbart
            (mot. 2021/22:2599). Vänsterpartiet är därför mycket positivt
            till att regeringen har gett en utredare i uppdrag att se över
            frågan om psykiskt våld. Utredaren ska ta ställning till och lämna
            förslag på hur det straffrätts­liga skyddet mot psykiskt våld
            kan stärkas (Ju2021/03756). Uppdraget ska redovisas senast den
            1 augusti 2022.
          </p>
          <p xml:id="i-R95dkhxhaHucwhMN5GvrkB">
            Regeringen bör återkomma med ett förslag till kriminalisering
            av kontrollerande och tvingande beteende. Detta bör riksdagen
            ställa sig bakom och ge regeringen till känna.
          </p>
          <head xml:id="i-84Cv9eYFYBNX9TD1o6koFB" type="h3">
            4.1.2 Grov självbestämmandekränkning
          </head>
          <p xml:id="i-RWpmEXCArYQvYwVKCSc3b9">
            Svea hovrätt skriver i sitt remissvar att begrepp som heder och
            hedersvåld för tankarna till patriarkala moralläror som kan råda
            i vissa delar av världen. Påtvingandet av normer och den inskränkning
            av brottsoffrets självständighet som brottsligheten innebär är
            dock lika klandervärt oavsett vilken kultur eller religion som
            påstås legitimera beteendet. En mer neutral formulering än det
            föreslagna hedersrekvisitet vore därför att föredra. Svea hovrätt
            föreslår därför en alternativ formulering av straffbestämmelsen:
          </p>
          <p xml:id="i-B2erjRZCc9tpnipQPi9457">
            Den som begår brottsliga gärningar enligt … i syfte att påtvinga
            någon ett visst kulturellt eller religiöst betingat levnadssätt,
            döms, om var och en av gärningarna utgjort led i en upprepad kränkning
            av den utsattes integritet och gärningarna varit ägnande att allvarligt
            skada hans eller hennes självkänsla, för grov självbestäm­mandekränkning
            till fängelse i lägst nio månader och högst sex år.
          </p>
          <p xml:id="i-HjFggKZTjomsyoJkrLR7yS">
            Regeringen invänder mot förslaget och menar att det är problematiskt
            eftersom en hederskontext inte nödvändigtvis har att göra med
            någons kultur eller religion, utan handlar om starka patriarkala
            eller heteronormativa föreställningar som tar sig uttryck i kontroll
            av främst flickor och kvinnor, vilket kan förekomma oberoende
            av religion eller härkomst (prop. 2021/22:138 s. 25).
          </p>
          <p xml:id="i-WnjtZan4eadwfRQMrGZqox">
            Vänsterpartiet kan hålla med om regeringens resonemang men anser
            att det går att utvidga den av Svea hovrätt föreslagna bestämmelsen.
            Syftet är att även komma åt för­tryck, kontroll och psykisk misshandel
            som kan förekomma i religiösa samfund, sekter eller andra grupperingar
            av människor som lever under starka normativa föreställnings­system.
            Som exempel kan nämnas Jehovas vittnen där avhoppare vittnar om
            stark kontroll och förtryck av bl.a. hbtqi-personer och Knutbyfallet
            som ledde till en rad rätts­processer där ledare fälldes för misshandel
            av medlemmar i församlingen. Detta alter­nativ stämmer också med
            Istanbulkonventionen. Där avstod den rättsliga expertisen från
            att formulera ett brott utifrån hedersmotiv. De menade att det
            inte var möjligt att göra på ett rättssäkert sätt. Regeringen
            bör därför ta fram ett förslag till lagstiftning som krimi­naliserar
            ”att påtvinga någon ett visst kulturellt, religiöst eller annat
            liknande normativt betingat levnadssätt”.
          </p>
          <p xml:id="i-GAdjHcTRMVS37uVSqUFQoc">
            Regeringen bör återkomma med ett förslag till en alternativt
            utformad straffbestäm­melse. Detta bör riksdagen ställa sig bakom
            och ge regeringen till känna.
          </p>
        </div>
        <div type="motSignatures">
          <list>
            <item xml:id="i-4o1VVAQ3gZKB8NaB52V7L1">
              Linda Westerlund Snecker (V)
            </item>
            <item xml:id="i-9VcUXDyVLyTBBuHbRNpHH4">
              Tony Haddou (V)
            </item>
            <item xml:id="i-8YsSrqxxmg6siomC2cueWs">
              Gudrun Nordborg (V)
            </item>
            <item xml:id="i-WbYK3ffaN9zPvPLw3vSYwj">
              Mia Sydow Mölleby (V)
            </item>
            <item xml:id="i-MwHTLjXgmfx7pcMDuEjYTx">
              Jon Thorbjörnson (V)
            </item>
            <item xml:id="i-8RLkQPxq7bAdTNJ1C4xjxe">
              Jessica Wetterling (V)
            </item>
          </list>
        </div>
        <div type="motNotes">
          <noteGrp>
            <note xml:id="i-SD3cQfEqzZt7W17TrAMXdb">
              [1] Ett liv utan våld och förtryck – slutredovisning av uppdraget
              att genomföra en nationell kartläggning av hedersrelaterat våld
              och förtryck, Socialstyrelsen (2019).
            </note>
            <note xml:id="i-9BkzbEBfsT3VacVm5gYEfG">
              [2] Fridskränkningsutredningen SOU 2011:85.
            </note>
            <note xml:id="i-MqA3wC1mQgoMerazqhj1vG">
              [3] Prop. 2012/13:108.
            </note>
            <note xml:id="i-8i4btq9vKriic8mWY8w3DD">
              [4] Vad är en upprepad kränkning av integriteten? Fridskränkningsbrottens
              problematiska kvalificerande rekvisit. Examensarbete i straffrätt,
              30 hp Malin Enberg, juridiska institutionen SU, 2014.
            </note>
            <note xml:id="i-A3cmzXmnMdpod39w61yajF">
              [5] Rapport från riksdagens utredningstjänst, dnr 2021:60.
            </note>
          </noteGrp>
        </div>
      </div>
    </body>
  </text>
</TEI>
