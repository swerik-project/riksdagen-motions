<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-198384--00200">
  <teiHeader>
    <fileDesc>
      <titleStmt>
        <title>Förslag om tilläggsbudget I till statsbudgeten för budgetåret  1983/84 (prop. 1983/84:25)</title>
        <author>Per Petersson m. fl.</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Förslag om tilläggsbudget I till statsbudgeten för budgetåret  1983/84 (prop. 1983/84:25)</title>
          <idno type="rdwebb">G702200</idno>
          <rs type="number">200</rs>
          <ref type="dokument_url_text">http://data.riksdagen.se/dokument/G702200/text</ref>
          <ref type="dokument_url_html">http://data.riksdagen.se/dokument/G702200</ref>
          <ref type="dokumentstatus_url_xml">http://data.riksdagen.se/dokumentstatus/G702200</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-FpwNz9bjmeyh23RqtLzYMg</idno>
            <name>PER PETERSSON</name>
            <state type="partyAffiliation" ref="Q110843">
              <desc>m</desc>
            </state>
          </person>
          <person gender="man">
            <idno>i-V193Sbzem4fs1MBp32cuww</idno>
            <name>GÖTHE KNUTSON</name>
            <state type="partyAffiliation" ref="Q110843">
              <desc>m</desc>
            </state>
          </person>
          <person gender="man">
            <idno>i-2xUKQzvWR1CyjDQD6YBgeC</idno>
            <name>OLLE AULIN</name>
            <state type="partyAffiliation" ref="Q110843">
              <desc>m</desc>
            </state>
          </person>
          <person gender="woman">
            <idno>i-LqLKSYqgPPCXT6xiy14Fyr</idno>
            <name>ANITA BRÅKENHIELM</name>
            <state type="partyAffiliation" ref="Q110843">
              <desc>m</desc>
            </state>
          </person>
          <person>
            <idno>r-0</idno>
            <name>IVAR VIRGIN</name>
            <state type="partyAffiliation" ref="Q110843">
              <desc>m</desc>
            </state>
          </person>
          <person gender="man">
            <idno>i-d6dsey4EPVNLzi1U5nkWV</idno>
            <name>GÖRAN ALLMÉR</name>
            <state type="partyAffiliation" ref="Q110843">
              <desc>m</desc>
            </state>
          </person>
          <person gender="woman">
            <idno>i-AKZYwn5gCDj23JtMGqjTaK</idno>
            <name>INGER KOCH</name>
            <state type="partyAffiliation" ref="Q110843">
              <desc>m</desc>
            </state>
          </person>
          <person>
            <idno>r-0</idno>
            <name>STEN ANDERSSON</name>
            <state type="partyAffiliation" ref="Q110843">
              <desc>m</desc>
            </state>
          </person>
          <person gender="man">
            <idno>i-AZnaWEAg22YQ3HzVMfNSHR</idno>
            <name>CARL BILDT</name>
            <state type="partyAffiliation" ref="Q110843">
              <desc>m</desc>
            </state>
          </person>
          <person gender="woman">
            <idno>i-TRhFqW81mc6ziiCGTSe6zp</idno>
            <name>MARGARETHA af UGGLAS</name>
            <state type="partyAffiliation" ref="Q110843">
              <desc>m</desc>
            </state>
          </person>
          <person gender="man">
            <idno>i-TsSisn5ymPqbg9pei8ZwUg</idno>
            <name>STEN STURE PATERSON</name>
            <state type="partyAffiliation" ref="Q110843">
              <desc>m</desc>
            </state>
          </person>
          <person gender="man">
            <idno>i-4i5vpDVzDizjgGeYkeoK2E</idno>
            <name>BO LUNDGREN</name>
            <state type="partyAffiliation" ref="Q110843">
              <desc>m</desc>
            </state>
          </person>
          <person gender="man">
            <idno>i-Pe1ftVDt68xexZMLUFEKsL</idno>
            <name>ULF ADELSOHN</name>
            <state type="partyAffiliation" ref="Q110843">
              <desc>m</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-SipZuW8Yy3U5peMPfHqc2D" type="signed"/>
        <correspContext corresp="i-SipZuW8Yy3U5peMPfHqc2D">
          <note type="signatory" corresp="i-FpwNz9bjmeyh23RqtLzYMg"/>
          <note type="signatory" corresp="i-V193Sbzem4fs1MBp32cuww"/>
          <note type="signatory" corresp="i-2xUKQzvWR1CyjDQD6YBgeC"/>
          <note type="signatory" corresp="i-LqLKSYqgPPCXT6xiy14Fyr"/>
          <note type="signatory" corresp="r-0"/>
          <note type="signatory" corresp="i-d6dsey4EPVNLzi1U5nkWV"/>
          <note type="signatory" corresp="i-AKZYwn5gCDj23JtMGqjTaK"/>
          <note type="signatory" corresp="r-0"/>
          <note type="signatory" corresp="i-AZnaWEAg22YQ3HzVMfNSHR"/>
          <note type="signatory" corresp="i-TRhFqW81mc6ziiCGTSe6zp"/>
          <note type="signatory" corresp="i-TsSisn5ymPqbg9pei8ZwUg"/>
          <note type="signatory" corresp="i-4i5vpDVzDizjgGeYkeoK2E"/>
          <note type="signatory" corresp="i-Pe1ftVDt68xexZMLUFEKsL"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/198384/mot_198384__200/mot_198384__200-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Motion 1983/84:200
          </p>
          <p>
            Per Petersson m. fl. Förslag om tilläggsbudget I till statsbudgeten
            för budgetåret 1983/84 (prop. 1983/84:25)
          </p>
          <p>
            Åtgärder för att förstärka ubåtsskyddet
          </p>
          <p>
            1. Säkerhetspolitisk bakgrund
          </p>
          <p>
            ”De fortsatta och upptrappade ubåtskränkningarna utgör ett hot
            och en utmaning mot trovärdigheten i Sveriges säkerhets- och neutralitetspolitik.
            Detta är allvarligt nog. Kränkningarnas omfattning, karaktär och
            inrikt- ning visar emellertid att dessa och vad de representerar
            i form av militär planläggning och övning för olika alternativa
            kris- och krigsfall även måste betraktas som ett hot mot svensk
            säkerhet och svensk krigsavhållan- de förmåga.” Det är mot denna
            allvarliga bakgrund — skisserad av ubåtsskyddskom- missionen —
            som det problem som ubåtskränkningarna innebär skall bedömas,
            och det är med utgångspunkt i denna insikt som den säkerhets-
            politiska strategi som skall möta dem måste utformas. Under 1960-
            och 1970-talen förekom rapporter om främmande ubåtar som kränkte
            Sveriges territorialhavsgränser. I vissa fall rörde det sig om
            rapporter om ubåtar som trängde relativt långt in i våra vatten.
            Trots tidvis tämligen omfattande insatser av marina stridskrafter
            kunde någon klarhet i frågan om de kränkande ubåtarnas uppdrag
            eller nationalitet inte nås. Ubåtskränkningarna sågs icke av de
            militära myndigheterna som ett så stort problem att speciella
            åtgärder var påkallade. 1980 framstår i efterhand som ett vändpunktsår.
            Ubåtskränkningarna blev då avsevärt mycket mer provocerande, främst
            genom att de främman- de ubåtarna inte respekterade svenska varningar,
            utan i stället fortsatte sina operationer bl. a. genom att tränga
            djupare in på svenskt vatten eller engagera svenska marina enheter
            i omfattande motoperationer. Under den s.k. Huvudskärsincidenten
            i september 1980 jagades en eller flera ubåtar av Whiskeytyp under
            flera veckor av svenska marina enheter i farvattnen omedelbart
            utanför Stockholms södra skärgård. Den sovjetiska ubåten 137:s
            grundstötning vid inloppet till Gåsefjärden i Blekinge skärgård
            sent på kvällen den 27 oktober 1981 innebar en vändpunkt främst
            i våra egna föreställningar om ubåtskränkningarnas ursprung och
            inriktning. Det stod nu klart, att den sovjetiska marinen var
            direkt involverad i dessa mot Sverige riktade operationer, och
            det framstod
          </p>
          <pb facs="riksdagen-motions-pdf/data/198384/mot_198384__200/mot_198384__200-002.pdf"/>
          <p>
            Mot. 1983/84:200 4
          </p>
          <p>
            dessutom som klart, att dessa operationer också omfattade inre
            skärgårds- områden som svensk expertis tidigare bedömt som närmast
            omöjliga för konventionella ubåtar av t. ex. Whiskeytypens storlek.
            Under sommaren och hösten 1982 gjordes en lång rad observationer
            av främmande ubåtar i svenska vatten. Störst uppmärksamhet tilldrog
            sig den s. k. Hårsfjärdsincidenten i oktober. Denna var en del
            i en vidare operation som sannolikt omfattade minst sex sovjetiska
            ubåtar som opererade i Stockholms södra och mellersta skärgårdsområde.
            Av dessa trängde tre ubåtar, varav två miniubåtar, in i själva
            Hårsfjärden medan en miniubåt trängde in till de inre delarna
            av Stockholms hamn. Hårsfjärdsincidenten, som för det svenska
            försvaret innebar de största insatserna sedan andra världskriget,
            ledde till att regeringen tillsatte ubåts- skyddskommissionen.
            Denna presenterade sitt betänkande den 26 april 1983. Ubåtsskyddskommissionens
            direktiv var mycket vida. De omfattade, förutom ett försök till
            kartläggning av den s.k. Hårsfjärdsincidenten, också ett försök
            till en bedömning av ubåtskränkningarnas motiv och dessa kränkningars
            betydelse för svensk säkerhetspolitik. I den offentliga debatten
            har, såväl före som efter ubåtsskyddskommis- sionens betänkande,
            presenterats en lång rad teorier om vilka som kan vara de bakomliggande
            motiven till dessa operationer. På grundval av en noggrann analys
            av kränkningarnas mönster, där det faktum att det ofta rör sig
            om relativt stora och samordnade operationer över ett geografiskt
            vidsträckt område spelade en stor roll, kom kommissionen till
            slutsatsen, att det sannolikt rörde sig om operationer som ingick
            i ett mönster av operativa förberedelser. Någon annan godtagbar
            förklaring till den typ av kränkningar som observerats, t. ex.
            spioneri, kunde kommissionen icke finna. Ubåtsskyddskommissionen
            kunde konstatera att kränkningarna av Sve- riges inre och yttre
            vatten fortsatte även efter Hårsfjärdsincidenten och den mycket
            skarpa varning som statsminister Palme uttalade vid en presskon-
            ferens den 22 oktober. Han sade då att den svenska regeringen
            vid fortsatta kränkningar hade för avsikt använda sig av möjligheten
            att ge försvaret order att söka sänka den främmande ubåten. Presentationen
            av ubåtsskyddskommissionens rapport den 26 april följ- des samma
            dag av en mycket bestämt formulerad svensk note till Sovjet- unionen.
            Samtliga riksdagspartier ställde sig bakom den svenska noten.
            Den rapport som ÖB avgav till regeringen den 16 september 1983,
            och som publicerats i ett redigerat sammandrag, visar att kränkningarna
            fort- satt även under sommaren 1983. De stora och offentligt uppmärksammade
            ubåtsskyddsoperationerna i Sundsvall i maj, i Töre-området i juli
            och i Karlskrona i augusti utgjorde bara delar av ubåtsoperationer.
            För år 1982 redovisade ÖB sammanlagt 52 fall av ubåtskränkningar
            eller rapporter om sådana som måste tillmätas hög trovärdighet.
            ÖB:s rapport
          </p>
          <pb facs="riksdagen-motions-pdf/data/198384/mot_198384__200/mot_198384__200-003.pdf"/>
          <p>
            Mot. 1983/84:200 5
          </p>
          <p>
            den 16 september visar, att siffran för 1983 sannolikt inte kommer
            att avvika på ett mera påtagligt sätt från den som redovisades
            för 1982. Det kan finnas anledning att framhålla att säkerheten
            i försvarets be- dömning av rapporter om påstådda ubåtskränkningar
            1983 torde vara avsevärt större än vad som varit fallet under
            tidigare år. Den kunskap som vunnits om operationernas karaktär,
            och om bl. a. de miniubåtar som först kunde dokumenteras i Hårsfjärden
            i oktober 1982, ger bedömningen i dag en väsentligt större säkerhet
            än tidigare. I sin offentliggjorda rapport noterar ÖB att det
            under sommaren 1983 inrapporterats kränkningar av den typ av miniubåtar
            som tidigare konsta- terats. Detta gör att det torde vara svårt
            att dra någon annan slutsats än att de kränkande ubåtarna även
            fortsättningsvis kommit från Sovjetunionen. Mot bakgrund av utvecklingen
            sedan 1980, när ubåtskränkningarna fortsatt trots alltmer bestämda
            militära och politiska reaktioner från Sve- rige, finns det all
            anledning att utgå från att det hot mot vårt försvar och den utmaning
            mot vår säkerhetspolitik som dessa kränkningar represen- terar
            är ett långsiktigt fenomen. Vi bör utgå från att dessa kränkningar
            styrs av bestämda säkerhetspolitiska intentioner riktade mot hela
            eller delar av det nordiska området. Som alliansfri nation, strävande
            efter neutralitet i krig, har Sverige en skyldighet att värna
            sitt territorium. Misstankar om att vi inte har viljan eller förmågan
            att klara denna uppgift riskerar att leda till att sannolikhe-
            ten för att vår neutralitet skall respekteras minskar. Därtill
            kommer att ubåtskränkningarna representerar ett hot mot för- svarets
            fredsbevarande förmåga genom att de tyder på långt gångna för-
            beredelser för typer av militära operationer gentemot Sverige
            som dagens försvar har stora svårigheter att möta. Ubåtar lämpar
            sig väl för t. ex. dold landsättning av sabotageförband i inledningen
            till ett överraskande anfall. Sådana förband, liksom de insatser
            som kan göras dolt och direkt från en ubåt mot t. ex. våra minsystem,
            kan på ett högst påtagligt sätt minska det svenska mobiliseringsförsvarets
            möjligheter att med tillräcklig styrka stå emot ett överraskande
            inlett anfall. Ubåtskränkningarna måste bringas att upphöra. De
            utgör den allvarli- gaste utmaningen mot vår säkerhetspolitik
            under efterkrigstiden, och vår förmåga att på ett effektivt sätt
            möta detta hot kommer i omvärlden att ses som en mätare på våra
            möjligheter att även i övrigt hävda våra säkerhets- politiska
            intressen. Att möta ubåtskränkningarna kräver en kombination av
            militära och politiska insatser. Såväl utrikes- som försvarspolitiken
            ingår i den arsenal av säkerhetspolitiska instrument som måste
            användas. Mellan dessa olika instrument råder självfallet ett
            samband. Det politis- ka agerandet uppfattas knappast som trovärdigt,
            om det inte samtidigt står klart att det har stöd i en tillfredsställande
            militär förmåga. Samtidigt måste framhållas att uthålliga militära
            insatser mot kränkningarna måhän-
          </p>
          <pb facs="riksdagen-motions-pdf/data/198384/mot_198384__200/mot_198384__200-004.pdf"/>
          <p>
            Mot. 1983/84:200 6
          </p>
          <p>
            da inte tas på tillräckligt allvar om inte de politiska signalerna
            uppfattas som tillräckligt bestämda. Det finns ingen anledning
            att tro att ubåtskränkningarna kan bringas att upphöra genom enkla
            och snabba åtgärder. Uppbyggnaden av de militära resurserna går
            långsamt. Den kränkande nationens utvärdering av vår politiska
            uthållighet i den säkerhetspolitiska dragkamp som kränkningar-
            na är en del av kommer att sträcka sig över en längre tid. Under
            denna tid kan kränkningarnas frekvens och karaktär självfallet
            komma att variera över ett mycket brett spektrum. I dag saknar
            det svenska försvaret tillräcklig styrka för att ge vår säker-
            hetspolitik tillräckligt stöd i dess strävan att bringa kränkningarna
            att upphöra. Den snabba uppbyggnaden av ett trovärdigt ubåtsskydd
            runt Sveriges kuster spelar en avgörande roll för bevarandet av
            vår säkerhets- politiks långsiktiga trovärdighet.
          </p>
          <p>
            2. Krav på ubåtsskyddssystemet i fred och i krig
          </p>
          <p>
            De begränsade ubåtsjaktresurser som finns i dagens försvar har
            byggts upp med utgångspunkt i helt andra krav än de som varit
            aktuella under de senaste åren. 1972 års försvarsbeslut medförde
            att den fartygsburna ubåtsjakten slo- pades. Framtiden för denna
            var helt beroende av bedömningen av huru- vida Sverige i en neutralitetssituation
            skulle behöva styrkor för att eskor- tera importsjöfart eller
            delar av kustsjöfarten. Den bedömning som då gjordes, och som
            det i denna avgränsade del inte finns anledning att rikta erinran
            mot, var att frågan om skyddet för importsjöfarten i ett långvarigt
            avspärrnings- och neutralitetsläge var en fråga som i allt väsentligt
            fick lösas med andra medel. De kvarvarande ubåtsjaktstyrkorna
            var främst delar av marinens tunga helikoptrar som gradvis försågs
            med modern ubåtsjaktutrustning. Denna anpassades emellertid främst
            efter uppgiften att på öppet hav kunna eskor- terat. ex. förstärkningstransporter
            till Gotland. De tio tunga helikoptrarna i marinen tilldelades
            dessutom en rad andra uppgifter vid sidan av denna typ av ubåtsjaktuppgift.
            Ubåtskränkningarna sedan 1980 har visat att det nu ställs krav
            på en annan form av ubåtsskyddsförband än de mycket begränsade
            förband som planerades och sattes upp på 1970-talet. Ubåtshotet
            är nu såväl kvantitativt som kvalitativt olikt det som bildade
            grunden för utformningen av de enheter som fortfarande utgör huvuddelen
            av våra kvalificerade ubåts- skyddsresurser. Detta ställer krav
            på en förnyad genomgång av de operativa krav som
          </p>
          <pb facs="riksdagen-motions-pdf/data/198384/mot_198384__200/mot_198384__200-005.pdf"/>
          <p>
            Mot. 1983/84:200 7
          </p>
          <p>
            måste ställas på ubåtsskyddssystemet i såväl kvalitativt som
            kvantitativt hänseende. Ubåtsskyddskommissionen drog slutsatsen
            att ubåtskränkningarna re- presenterade en operativ förberedelseverksamhet.
            Av detta följer att vi nu har att räkna med att ubåtar kommer
            att användas vid militära operationer mot Sverige på ett annat
            sätt än vad som tidigare antagits. De militära operationer som
            ubåtsskyddskommissionen såg kränkningarna som en förberedelse
            till, måste det framtida ubåtsskyddssystemet kunna möta på ett
            effektivt sätt. Detta ställer krav på ett ubåtsskyddssystem som
            kan avvärja försök till ubåtsinträngningar i viktiga bas-, skärgårds-
            och hamnområden i ett läge där militära operationer mot Sverige
            kan befaras. Därmed måste det framtida ubåtsskyddssystemet ha
            en förmåga att samtidigt täcka ett flertal för Sveriges totalförsvar
            operativt viktiga områden. Detta måste dessutom kunna ske med
            utnyttjande av enheter som inte samtidigt skall fullgöra andra
            för invasionsförsvaret avgörande uppgifter. Dagens ubåtsskyddssystem,
            eller det ubåtsskyddssystem som så små- ningom blir resultatet
            av ett förverkligande av riktlinjerna i ubåtsskydds- kommissionens
            betänkande och i proposition 1983/84:25, kan knappast fullt ut
            sägas fylla dessa operativa krav på ett ubåtsskyddssystem som
            en del av ett fungerande invasionsförsvar. Därtill är dess förmåga
            att samti- digt täcka flera viktiga områden för begränsad, samtidigt
            som det medför risker med hänsyn till behovet av att utnyttja
            vissa av de enheter som nu ges ubåtsjaktutrustning för andra uppgifter
            inom invasionsförsvarets ram. Upåtsskyddskommissionens uppdrag
            omfattade icke dessa frågor, då dess direktiv inskränktes till
            att avse de åtgärder som krävdes för ett förbättrat ubåtsskydd
            under fred och neutralitet. I det hittillsvarande utredningsarbetet
            på ubåtsskyddsområdet har de krav som måste ställas på ubåtsskyddet
            som ett led i invasionsförsvaret ännu inte kunnat belysas på ett
            fullt tillfredsställande sätt. Det är angeläget att ett sådant
            arbete sker med inriktning främst på 1987 års försvarsbeslut.
            I en fredssituation ter sig de operativa kraven på ubåtsskyddssystemet
            lättare att tillgodose, även om det också här måste konstateras
            att dagens resurser är synnerligen otillräckliga. Under de allra
            närmaste åren måste ubåtsskyddssystemets effekt höjas till en
            nivå där den uppfattas som avskräckande av dem som nu fattar beslut
            om ubåtsoperationerna mot Sverige. Detta torde främst kräva att
            sannolikheten för att en ubåt kommer till skada eller tvingas
            till ytan av svenska förband bedöms som dramatiskt högre än i
            dag. Enbart upptäckt eller insats av marina enheter för spaning
            och jakt torde knappast ha den erforderliga effekten. I ett längre
            perspektiv måste vår förmåga till övervakning av territorial-
            vattnen förbättras på ett sätt som gör att vi med betydande sannolikhet
            kan detektera och lokalisera försök till ubåtsinträngningar på
            svenskt vatten.
          </p>
          <pb facs="riksdagen-motions-pdf/data/198384/mot_198384__200/mot_198384__200-006.pdf"/>
          <p>
            Mot. 1983/84:200 8
          </p>
          <p>
            3. Uppbyggnaden av ubåtsskyddssystemet
          </p>
          <p>
            Nu gällande planering, som översiktligt redovisas i propositionen,
            inrik- tas på att sätta upp en samlad ubåtsskyddsstyrka kring
            år 1987 och en andra likartad ubåtsskyddsstyrka kring år 1992.
            Intill 1987 organiseras en styrka med i dag befintliga resurser.
            Dessa ubåtsskyddsstyrkor måste ha förmågan att störa och hota
            en främmande ubåts operationer över så gott som alla faser av
            dess verksam- het. En tillfredsställande övervakning av det fria
            havet ger en värdefull information om främmande ubåtar som kan
            befinna sig på väg in mot den svenska kusten. Därigenom blir det
            också möjligt att med större precision sätta in de egentliga ubåtsskyddsstyrkorna.
            En sådan övervakning kan delvis ske med utnyttjande av övervaknings-
            flygplan. Svenska ubåtar torde även kunna utnyttjas för dessa
            uppgifter. Folkrätten lägger inga hinder i vägen för att utnyttja
            även intressanta delar av det fria havet för t. ex. olika former
            av rörliga bottenstationer för detektion av ubåtar som kan förmodas
            vara på väg in mot de svenska kusterna. Med dagens teknik förefaller
            sannolikheten för framgång i ett ubåts- skyddsföretag vara störst
            innan en ubåt tränger in i ett skärgårdsområde eller i samband
            med att ubåten tränger ut från ett sådant. De hydrofoner som i
            dag finns installerade på marinens tunga helikoptrar liksom de
            s. k. släphydrofoner som kommer att installeras på de bägge robotbåtarna/
            kustkorvetterna är främst lämpade för spaning efter ubåt i relativt
            vida och öppna vatten. Detekteras en ubåt inne i ett skärgårdsområde,
            måste olika insatser mycket snabbt kunna göras för att göra det
            möjligt att följa ubåtens rörelser intill den punkt då en effektiv
            vapeninsats kan ske inom eller utanför skärgårdsområdet. Av mycket
            stor betydelse är snabbheten i reak- tionen från det att en rapport
            som bedöms som trovärdig kommit in till dess att en enhet finns
            på platsen för utplacering av sensorer eller någon form av vapeninsats.
            Det är viktigt att ubåtsskyddssystemet kännetecknas såväl av snabbhet
            i reaktionen som av uthållighet i möjligheten till aktiv insats
            mot en kränkande ubåt. Därtill kommer att systemet i så stor utsträckning
            som möjligt bör byggas upp kring rörliga eller semi-rörliga enheter,
            dels för att möjliggöra insats i olika områden, dels för att reducera
            riskerna för att de kränkande ubåtarna genom olika former av underrättelseinhämtning
            ska- par sig möjligheter att kringgå delar av ubåtsskyddsinstallationerna.
            Förutom vad som anförs i propositionen bör följande riktlinjer
            gälla i fråga om utvecklingen av vissa av ubåtsskyddssystemets
            olika delar:
          </p>
          <pb facs="riksdagen-motions-pdf/data/198384/mot_198384__200/mot_198384__200-007.pdf"/>
          <p>
            Mot. 1983/84:200
          </p>
          <p>
            Helikoptersystemet
          </p>
          <p>
            I propositionen föreslås i enlighet med ubåtsskyddskommissionens
            för- slag att utöver den ombyggnad av tre Hkp 4B till 4C som ännu
            icke utförts skall fyra Hkp 4A överföras från flygvapnet och moderniseras
            till 4C-stan- dard. Därmed skulle antalet kvalificerade ubåtsjakthelikoptrar
            öka från f.n. 7 till 14 när ombyggnaden är avslutad. Detta möjliggör
            bl.a. en permanent basering av ubåtsjakthelikoptrar i södra Sverige.
            Angelägenheten i att detta sker så snabbt som möjligt kan inte
            nog understrykas. De åtgärder regeringen antyder i propositionen
            för att säker- ställa att det sker med tillräcklig skyndsamhet
            förefaller väl motiverade. En ombyggnad av 7 helikoptrar bör ske
            snabbt med utnyttjande även av andra industrier och verkstäder
            inom och utom landet än de som traditio- nellt anlitas och underkastas
            en seriös prövning. Avgörande vid placering- en av kontraktet
            på ombyggnad bör framför allt vara tidsfaktorn. Ombygg- naden
            bör vara avslutad under loppet av år 1985. Därmed skulle samtliga
            14 kvalificerade ubåtsjakthelikoptrar vara operativa under 1986.
            Under denna ombyggnad bör olika möjligheter att förbättra Hkp
            4C prövas. Det gäller bl. a. byte av existerande radaranläggning,
            vissa förbätt- ringar i kommunikationsutrustningen, möjlig installation
            av högfrekvens- hydrofon och möjligheter att medföra även andra
            spaningsmedel. För att helikoptrarna skall bli en effektiv komponent
            i ett fungerande ubåtsskyddssystem ställs även krav på en fungerande
            rörlig basorganisa- tion, anpassad såväl efter kraven i fred som
            i krig. De brister som i dag finns i detta hänseende är inte acceptabla.
          </p>
          <p>
            Fartygssystemen
          </p>
          <p>
            Ubåtsskyddssystemets uthållighet är i hög grad avhängigt av de
            ytfartyg med kvalificerad ubåtsjaktutrustning som systemet innehåller.
            Dagens embryo till ubåtsskyddsstyrka är uppbyggd kring patrullbåtar.
            Dessa var ursprungligen icke avsedda för sådana uppgifter och
            har därför en mycket begränsad kapacitet vad gäller egen spaning
            efter ubåtar. Den snabba tekniska utvecklingen vad gäller sensorer
            och signalbe- handling kan emellertid i framtiden innebära nya
            möjligheter att förse även patrullbåtarna med kvalificerad utrustning
            för detektering och loka- lisering av ubåtar. Det är viktigt att
            de möjligheter som kan finnas i detta hänseende noggrant bevakas.
            Minjaktfartygen av Landsortsklass har getts en betydelsefull roll
            i ubåts- skyddssystemet genom de effektiva högfrekvenshydrofoner
            de utrustats med. Genom ubåtsskyddskommissionens förslag möjliggörs
            nu en serie- produktion av minjaktfartyg som skapar möjligheter
            att basera minjakt- förband i två olika områden. Möjligheterna
            att förse även dessa fartyg med vapen avsedda för incidentinsatser
            mot ubåtar måste prövas.
          </p>
          <pb facs="riksdagen-motions-pdf/data/198384/mot_198384__200/mot_198384__200-008.pdf"/>
          <p>
            Mot. 1983/84:200 10
          </p>
          <p>
            Kärnan i de kommande ubåtsskyddsstyrkorna skall utgöras av de
            kom- mande robotbåtarna/kustkorvetterna av Stockholmsklass, som
            för detta ändamål kommer att utrustas med en aktiv släphydrofon
            samt med inci- dentvapen. Två fartyg av Stockholmsklass kommer
            att tillföras försvaret under 1980-talet. Fyra ytterligare fartyg
            beräknas tillkomma i början av 1990-talet. Det är uppenbart att
            den gällande planeringen vad gäller ytfartyg med kvalificerad
            ubåtsjaktutrustning är otillfredsställande. Den möjliggör knappast
            den uppbyggnad under 1980-talet av ett tillräckligt avskräckande
            ubåtsskyddssystem som vår säkerhetspolitik kräver. Olika alternativ
            måste därför prövas för att snabbare få fram ett större antal
            fartyg som med uthållighet kan bedriva kvalificerad ubåtsjakt
            i kustnära områden eller i delar av skärgårdsområdena. Regeringen
            bör därför för riksdagen redovisa de möjligheter, bl. a. tidigareläggning
            av kustkorvetter, som finns i detta avseende och de kostnader
            som olika möjliga alternativ medför. En sådan redovisning bör
            kunna föreläggas riksdagen redan i samband med förslag till anslag
            för budgetåret 1984/85. Även andra fartyg kan utnyttjas för vissa
            mindre kvalificerade ubåts- skyddsuppgifter. Försedda med enklare
            sensorer i form av t. ex. röjdykar- hydrofoner eller hydrofonbojar
            och därtill hörande analysutrustningar kan även vedettbåtar och
            kustartilleriets bevakningsfartyg göra värdefulla insatser. Till
            de fartygsenheter som kan utnyttjas i ubåtsskyddsinsatser måste
            självfallet även ubåtarna räknas. Med delvis förändrad utrustning
            innebär de en mycket väsentlig resurs i ubåtsskyddssystemet. Genom
            sina möjlig- heter till dolt och långvarigt uppträdande i områden
            som de främmande ubåtarna inte kan förutse representerar de ett
            effektivt hot mot inträngan- de ubåtar. Det är angeläget att de
            speciella krav som denna typ av insatser ställer på delar av ubåtarnas
            utrustning beaktas vid projektering av fram- tida ubåtar.
          </p>
          <p>
            Flygsystem
          </p>
          <p>
            Flygplan ger möjlighet till övervakning av stora ytor, samtidigt
            som de ger möjlighet till mycket snabba insatser mot detekterade
            ubåtar som kränker svenska vatten. Försök har inletts med utnyttjande
            av inhyrda flygplan av typ Cessna 404 för spaning mot ubåtar med
            utnyttjande av främst radar och infraröda system. Lätta spaningsflygplan
            av denna typ kan i vissa lägen vara ett värdefullt komplement
            till övriga delar av ubåtsskyddssystemet. Utnyttjande av fler
            system på lätta flygplan ger emellertid möjlighet till betydligt
            större effekt. Det är angeläget, att omfattande försök så snart
            som möjligt kan ske med utnyttjande av flygplan som även kan förses
            med
          </p>
          <pb facs="riksdagen-motions-pdf/data/198384/mot_198384__200/mot_198384__200-009.pdf"/>
          <p>
            Mot. 1983/84:200 LR
          </p>
          <p>
            hydrofonbojar och analysutrustningar, och att man i något längre
            perspek- tiv också studerar de möjligheter som kan finnas att
            förse lätta eller medeltunga flygplan med olika typer av incidentvapen.
            Ett samutnyttjande av marinens lätta flygplan med motsvarande
            flyg- plan inom kustbevakningen ter sig naturligt, men detta får
            inte innebära att de krav på kvalificerad spaningsutrustning och
            hög tillgänglighet som måste gälla för marinens flygplan eftersätts.
          </p>
          <p>
            Sensorsystem
          </p>
          <p>
            Av avgörande betydelse för det samlade ubåtsskyddssystemets effekt
            är de olika sensorsystem som finns och de möjligheter som finns
            att behandla de olika informationer som dessa sensorer tillhandahåller.
            I dessa avseenden har Sverige kommit att hamna långt efter den
            inter- nationella utvecklingen. System som uppfattas som självklara
            i våra när- maste grannländer saknar vi så gott som helt erfarenhet
            av. De dramatiskt ökade möjligheter till signalbehandling i hydroakustiska
            system som da- torteknikens utveckling medfört har icke alls kunnat
            tillgodogöras. På detta område krävs omfattande forsknings- och
            utvecklingsinsatser inom landet samtidigt som möjligheterna att
            tillgodogöra sig utländskt industriellt kunnande skall tas till
            vara så långt möjligt. Den snabba tekniska utvecklingen innebär,
            att det finns anledning att noggrant pröva även utvecklingsvägar
            som vid ett första påseende kan ge ett okonventio- nellt intryck.
            Utvecklingen av sensorsystem bör inriktas mot ett flertal olika
            system. Detta dels för att det skall bli möjligt att bygga upp
            nationella erfarenheter av olika typer av system, dels för att
            öka osäkerheten hos de kränkande ubåtarna. Det finns vidare anledning
            att noga överväga riskerna med att lägga en alltför dominerande
            del av satsningen på övervakningssystem och senso- rer på fasta
            installationer. Dessa kan sannolikt relativt lätt lokaliseras,
            och därigenom kan de också relativt lätt neutraliseras. Rörliga
            eller halvrörliga system ökar flexibiliteten i systemet och motståndarens
            osäkerhet. Större fasta system kommer dock att krävas i vissa
            fall.
          </p>
          <p>
            4. Invasionsförsvaret
          </p>
          <p>
            Uppgiften att kunna avvärja ett större invasionsföretag mot Sverige
            förblir grundläggande för utformningen av det svenska försvaret.
            Det är främmande makts bedömning av vårt försvars möjligheter
            att klara denna uppgift som är avgörande för dess krigsavhållande
            och därmed fredsbe- varande effekt. Det har hitintills setts som
            självklart att de uppgifter som kan komma att ställas på försvaret
            under fred eller neutralitet kan lösas inom ramen för en
          </p>
          <pb facs="riksdagen-motions-pdf/data/198384/mot_198384__200/mot_198384__200-010.pdf"/>
          <p>
            Mot. 1983/84:200 12
          </p>
          <p>
            försvarsmodell styrd av invasionsförsvarets krav och med den
            utrustning som anskaffats som en följd av dessa krav. Detta är
            icke längre självklart. Ubåtskränkningarna har visat att det ställs
            betydligt större krav på försvarsmaktens insatsberedskap i fred
            än vad som antagits i tidigare försvarsbeslut. Ubåtskränkningarna
            torde dess- utom ha lett till en fördjupad insikt om vidden av
            de krav som risken för ett överraskande inlett anfall ställer
            på försvaret. Det får antas att de delvis förändrade krav på insatsberedskap
            som denna situation leder till, och de förändringar i försvaret
            som då kan komma att aktualiseras, kommer att spela en central
            roll i förberedelserna för 1987 års försvarsbeslut. Ubåtsskyddskommissionen
            underströk bety- delsen av att denna fråga ägnades stor uppmärksamhet
            inför 1987. I regleringsbrev för budgetåret 1983/84 har regeringen
            beslutat att av- kall får göras avseende den långsiktiga beredskapen
            för invasionsförsvar för att möjliggöra tidiga insatser för att
            förbättra ubåtsskyddsförmågan. I proposition 1983/84:25 anmäler
            nu försvarsministern att han avser att föreslå regeringen att
            motsvarande inriktning skall gälla för budgetåret 1984/85. Motiven
            för dessa regeringens beslut kan knappast ifrågasättas, och heller
            icke det faktum att de tett sig nödvändiga. Trots detta finns
            det anledning att uttala oro för konsekvenserna av en situation
            där invasions- försvarets krav eftersätts under en alltför lång
            tidsperiod. Det är icke acceptabelt att försvaret under en serie
            av år skall tvingas att eftersätta vad som även fortsättningsvis
            måste vara dess huvuduppgift. Detta bör riks- dagen ge regeringen
            till känna. Ubåtskränkningarna utgör en teknisk form av vad som
            i grunden är ett bredare säkerhetspolitiskt hot. Även om denna
            tekniska form för det säkerhetspolitiska hotet nu ställer stora
            krav på förstärkning av delar av vårt försvar, får detta självfallet
            inte innebära att försvarets möjligheter att möta andra tekniska
            former för detta säkerhetspolitiska hot minskar. Ubåtskränkningarna
            utgör ett motiv för en förstärkning av försvaret i dess helhet.
          </p>
          <p>
            5. Hemställan Mot denna bakgrund hemställs 1. att riksdagen uttalar
            sig för vad som i motionen anförts rörande betydelsen av en ombyggnad
            av ubåtsjakthelikoptrar före ut- gången av år 1985, 2. att riksdagen
            uttalar sig för vad som i motionen anförts om redovisning av möjligheterna
            till ett snabbare uppställande av en andra ubåtsskyddsstyrka,
            3. att riksdagen uttalar sig för vad som i motionen anförts om
            vikten av upprätthållandet av den långsiktiga beredskapen för
            invasionsförsvar.
          </p>
          <pb facs="riksdagen-motions-pdf/data/198384/mot_198384__200/mot_198384__200-011.pdf"/>
          <p>
            Mot. 1983/84:200 13
          </p>
          <p>
            Stockholm den 24 november 1983
          </p>
          <p>
            PER PETERSSON (m)
          </p>
          <p>
            GÖTHE KNUTSON (m) CARL BILDT (m) OLLE AULIN (m) MARGARETHA af
            UGGLAS (m) ANITA BRÅKENHIELM (m) &lt;- STEN STURE PATERSON (m) IVAR
            VIRGIN (m) LARS HJERTÉN (m) GÖRAN ALLMÉR (m) BO LUNDGREN (m) INGER
            KOCH (m) ULF ADELSOHN (m)
          </p>
          <p>
            STEN ANDERSSON (m) i Malmö
          </p>
          <pb facs="riksdagen-motions-pdf/data/198384/mot_198384__200/mot_198384__200-012.pdf"/>
          <pb facs="riksdagen-motions-pdf/data/198384/mot_198384__200/mot_198384__200-013-001.pdf"/>
          <pb facs="riksdagen-motions-pdf/data/198384/mot_198384__200/mot_198384__200-013.pdf"/>
          <pb facs="riksdagen-motions-pdf/data/198384/mot_198384__200/mot_198384__200-014.pdf"/>
          <p>
            LiberTryck Stockholm 1983
          </p>
        </div>
      </div>
    </body>
  </text>
</TEI>
