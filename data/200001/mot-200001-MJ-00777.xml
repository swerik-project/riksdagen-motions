<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200001/mot_200001_MJ_0777/mot_200001_MJ_0777-0001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            2000/01 mnr: MJ777 pnr: mp531
          </p>
          <p>
            Motion till riksdagen 2000/01:MJI777
          </p>
          <p>
            av Gudrun Lindvall m.fl. (mp)
          </p>
          <p>
            Valfångsten, Sverige och IWC
          </p>
          <p>
            Förslag till riksdagsbeslut
          </p>
          <p>
            Riksdagen tillkännager för regeringen som sin mening vad i motionen
            anförs om Sveriges politik i IWC och behovet av ett fortsatt moratorium
            mot valfångst och nya valreservat.
          </p>
          <p>
            Inledning
          </p>
          <p>
            Valar har alltid fascinerat människor. Bara det faktum att det
            existerar djur i havet med en längd av 30 meter, vikt av 200 ton
            och ett hjärta stort som en bil känns helt overkligt. Det handlar
            om blåvalen, en av de arter som minskat dramatiskt. Ungen är 7
            meter när den föds och honan förlorar 1 ton i veckan under digivningen
            då hon producerar 200 liter mjölk per dygn. Blåvalen har ett läte
            med en ljudstyrka på 188 dB, mycket starkare än ett jetplan. Kommunikation
            under vatten är något helt annat än i luft. Man tror att valar
            hör varandra på ett avstånd av 100 mil. Andra valar som delfiner
            och tumlare är betydligt mindre och den minsta arten är inte större
            än en medelstor hund. Delfiner kan lära sig ord och språk som
            ett fyraårigt barn. Historier hur de räddat drunknande och deras
            påtagliga intresse för människor har gjort att förståelsen och
            intresset för dem ökat.
          </p>
          <p>
            Valjakten
          </p>
          <p>
            Valfångst har bedrivits i världen under minst 1000 år. Fram till
            mitten av 1800-talet var vapnen handkastade harpuner och de valarter
            som simmade långsamt var de man klarade av att jaga. I slutet
            av 1860-talet uppfann en norrman sprängharpunen, som avfyrades
            från ett ångfartyg. I och med det förändrades jakten radikalt
            och antalet som dödades steg dramatiskt.
          </p>
          <p>
            13
          </p>
          <pb facs="riksdagen-motions-pdf/data/200001/mot_200001_MJ_0777/mot_200001_MJ_0777-0002.pdf"/>
          <p>
            2000/01:MJ777
          </p>
          <p>
            14
          </p>
          <p>
            1946 bildades Valfångstkommissionen, IWC, vars främsta syfte
            från början var att främja den vacklande valindustrin, men också
            att ”bevara” valar. Den skoningslösa jakten forsatte dock och
            1966 fridlystes den första valarten — blåvalen. Den hade då minskat
            till endast ett par tusen individer — att jämföra med år 1930,
            då 30 000 blåvalar dödades och populationen var betydligt större.
            Under 70-talet förändrades IWC och många nationer, som var kritiska
            till den kommersiella valjakten, blev medlemmar. Sverige kom med
            1980. 1986 infördes ett moratorium för valfångst, ett moratorium
            förbjuder inte urinnevånare på t.ex. Grönland att jaga. Moratoriet
            har respekterats av alla nationer utom två — Norge och Japan.
            Norge dödar varje år hundratals vikvalar och Japan bedriver vad
            man kallar forskningsjakt på samma art. Japan bedriver dessutom
            jakten i ett reservat i Antarktis, där valarna skall vara skyddade.
            Samtidigt har valskådning blivit en turistindustri, som omsätter
            allt större belopp. Den totala omsättningen är ca 4 miljarder
            kronor per år, och det går att skåda val organiserat i Norge,
            Portugal, Italien, USA och Grönland med flera länder. Intresset
            är stort och förhoppningen har varit att detta sätt att
          </p>
          <p>
            närma sig valar skulle ersätta jakten även för de två stora valfångstnationerna.
            Men tyvärr inte.
          </p>
          <p>
            Vad händer nu?
          </p>
          <p>
            Under de sista åren har det varit turbulent runt IWC:s möten.
            Valfångstnationerna har agerat mycket starkt för att få förbudet
            mot kommersiell valfångst upphävt, man har enligt många ”köpt”
            mindre nationers röster och man har haft framgång. Andra nationer
            har konsekvent arbetat emot detta och tydligast har Australien
            varit, som lagt ett förslag om att etablera ett valreservat i
            Stilla havet. Det senaste mötet hölls i juni i år och de som var
            mest nöjda efter det mötet var Japan och Norge. Japan ansåg att
            mötet varit ett steg framåt och att det bara var en fråga om tid
            innan en kommersiell valfångst skulle tillåtas. Australien fick
            inte gehör för sitt förslag på reservat, utan mötet röstade fram
            ett förslag om att ta fram en förvaltningsplan för kommersiell
            valfångst. Och det skall gå fort. Redan i februari 2001 skall
            man mötas i Japan (!) för att fastställa denna förvaltningsplan
            — the Revised Management Scheme (RMS). Sverige har tidigare varit
            en stark pådrivare i IWC. Man har argumenterat utifrån två utgångspunkter:
            Det går inte att bedriva en ”human” valjakt. Den är grym och djuren
            dör en långsam och plågsam död. Havet som livsmiljö har förändrats
            mycket på grund av miljögifter m m. Eftersom valar ofta är toppkonsumenter
            är risken stor att de drabbas av miljöförstöringar. Även olja,
            sjöfart, fisknät osv. utgör hot och gör att det finns anledning
            till besinning. Det faktum att de allra flesta valarter idag blott
          </p>
          <pb facs="riksdagen-motions-pdf/data/200001/mot_200001_MJ_0777/mot_200001_MJ_0777-0003.pdf"/>
          <p>
            är en spillra av vad de har varit — även om vissa arter återhämtat
            sig sedan moratoriet infördes 1986 — talar för ett fortsatt moratorium.
            Nu tycks Sverige ha gett upp. Det är fullkomligt obegripligt och
            vi tror inte att den nya svenska valpolitiken har ett folkligt
            stöd i landet. Sverige är nu ett land som driver på processen
            mot en reglerad kommersiell valjakt. Till yttermera visso är Sverige
            ordförandeland från 2001 och tre år framöver i IWC.
          </p>
          <p>
            Ändra tillbaka till den gamla valpolitiken
          </p>
          <p>
            Såväl Miljöpartiet som andra partier, Världsnaturfonden och föreningen
            Djurens Rätt har försökt få till stånd en dialog med regeringen
            och då främst miljöminister Kjell Larsson. På frågor får vi svar
            som ”jovisst ska Sverige stödja Australiens förslag att skapa
            ett valreservat” och ”nejdå, Sverige har inte ändrat inställning
            vad gäller kommersiell valjakt”. Men på IWC:s möten händer något
            helt annat. Där gör regeringens representant gemensam sak med
            valfångarnationerna, kompromissar och röstar ner Australiens reservatsförslag.
            Eftersom Sverige fortfarande har ett gott anseende som en nation
            som bryr sig om miljö och biologisk mångfald ansluter sig många
            till den svenska linjen. Sveriges ansvar för vad som är på väg
            att hända är alltså stort. Det finns inga skäl för den nya svenska
            linjen. Valfångsten är fortfarande lika grym och hoten i haven
            består mot valarna. Det faktum att vissa arter som gråval och
            blåval nu ökar igen kan inte tas som skäl för valfångst. Det måste
            ju ha varit det som var avsikten med moratoriet. Den svenska regeringen
            bör återgå till sin restriktiva syn på valfångst och inte som
            nu stödja de krafter i IWC som vill införa en reglerad kommersiell
            valfångst. Det bör ges regeringen till känna.
          </p>
          <p>
            Stockholm den 4 oktober 2000 Gudrun Lindvall (mp)
          </p>
          <p>
            Ingegerd Saarinen (mp) Mikael Johansson (mp) Helena Hillar Rosenqvist
            (mp) Per Lager (mp) Marianne Samuelsson (mp) Birger Schlaug (mp)
            Gunnar Goude (mp)
          </p>
          <p>
            2000/01:MJ777
          </p>
          <p>
            15
          </p>
        </div>
      </div>
    </body>
  </text>
</TEI>
