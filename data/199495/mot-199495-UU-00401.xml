<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-199495-UU-00401">
  <teiHeader>
    <fileDesc>
      <titleStmt>
        <title>Säkerhetspolitik i en ny tid</title>
        <author corresp="i-FrizKF8qiYUeCD64QhzzFt i-FrizKF8qiYUeCD64QhzzFt">av Olof Johansson (c)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Säkerhetspolitik i en ny tid</title>
          <idno type="rdwebb">GI02U401</idno>
          <rs type="number">U401</rs>
          <orgName type="comitteeAbbreviation">UU</orgName>
          <ref type="dokument_url_text">http://data.riksdagen.se/dokument/GI02U401/text</ref>
          <ref type="dokument_url_html">http://data.riksdagen.se/dokument/GI02U401</ref>
          <ref type="dokumentstatus_url_xml">http://data.riksdagen.se/dokumentstatus/GI02U401</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-FrizKF8qiYUeCD64QhzzFt</idno>
            <name>Olof Johansson</name>
            <state type="partyAffiliation" ref="Q110832">
              <desc>c</desc>
            </state>
          </person>
          <person gender="man">
            <idno>i-FrizKF8qiYUeCD64QhzzFt</idno>
            <name>Olof Johansson</name>
            <state type="partyAffiliation" ref="Q110832">
              <desc>C</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-3VHyZrJvxmNji7NL3pEeBo" type="signed"/>
        <correspContext corresp="i-3VHyZrJvxmNji7NL3pEeBo">
          <note type="signatory" corresp="i-FrizKF8qiYUeCD64QhzzFt"/>
          <note type="signatory" corresp="i-FrizKF8qiYUeCD64QhzzFt"/>
        </correspContext>
        <correspAction xml:id="i-9AVaef168NJb5MbpdmWv8a" type="referral">
          <date when="1995-02-08"/>
        </correspAction>
        <correspAction xml:id="i-ERg4iaswFuuKPtPYFt36ff" type="dismissal">
          <date when="1995-02-07"/>
        </correspAction>
        <correspAction xml:id="i-GHP182Y9BvZgHSEPMAKfhm" type="submission">
          <date when="1995-01-25"/>
        </correspAction>
        <correspAction xml:id="i-TFmBcr15jxoizK9wkSqE3j" type="referral">
          <date when="1995-02-08"/>
        </correspAction>
        <correspAction xml:id="i-DkRTSwLiHRwRY3M8o3GUas" type="dismissal">
          <date when="1995-02-07"/>
        </correspAction>
        <correspAction xml:id="i-P8DvqujmpB4ct3RYK49Y5T" type="submission">
          <date when="1995-01-25"/>
        </correspAction>
        <correspAction xml:id="i-BUeGUwLS1QaxasaHyjyDpS" type="assigned"/>
        <correspContext corresp="i-BUeGUwLS1QaxasaHyjyDpS">
          <ref type="assignedTo">Utrikesutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/199495/mot_199495_UU_401/mot_199495_UU_401-001-001.pdf"/>
      <div xml:id="i-KyjpWHx59Ds9zPdmHocnDe" type="motHeader">
        <div xml:id="i-9TskQeeRZyvV2pNtm1BFbd" type="motTitle"/>
        <div xml:id="i-VSoHCyndDVTvQBeviKqUtJ" type="motSubmissionInfo"/>
      </div>
      <div xml:id="i-Pb6bWGwwCX2ApeQjwGTzCy" type="motBody">
        <div xml:id="i-N5wV8zMMFenBGWeAKbiz2v">
          <p xml:id="i-B974FzdkNo2ksB9Zqa7j8q">
            CC
          </p>
          <pb facs="riksdagen-motions-pdf/data/199495/mot_199495_UU_401/mot_199495_UU_401-001.pdf"/>
          <p xml:id="i-XNjevFt4NYJXw7rBDBGQTu">
            Motion till riksdagen 1994/95:U401
          </p>
          <p xml:id="i-PPMmQPBQRzExCNdN9qYEF8">
            av Olof Johansson m.fl. (c) Säkerhetspolitik i en ny tid
          </p>
          <p xml:id="i-5rFh4ukASxCdZApteRD36q">
            Motionen delad mellan flera utskott
          </p>
          <p xml:id="i-H2SWtvvJaxmfgQK8bYgpjz">
            Inledning
          </p>
          <p xml:id="i-XLWxikQ66yvtbHDaqQXRt2">
            De tidigare kommunistdiktaturernas sammanbrott har inneburit
            att det säker- hetspolitiska läget i såväl Europa som resten av
            världen förändrats. Det kalla kriget är över och maktblocken står
            inte längre mot varandra. Allt detta har skett under en kort tidsrymd.
            Berlinmurens fall står som symbol för de föränd- ringar som skett
            i före detta Sovjetunionen, Öst- och Centraleuropa. I spåren av
            det kalla kriget har nya hotbilder uppstått. Det är inte längre
            starka krigsmakter som utgör det allvarligaste hotet. Ekonomiska,
            ekologiska och sociala problem liksom etniska konflikter har fått
            en mer framträdande plats som hot mot vår nationella säkerhet
            och den internationella freden. Den aktuella situationen i Ryssland
            tydliggör hur en skör demokrati snabbt kan övergå till övergrepp
            på den egna befolkningen med diktatoriska och oberäk- neliga militära
            aktioner.
          </p>
          <p xml:id="i-7dAaCjFFfX6GHgRvMtXPo8">
            De nya element som påverkar det säkerhetspolitiska läget gör
            att det inte längre är lika tydligt och förutsägbart. Säkerhetspolitiken
            består dels av tid- lösa faktorer som har sitt ursprung i geopolitiska
            realiteter, och dels av tids- bundna, som beror på den aktuella
            säkerhetspolitiska utvecklingen. Sveriges traditionella säkerhetspolitik
            måste analyseras och utvecklas i ljuset av den nya situationen.
          </p>
          <p xml:id="i-59fwDPtuz9qPa4QN7cchbd">
            Den svenska säkerhetspolitiken under det kalla krigets årtionden
          </p>
          <p xml:id="i-SeT7ov3UrjaSBfaeUdiu9Z">
            Den svenska säkerhetspolitiken har, förenklat, under senare årtionden
            haft följande tre huvudelement: 1. Neutralitetspolitik — alliansfrihet
            i fred syftande till neutralitet i krig. 2. Värnande om de små
            staternas intressen. 3. Bekämpande av globala orättvisor som kan
            skapa långsiktiga säkerhets- politiska hot. Den svenska neutralitetspolitiken
            är inte, som t.ex. Österrikes, en produkt av det kalla kriget.
            Den har betydligt djupare rötter — tillbaka till tiden efter Napoleonkrigen.
            Den är uttryck för en svensk önskan att stå utanför stormakts-
            konflikter och att stå fria från stormaktsbindningar. Huvudsyftet
            med den svenska neutralitetspolitiken har alltid varit att hålla
          </p>
          <p xml:id="i-P3Bmt3aTDvTVsawcGMg6DP">
            I Riksdagen 1994/95. 3 saml. U401-403
          </p>
          <p xml:id="i-L2r998RLVpkjeovVPyF42Y">
            i
          </p>
          <p xml:id="i-HVdKuA9Mcea3XLpcemdRJ5">
            Mot. 1994/95 U401-403
          </p>
          <pb facs="riksdagen-motions-pdf/data/199495/mot_199495_UU_401/mot_199495_UU_401-002.pdf"/>
          <p xml:id="i-FEe3Gjz7D5mv9ccMWR33ah">
            vårt land utanför krig. Det har ändå varit möjligt för oss att
            ta ställning och agera i konflikter. Däremot har vi undvikit bindningar
            i konflikter som militärt skulle kunna beröra oss. Det är en politik
            som varit framgångsrik i mer än ett och ett halvt sekel. Värnande
            om små staters intressen har varit ett led i vårt arbete att stärka
            en internationell rättsordning. Internationell anarki gynnar de
            starka, de som själva kan ta sin rätt. Därför ligger det särskilt
            i de små staternas intressen att främja en stark folkrätt som
            sätter upp spelregler för mellanstatligt umgänge och skapar starka
            internationella institutioner som kan hävda folkrätten. Sveriges
            aktiva och lojala FN-politik och engagemang för att utveckla folk-
            rätten på olika områden är ett uttryck för dessa strävanden. Det
            samma gäller vår tradition att reagera, också mot stormakterna,
            när vi anser att folkrättens regler kränks. Sveriges solidaritetspolitik
            gentemot tredje världen framstår som det mest oegennyttiga inslaget
            i vår nationella politik. Det egenintresse som ändå finns är just
            säkerhetspolitiskt. Nöd, misär och förtryck skapar konflikter
            som lång- siktigt kan hota världsfreden. Det är svårt att tro
            på en fredlig värld om den inte också är en rättvis värld. Därför
            har vi och andra rika länder ett intresse av att undanröja de
            globala orättvisorna. Sverige har också verkat för demokrati och
            mot olika former av förtryck. Vi har tydligt framfört vår kritik
            mot olika diktaturer och förtryckarsystem. Vi har gått från ord
            till handling t.ex. genom vår sanktionspolitik mot den sydafrikanska
            apartheidregimen, och genom materiellt stöd till befrielserörel-
            ser runt om i världen. Ett främjande av en demokratisk utveckling
            är ett mål för den svenska biståndspolitiken som kommit att betonas
            alltmer. Det är också ett viktigt inslag i utrikes- och säkerhetspolitiken.
            Genom en positiv ekonomisk utveckling mildras konflikter inom
            länder och en utveck- ling i demokratisk riktning kan stabiliseras.
            Därför är den ekonomiska inte- grationen i Europa viktig också
            för demokratiseringen av tidigare diktaturer och för att dämpa
            interna spänningar. En alleuropeisk samverkan bör ses i dessa
            perspektiv. Ju fler reella demokratier som samverkar i Europa,
            desto färre konflikter med militära medel uppstår. Det är inte
            demokratier som i första hand bekrigar varandra.
          </p>
          <p xml:id="i-FGcVjxAZgopcD9P5YoWSuA">
            Alliansfrihet i fred — neutralitet i krig
          </p>
          <p xml:id="i-CyV4sfm7j6G9sK8hXrcJSA">
            Neutralitetspolitik är inte detsamma som neutralitet. Den doktrin
            som gällt under efterkrigstiden är istället ”alliansfrihet i fred
            syftande till neutralitet i krig”. Neutralitetspolitik är inte
            neutralitet i fredstid utan en politik som syftar till att möjliggöra
            en neutral hållning vid en konflikt. Riksdagen har slagit fast
            att ”den svenska alliansfriheten består”. Det gjor- des senast
            vid beslutet om ett svenskt EU-medlemskap. Alliansfriheten be-
            skrivs som ” alliansfrihet i fred för att vi skall kunna vara
            neutrala i händelse av krig i vårt närområde”. Detta uttalande
            antogs av riksdagen våren 1992. Genom detta uttalande betonar
            riksdagen särskilt behovet av handlingsfri- het mot bakgrund av
            de utrikespolitiska förpliktelser som EU-medlemskapet innebär.
            Det är naturligt i det sammanhanget, men får inte — enligt centerns
          </p>
          <p xml:id="i-PYPHogm7CUZxVCPsEyL2FC">
            Mot. 1994/95 U401
          </p>
          <pb facs="riksdagen-motions-pdf/data/199495/mot_199495_UU_401/mot_199495_UU_401-003.pdf"/>
          <p xml:id="i-DYegze1hPj8n1G8bx7YPMt">
            uppfattning — innebära en urholkning av vårt mål ” alliansfrihet
            i fred syftande till neutralitet i krig”. Inte heller betoningen
            av ”vårt närområde” ska uppfattas som en inskränk- ning av vår
            traditionella utrikes- och säkerhetspolitik. Det är enbart ett
            uttryck för att närheten till en konflikt, och därmed dess verkansgrad
            i förhållande till Sverige, har stor betydelse. Enligt Centerns
            uppfattning är därmed ” alliansfrihet i fred syftande till neutralitet
            i krig” den adekvata övergripande formuleringen för Sveriges utri-
            kes- och säkerhetspolitiska strävan också i framtiden. De omvärldsföränd-
            ringar som inträffat under senare år ändrar inte dessa förhållanden,
            eftersom ”alliansfrihet i fred syftande till neutralitet i krig”
            inte förutsätter en statisk situation, där maktblock står mot
            maktblock. Däremot påverkas våra möjlig- heter till samarbete
            genom de omvärldsförändringar som inträffat utan att för- troendet
            för den svenska utrikes- och säkerhetspolitiken behöver eroderas.
            Den ökande frihetsgraden medger enligt Centerns uppfattning det
            numera eta- blerade eller intensifierade samarbetet inom ramen
            för bl.a. EU-avtalet, inom Partnerskap för fred (PFF) och Organisationen
            för säkerhet och samarbete i Europa. Mot denna bakgrund finns
            det anledning att hänvisa till Sveriges aktiva utri- kespolitik
            även i det förflutna. Sverige har en tradition av aktiv utrikespolitik
            som inte väjt för kontroversiella ställningstaganden och inte
            heller uteslutit långvarigt samarbete med andra länder — t.ex.
            de nordiska länderna, de neu- trala och alliansfria staterna i
            Europa, den s.k. NN-gruppen (Neutral and Non- aligned countries)
            och likeminded-gruppen (bestående av bl.a. Skandinavien, Nederländerna
            och Kanada). Under Vietnamkriget, lämnade vi bistånd, låt vara
            ”humanitärt” till såväl Nordvietnam som befrielserörelsen FNL.
            I konflikterna i södra Afrika har vi på samma sätt stött såväl
            ANC och SWAPO som regeringarna i Angola och Mocambique. I dessa
            konflikter tog vi ställning såväl politiskt som materiellt. Vi
            var inte heller ”neutrala” under Gulfkriget. Sverige ställde upp
            med ett fältsjukhus och hade varit förpliktigade att ställa upp
            med trupp om FN så begärt. I Bosnien-Hercegovina riskerar svensk
            militär bli indragna i strids- handlingar, liksom liknande styrkor
            i hög grad blev det under Kongokrisen på 1960-talet. Detta belyser
            den begränsning i vår neutralitetspolitik som redan FN-med- lemskapet
            innebär. De problemen diskuterades när vi gick med i FN. Som land
            respekterar vi beslut som också innebär ett ställningstagande
            i en kon- flikt, tagna av FN:s säkerhetsråd. Detta har ibland
            kommit i bakgrunden efter- som det kalla kriget förlamade FN som
            en organisation med möjlighet att använda militära maktmedel.
            Nu har frågan fått en ny aktualitet. Således består svensk säkerhetspolitik.
            Vi har emellertid även fortsättnings- vis ett intresse av att
            stå utanför stormaktsbindningar som skulle kunna leda till att
            vi dras in i en konflikt. Den alliansfria politiken tjänar ett
            dubbelt syfte. Dels ger den oss möjlighet att stå utanför en konflikt,
            om en sådan skulle uppstå i vårt närområde. Dels bidrar den till
            avspänning i vår del av Europa och verkar därmed konfliktföre-
            byggande. Efter det kalla krigets slut har riskerna för ett nytt
            storkrig i Europa minskat.
          </p>
          <p xml:id="i-6BbwzVmcuG6gpRq4tAFb3Z">
            Mot. 1994/95 U401
          </p>
          <pb facs="riksdagen-motions-pdf/data/199495/mot_199495_UU_401/mot_199495_UU_401-004.pdf"/>
          <p xml:id="i-Wu1P6LUuqBSW8UcGHo6SpT">
            Istället har riskerna ökat för många, begränsade konflikter.
            Den tragiska ut- vecklingen i det forna Jugoslavien är ett tydligt
            exempel. Situationen i vårt närområde kan inte heller den karakteriseras
            som stabil. Det ekonomiska och ekologiska förfallet i forna Sovjetunionen
            innebär säkerhetsrisker i vårt när- område. Den demokratiska instabiliteten
            i Ryssland måste också betraktas som ett säkerhetspolitiskt hot.
            Den akuta konflikten i Tjetjenien, och det våldsutbrott denna
            lett till, visar de nya konflikthärdar som utvecklas, när diktaturens
            järngrepp löses upp. I formell och ytlig mening är konflikten
            en rysk angelägenhet. Däremot kan aldrig formerna för maktutövning
            vara det, när de så uppenbart står i strid med mänskliga fri-
            och rättigheter samt internationella avtalsförpliktelser och anda
            när de gäller även egna medborgare och makt- och våldsutövning
            mot dessa. Detta synsätt bör prägla Sveriges hållning till Tjetjenien-konflikten
            lik- som Sveriges agerande inom EU och Europarådet. När en konflikt
            av detta slag blir akut är det moraliskt och utrikespolitiskt
            legitimt och nödvändigt att sätta största möjliga press mot den
            ryska statsledningen för att indirekt värna människors liv och
            mänskliga fri- och rättigheter samt internationell fred.
          </p>
          <p xml:id="i-37vLqzPmsEGqX57YrY4VTq">
            Förändringar i försvaret
          </p>
          <p xml:id="i-432u1GbV6rwYkAWDeY1c5f">
            Det kalla krigets slut innebär att den säkerhetspolitiska situationen
            förändrats och osäkerhetsfaktorerna har en annan karaktär än tidigare.
            Det innebär att vi även fortsättningsvis måste ha ett starkt försvar.
            Avspänningen mellan stater gör det emellertid möjligt för oss,
            liksom för andra länder, att minska försvars- utgifterna. Försvarets
            struktur måste anpassas för att möta de nya hotbilderna. Upprätt-
            hållande och utvecklande av en effektiv incidentberedskap liksom
            förmågan att värja oss mot militära påtryckningar och kuppartade
            anfall får relativt sett ökad betydelse. Samtidigt måste vi behålla
            handlingsfriheten att kunna bygga upp ett star- kare invasionsförsvar
            om utvecklingen skulle göra det motiverat. Detta förut- sätter
            att vi upprätthåller tekniskt kunnande och kompetens inom den
            svenska försvarsindustrin. Försvarets förmåga och beredskap att
            möta nya hot, t.ex. stora flykting- strömmar eller en ekologisk
            katastrof i vårt närområde, måste ständigt utveck- las. Här är
            de civila delarna av totalförsvaret den viktigaste resursen, inklusive
            räddnings- och polisinsatser. De nödvändiga förändringarna av
            det svenska försvaret ska utredas och riksdagen har nyligen tillsatt
            en försvarsberedning. Vi anser att förändringar inom försvaret
            ska bygga på principerna om att hela Sverige ska försvaras samt
            att den allmänna värnplikten även fortsättningsvis ska bibehållas.
            Det innebär krav på att försvaret har en decentraliserad struktur.
            Det ekonomiska och civila försvaret ingår som viktiga delar i
            det svenska totalförsvaret. De nya hotbilderna motiverar att dessa
            delar upprätthålls minst i nuvarande omfattning.
          </p>
          <p xml:id="i-LrXVAccrUsddQDoJARtith">
            Mot. 1994/95 U401
          </p>
          <pb facs="riksdagen-motions-pdf/data/199495/mot_199495_UU_401/mot_199495_UU_401-005.pdf"/>
          <p xml:id="i-Po3YPEuwZgsYEGLXazGyTz">
            Internationellt samarbete för fred Ett stärkt FN till gagn för
            världssamfundet
          </p>
          <p xml:id="i-8bp21wpzab88qcEPZN46P9">
            FN har en särställning när det gäller globalt samarbete. Sverige
            har en lång tradition av aktivt FN-engagemang. Det är viktigt
            att vi fortsätter att verka för ett handlingskraftigt FN och för
            att stärka de olika FN-organen. Det bör inte innebära ett stöd
            för en statisk världsorganisation, utan vi bör tvärtom fortsätta
            arbetet för att reformera och effektivisera FN-systemet. FN har
            fått utstå mycket kritik för de fredsbevarande operationerna i
            Soma- lia och Rwanda. En del av kritiken kan vara befogad. Kraven
            på FN har dock ökat enormt utan att organisationen har fått motsvarande
            resurser för att möta den nya situationen. Antalet fredsbevarande
            operationer som påbörjades åren 1945-87 var 13 stycken. Lika stort
            antal startades mellan åren 1988 och 1992. Bara under 1992-93
            har antalet personer som tjänstgör i FN:s fredsbevarande insatser
            femdubblats! Dessutom har karaktären på fredsbevarande operationer
            förändrats. Tidigare var det ofta konflikter mellan länder som
            skulle lösas, numera är åtgärderna främst inriktade på att lösa
            nationella konflikter. Av de 82 konflikter som ägde rum mellan
            1989 och 1992 var 79 stycken inbördes- krig. Statsgränser stämmer
            dåligt överens med etniska och kulturella gränser i stora delar
            av Europa, i Afrika och i delar av Asien. Det gör också att skillna-
            den mellan interna konflikter och mellanstatliga blir allt mindre
            självklar. Principen om ”icke inblandning i inre angelägenheter”
            blir därför omöjlig att strikt upprätthålla för fredsbevarande
            organ som FN. FN måste förbli det centrala organet när det gäller
            att vaka över fred och respekt för mänskliga rättigheter. FN:s
            operativa kapacitet att leda sanktions- åtgärder och fredsbevarande
            insatser måste förstärkas och medlemsstaternas skyldigheter att
            ställa erforderliga resurser till förfogande måste förtydligas.
            FN måste få en utbyggd konfliktförebyggande organisation med tillräck-
            liga resurser för att kunna verka. Framför allt måste FN få möjlighet
            att agera tidigt, verka aktivt och vidta de åtgärder som behövs
            för att förebygga en far- lig konflikt. Den konfliktförebyggande
            verksamheten kan bygga på följande huvudelement: — Ett system
            för övervakning av den politiska utvecklingen inom områden och
            regioner där det finns risk för att en konflikt kan uppstå. Syftet
            är att tidigt identifiera tendenser som på sikt kan leda till
            våldskonflikter. — Intensivstudier av förhållanden som identifierats
            som potentiella krishär- dar. — Åtgärdsprogram för att på tidigast
            möjliga stadium överbrygga motsätt- ningar och undanröja konfliktorsaker
            bl.a. genom preventiv diplomati. — Akuta medlingsinsatser i fall
            där konflikten redan är ett faktum. I nödfall kan också militära
            fredsbevarande eller rent av fredsskapande insatser bli aktuella.
          </p>
          <p xml:id="i-9Y874GmV4QMePKWLjgHgR6">
            Det bör inrättas en FN-styrka som snabbt kan agera om militära
            fredsbeva- rande eller fredsskapande insatser blir nödvändiga.
            Detta är nödvändigt för att undvika flera månaders fördröjning
            innan FN-styrkor är på plats. Fördröj- ningen leder ofta till
            att konflikten ytterligare fördjupas. Detta var t.ex. situa- tionen
            i Rwanda.
          </p>
          <p xml:id="i-8tiRmg9XARwn1JzThqUyHT">
            Mot. 1994/95 U401
          </p>
          <pb facs="riksdagen-motions-pdf/data/199495/mot_199495_UU_401/mot_199495_UU_401-006.pdf"/>
          <p xml:id="i-QTaTPZ1b5XpjHGg6T3od5g">
            FN-styrkan bör bestå av personer/militär personal från de medlemsländer
            som vill ingå i aktionen. Dessa personer bör vara särskilt kontrakterade
            för FN-tjänst. Däri kan ingå såväl värnpliktiga (med fullgjord
            grundutbildning) och officerare; räddningspersonal etc. Personalen
            ska verka i ordinarie tjänst i sitt hemland men ha beredskap för
            att omgående kallas in för FN-tjänst. Förbandet bör ha återkommande
            gemensamma övningar. Särskilt viktigt är utbildning av personalen
            i speciell kompetens som t.ex. diplomati, medling, fredsbevarande
            arbete. En central stab bör etableras permanent inom FN. Sverige
            bör delta i uppbyggandet av en FN-styrka och ställa såväl perso-
            nella som materiella resurser till förfogande för denna. Erfarenheten
            visar att diplomatiska medlingsinsatser kan hejda en akut konflikt
            men mera sällan undanröjer de bakomliggande orsakerna. Detsamma
            gäller för militära fredsbevarande eller fredsskapande åtgärder.
            Om en kon- flikt ändå bryter ut, men kan hejdas, krävs det långsiktiga
            konfliktläkande insatser. Dessa måste också vara inriktade på
            de verkliga underliggande kon- fliktorsakerna. Det innebär verksamhet
            av i princip samma karaktär som den konfliktförebyggande. Har
            en väpnad konflikt brutit ut så kommer behovet av materiella,
            politiska och andra insatser från omvärlden att vara betydligt
            större och kostsammare än om framgångsrika åtgärder genomförts
            i ett före- byggande skede. Det bör ske en ökad samordning mellan
            FN och regionala organ, t.ex. OSSE (Organisationen för säkerhet
            och samarbete i Europa — tidigare ESK), för att åstadkomma ett
            bättre resursutnyttjande. FN:s samarbetet med regio- nala organisationer
            i Afrika, Asien och Latinamerika måste också utvecklas så att
            dessa kan ta ett större ansvar i det konfliktförebyggande arbetet
            och för att tidigt kunna agera i preventivt syfte i ett potentiellt
            konfliktområde.
          </p>
          <p xml:id="i-3yHXj2vtwtug9Zet5exyA4">
            Ett FN:s säkerhetsråd för hållbar utveckling
          </p>
          <p xml:id="i-KSZeum4RxcDB667Z12kLJ1">
            Många av dagens globala hot har sin grund i bristen på hållbar
            utveckling i världen. Det gäller hoten mot miljö och naturresurser,
            det gäller ökade ekono- miska klyftor liksom befolkningsutveckling
            och akuta katastrofer. I en rapport från arbetsgruppen för hållbart
            bistånd (Ds 1994:132) har detta uttryckts på följande sätt:
          </p>
          <p xml:id="i-PD5qBwutCYc4E56rokk39P">
            En ny säkerhetsagenda avtecknar sig. Efter det kalla krigets
            slut har spänning- arna och hoten ändrat karaktär. Hotbilden från
            luften domineras inte längre av kärnvapenmissiler eller bombplansarmador.
            Istället träder nya problem i förgrunden som farlig UV-strålning
            och ett gradvis allt varmare klimat. Hot- bilden från havet domineras
            inte längre av atomubåtar eller hangarfartyg utan av risken för
            en höjning av havsvattennivån och en utarmning av tropikernas
            kustnära områden. De nya hoten mot vår gemensamma säkerhet är
            främst kopplade till fattigdomsproblematiken, den fortsatt snabba
            folkökningen, knappheten på vissa naturresurser samt förstöringen
            av natur och miljö. Ge- mensamt för denna typ av problem är att
            de inte kan lösas med traditionella militära maktmedel.
          </p>
          <p xml:id="i-HsdSyHrCDQMNiSj6by8R1J">
            För att klara dessa olika hotbilder — vid sidan av de militära
            — och dessutom akuta katastrofer, t.ex. livsmedelsbrist och miljöolyckor
            med gränsöverskri- dande konsekvenser, krävs enligt Centerns uppfattning,
            att ett ytterligare sä-
          </p>
          <p xml:id="i-X73JArSmUS9sbT9CJDP2ti">
            Mot. 1994/95 U401
          </p>
          <pb facs="riksdagen-motions-pdf/data/199495/mot_199495_UU_401/mot_199495_UU_401-007.pdf"/>
          <p xml:id="i-5HePZ3fuiVBQWqBNgbk1Xu">
            kerhetsråd etableras inom FN-systemet, parallellt med det nuvarande
            och med motsvarande befogenheter. Även här bör en regional struktur
            eftersträvas. Ba- sen i denna struktur kan vara EECOSOC, CSD,
            UNEP, ECE etc. Rio-konferensen om miljö och utveckling 1992 etablerade
            på miljö- och utvecklingsområdet en FN:s egen ”subsidiaritetsprincip”
            genom lokala Agenda 21, handlingsprogram för 21:a århundradet.
            Samtidigt tydliggjordes FN-systemets låga prioritering av ”mjuka
            värden” för att nå en hållbar ut- veckling. Det är nödvändigt
            att denna undervärdering bryts och byts till dess motsats. Annars
            blir miljö- och utveckling mest ord och lokal handling men utan
            sammanhållande kraft. Tiden är nu mogen för utveckling av ett
            FN:s säkerhetsråd för uthållig utveckling. Detta skulle också
            göra det möjligt att engagera fler av FN-systemets länder i det
            övergripande och förebyggande arbetet. Annars blir de miljö-,
            utvecklings- och sociala världskonferenserna också i fortsättningen
            mer deklarationer än handling. Deklarationernas och resolutionernas
            kraft försvagas efter hand, när resurser och konkreta åtgärder
            ska vidtas. Det moraliska och politiska trycket som utövas genom
            uppfölj- nings- och rapportsystem räcker inte. Detta bör därför
            bli Sveriges, och för- hoppningsvis Nordens — EU:s, handlingslinje
            vid FN-systemets reformering. Detta bör riksdagen ge regeringen
            till känna.
          </p>
          <p xml:id="i-p4PzGZ6vP1XNV6XCkwLKV">
            OSSE - en möjlighet
          </p>
          <p xml:id="i-JtFkeF5KUix2aHtZrD17ww">
            På det europeiska planet är flera säkerhetspolitiska organisationer
            verk- samma. Det är viktigt att det säkerhetspolitiska samarbetet
            har en alleuropeisk karaktär. En ny säkerhetspolitisk uppdelning
            av Europa måste förhindras. OSSE har en viktig roll i det säkerhetspolitiska
            samarbetet med strävan att bygga upp en ny europeisk fredsordning.
            OSSE är redan en alleuropeisk organisation och omfattar såväl
            EU-länderna som stater i Öst- och Centraleu- ropa och det f.d.
            Sovjetunionen. Även Nordamerika och Nordasien finns med i samarbetet.
            OSSE har ett instrument för konfliktförebyggande verksamhet —
            Conflict Prevention Center — med säte i Wien. CPC har dock varken
            mandat eller resur- ser för att spela en tillräckligt aktiv roll
            och agera på ett tidigt stadium i latenta konflikter. Den nyinrättade
            minoritetsombudsmannen är en annan viktig — men begränsad — funktion.
            I utvecklingen av den konfliktförebyggande och krishanterande
            verksam- heten inom OSSE bör Sverige verka för en modell liknande
            den som vi ovan föreslagit för FN:s konfliktförebyggande arbete.
            Inriktningen att ge OSSE ett starkare mandat är positiv. Det är
            viktigt att en utvecklad konfliktförebyggande organisation inom
            OSSE har en förhållandevis oberoende ställning. Den ska självständigt
            an- svara för sin övervakningsverksamhet och ta initiativ till
            de fördjupade studier som bedöms nödvändiga. Detta för att undvika
            politiska låsningar. Först när man kommer i ett skede där det
            är nödvändigt med politisk handling ska avgö- randena hänskjutas
            till politiska organ som ministerrådet eller ämbetsmanna- kommittén
            inom OSSE. OSSE måste få en egen utrednings- och analyskapacitet.
            Det bör dock inte innebära att man bygger upp en omfattande byråkrati.
            I stället bör man arbeta
          </p>
          <p xml:id="i-5tVRwe2tSiDZyWFQKFagaM">
            Mot. 1994/95 U401
          </p>
          <pb facs="riksdagen-motions-pdf/data/199495/mot_199495_UU_401/mot_199495_UU_401-008.pdf"/>
          <p xml:id="i-6vhZjyoUtyczhM2hQ1kydq">
            i samverkan med olika institutioner, organisationer och fristående
            resursper- soner. Kompetensen bör omfatta såväl politiska som
            sociologiska, psykolo- giska, historiska, kulturella, ekonomiska
            och ekologiska områden.
          </p>
          <p xml:id="i-HTWE2ALomtXikNPfYDCEnc">
            Partnerskap för fred
          </p>
          <p xml:id="i-YcUcocKs92pRi6YyYXJf9L">
            Partnerskap för fred, PFF, är en ny form för europeiskt säkerhetspolitiskt
            sam- arbete som tillkommit under 1994 på initiativ av NATO. Sveriges
            medverkan i Partnerskap för fred bör ses som ett komplement till
            vårt FN- och OSSE- engagemang. Samarbetet inom PFF medför inga
            försvarsförpliktelser utan bygger helt på frivilliga åtaganden
            från medlemsstaterna, om de ej beslutar annat. Den svenska medverkan
            får inte ske på andra grunder än den militära alliansfrihetens.
            Till samarbetet inom PFF har inbjudits Nordatlantiska samarbetsrådet,
            NACC, som består av länder från Öst- och Centraleuropa och det
            f.d. Sovjet- unionen samt andra OSSE-stater ”som kan och vill
            bidra till PFF”. Det svenska deltagandet ska i första hand syfta
            till samverkan inom det fredsbevarande området och för att stärka
            demokratiutvecklingen i Öst- och Centraleuropa. Utbildning för
            civila ändamål som t.ex. miljökatastrofer eller humanitära operationer
            anser vi vara viktiga inslag i samarbetet inom PFF. Därför bör
            sådan gemensam utbildning prioriteras. Skulle med tiden Partnerskap
            för fred utvecklas till ett tvingande samarbete mellan de deltagande
            länderna måste självfallet ett svenskt deltagande om- prövas.
            Den svenska säkerhetspolitiken utgår ifrån att vi står utanför
            militär- allianser. Vi kommer i en särskild motion att presentera
            förslag om hur Nordiska rådet ska utvecklas.
          </p>
          <p xml:id="i-674od5puNzYjzk9ur37dor">
            Europeiska unionen
          </p>
          <p xml:id="i-8DJU1df5n9FacHQetpYZV4">
            Den första januari i år blev Sverige fullvärdig medlem. Det ger
            oss möjlighet att fullt ut påverka, verka för en fredlig utveckling
            och rättvis fördelning även inom det europeiska samarbetets ram.
            Ett EU-medlemskap kan bli ett av de viktigaste medlen att förverkliga
            våra utrikespolitiska strävanden, men euro- peiska samarbetets
            väg utesluter inte möjligheten till det enskilda föredömets strategi.
            Genom EU-medlemskapet ökar våra möjligheter att påverka den framtida
            utvecklingen i Europa. Medlemskap utlöser dock frågor — nämligen
            hur tilltron till vår neutralitets- politik påverkas av det utrikes-
            och säkerhetspolitiska samarbete som utveck- las inom EU. Ställningstaganden
            av principiell vikt måste ske med enhällighet. Vi kan inte acceptera
            majoritetsbeslut när det gäller säkerhetspolitik, där vi binds
            till ställningstaganden som vi inte själva stödjer. Det måste
            också finnas utrymme för självständiga ställningstaganden. Maastricht-avtalets
            modell för en gemensam utrikes- och säkerhetspolitik uppfyller
            dessa krav. Alla viktiga ställningstaganden om den gemensamma
            politiken kommer att kräva enhällighet. EU är ingen militärallians,
            och delta-
          </p>
          <p xml:id="i-4UQVUkhewXMKeCY5zXHQRv">
            Mot. 1994/95 U401
          </p>
          <pb facs="riksdagen-motions-pdf/data/199495/mot_199495_UU_401/mot_199495_UU_401-009.pdf"/>
          <p xml:id="i-W9F6jZgdjTYQvgnZZrnWrQ">
            gande i det militära samarbetet inom Västeuropeiska unionen,
            VEU är frivil- ligt. Såväl den gemensamma utrikes- och säkerhetspolitiken
            som VEU:s framtida förhållanden till EU kommer att diskuteras
            vid EU:s regeringskonfe- rens 1996. Eventuella beslut som då förändrar
            utformning och innehåll kom- mer att fattas med enhällighet. Centern
            anser att ett medlemskap i VEU inte kan förenas med Sveriges alliansfrihet.
            Däremot kan Sverige bli observatör i VEU — något som redan ett
            stort antal central- och östeuropeiska länder är. Samtidigt bör
            emellertid klargöras, att observatörsskapet i VEU inte är ett
            steg på vägen mot framtida medlemskap. Detta bör riksdagen ge
            regeringen till känna. Sverige har en tradition av aktiv utrikespolitik.
            I såväl Europarådet som OSSE är vi sedan länge en aktiv och respekterad
            part. Nu när vi är medlemmar i EU måste inriktningen också där
            vara att aktivt påverka vår gemensamma framtid både europeiskt
            och globalt. Deltagandet i det utrikes- och säkerhetspolitiska
            samarbetet inom EU inne- bär ett åtagande att i första hand söka
            påverka den gemensamma politiken. Sveriges globala profil kan
            bli mindre tydlig än tidigare. Däremot får ett fram- gångsrikt
            agerande inom EU större reell effekt på världspolitiken än vad
            en egen svensk linje kan räkna med. I sista hand har vi alltid
            kvar vår suveräna rätt att göra våra egna ställningstaganden i
            FN och annorstädes. Den utrikespolitiska agendan bör i och med
            Sveriges medlemskap i EU innehålla bl.a. följande komponenter:
            — Strävan bör vara en alleuropeisk inriktning av det europeiska
            samarbetet. EU måste stå öppet för alla demokratiska stater och
            det måste vara möjligt för icke-medlemmar att gradvis öka sitt
            samarbete med EU. — EU måste ta ett ökat ansvar för att stödja
            den ekonomiska och ekologiska återhämtningen i Central- och Östeuropa.
            Det hör till de viktigaste åtgär- derna för att trygga fred och
            demokrati i vår världsdel. — En frihandelsinriktad EU-politik
            gentemot resten av världen. Uppdelning av världen i antagonistiska
            handelsblock måste förhindras. — EU:s politik gentemot utvecklingsländerna
            måste präglas av solidaritet och aktivt verka för rättvisare handelsvillkor,
            goda förutsättningar för ka- pital- och kunskapsöverföring. Antalet
            länder som omfattas av gynn- samma handelsvillkor bör utvecklas
            att omfatta alla länder som klassas som ”LDC” (less developed
            countries — de minst utvecklade länderna). Miljökrav enligt bindande
            avtal måste integreras i handelspolitiken.
          </p>
          <p xml:id="i-X2YhfYNvyk5bkWe1e5kxKs">
            Ett medlemskap i EU får således inte innebära att våra ambitioner
            när det gäller alleuropeisk samverkan och avspänning, nedrustning
            och global solida- ritet minskar. Vi bör istället utnyttja EU
            som ett nytt instrument för att nå våra långsiktiga utrikes- och
            säkerhetspolitiska mål.
          </p>
          <p xml:id="i-X9StmpbTJdmtV9Mmzrc61R">
            Europarådet
          </p>
          <p xml:id="i-SsX12bz7zXqxwYE8guTbAK">
            Europarådet har en betydelsefull roll, när det gäller förverkligandet
            av mänsk- liga fri- och rättigheter. De stater som vill vara med
            i en allt vidare alleuro- peisk gemenskap måste acceptera och
            tillämpa den europeiska konventionen om mänskliga fri- och rättigheter.
            Det räcker inte att vara en demokrati i for-
          </p>
          <p xml:id="i-D6vxDtZSux8XwVWiNh9om6">
            Mot. 1994/95 U401
          </p>
          <pb facs="riksdagen-motions-pdf/data/199495/mot_199495_UU_401/mot_199495_UU_401-010.pdf"/>
          <p xml:id="i-6P7mZYfL93JQRaoaKZtRv6">
            mell mening. Därför måste demokratisk utveckling vara en viktig
            del av ER:s mellanstatliga samarbete. Utbildning och demokratistöd
            är därför allt vikti- gare i ER:s verksamhet. Observatörsskap
            kan användas generöst för att stödja demokratiseringsprocessen
            i olika länder under ett omvandlingsskede. Med- lemskap bör däremot
            användas restriktivt. Uteslutning av medlemmar kan vara en viktig
            signal, när länder inte följer demokratiseringsprogram eller inte
            lever upp till skyddet av mänskliga fri- och rättigheter.
          </p>
          <p xml:id="i-2TSvFHLXAfNqMgtoQGdJYn">
            Rättvis ekonomi och ekologisk balans främjar säkerheten
          </p>
          <p xml:id="i-KRQUvN534oYn3rhmL4V1E9">
            Miljöproblemen känner inga gränser. Ska vi kunna bekämpa försurningen,
            rädda hav, öknar och regnskogar, stoppa klimatförändringar och
            uttunningen av ozonlagret krävs ett kraftfullt internationellt
            agerande. Ekonomisk misär är ett hot och ett faktum för miljontals
            människor. Proble- men går inte att lösa utan stöd från världens
            rika länder. Räcker inte solidarite- ten som motiv så borde hotet
            om nya konflikter och nya migrationsvågor göra det. Arbetslöshet,
            fattigdom och konflikter kommer att öka flyktingström- marna till
            de rika länderna. Lösningen på detta problem är inte att stänga
            grän- serna utan istället ett utökat samarbete och fortsatt stöd
            till de fattiga ländernas utveckling. Europa har ett historiskt
            ansvar för att hjälpa tredje världen och bidra till en mer rättvis,
            och därmed säkrare värld. Ska detta lyckas så krävs det större
            grepp än något enskilt land kan åstadkomma. Det handlar inte bara
            om bi- stånd, utan också om de ekonomiska relationerna i sin helhet.
            Detta talar för behovet av starka samarbetsformer och ett effektivt
            interna- tionellt beslutsfattande. Det behövs mer av internationellt
            samarbete. Vi hän- visar här till tidigare förslag om förstärkning
            av FN-systemet. EU kommer att spela en huvudroll när det gäller
            att lösa Europas problem och även bli en mycket viktig aktör på
            det globala planet. FN har också en viktig roll i detta arbete.
            FN:s biståndsorienterade specialorgan har betydelse för resursomfördelningen
            mellan rika och fattiga länder. Målet bör vara att genom FN-systemet
            skapa en global fördelningspolitik som avskaffar de be- roendeförhållanden
            som det bilaterala biståndet ger. FN:s auktoritet när det gäller
            att följa upp och beivra brott mot internationella miljökonventioner
            måste förstärkas. FN bör mer än hittills ges en samordnande och
            policyska- pande roll i de globala utvecklingsansträngningarna.
            Idag är det framför allt Världsbanken som spelar den rollen. Att
            undanröja fattigdom och ekologisk utarmning är väsentligt ur säker-
            hetssynpunkt. För att vi ska få en fredlig och säker värld kommer
            bistånd från världens rika länder att spela en avgörande roll
            under lång tid framöver. FN:s mål att ge 0,7 Zo av ett lands BNI
            (avser faktiskt utbetalda medel) återstår att förverkliga i många
            länder. Sverige måste aktivt verka för att alla EU:s medlemsländer
            uppfyller detta mål. Centerns förslag kring biståndspoli- tiken
            återfinns i en särskild motion.
          </p>
          <p xml:id="i-7PczPcVrpGZfZHdW799mVV">
            Mot. 1994/95 U401
          </p>
          <p xml:id="i-SgHPeymRNTgbKtJz33cASr">
            10
          </p>
          <pb facs="riksdagen-motions-pdf/data/199495/mot_199495_UU_401/mot_199495_UU_401-011.pdf"/>
          <p xml:id="i-TXnhFrk8Gqidf1dtqrk7vv">
            Hemställan Mot. 1994/95 U401
          </p>
          <p xml:id="i-Uu8hQhHBPVAXmvsAT8fhW5">
            Med hänvisning till det anförda hemställs 1. att riksdagen som
            sin mening ger regeringen till känna vad i mo- tionen anförts
            om inriktningen av Sveriges utrikes- och säkerhetspoli- tik, 2.
            att riksdagen som sin mening ger regeringen till känna vad i mo-
            tionen anförts om Sveriges alliansfrihet, dvs. alliansfrihet i
            fred — syf- tande till neutralitet i krig, 3. att riksdagen som
            sin mening ger regeringen till känna vad i mo- tionen anförts
            om Sveriges försvar,! 4. att riksdagen som sin mening ger regeringen
            till känna vad i mo- tionen anförts om arbetet för ett handlingskraftigt
            FN och förstärkning av FN-organen, 5. att riksdagen som sin mening
            ger regeringen till känna vad i mo- tionen anförts om en utbyggd
            konfliktförebyggande organisation inom FN, 6. att riksdagen som
            sin mening ger regeringen till känna vad i mo- tionen anförts
            om behovet av att inrätta en FN-styrka, 7. att riksdagen som sin
            mening ger regeringen till känna vad i mo- tionen anförts om behovet
            av ökad samordning mellan FN och regio- nala organ, t.ex. Organisationen
            för säkerhet och samarbete i Europa (OSSE) för att åstadkomma
            ett bättre resursutnyttjande, 8. att riksdagen som sin mening
            ger regeringen till känna vad i mo- tionen anförts om inrättande
            av ett säkerhetsråd för hållbar utveckling, 9. att riksdagen som
            sin mening ger regeringen till känna vad i mo- tionen anförts
            om modellen av en konfliktförebyggande organisation inom OSSE,
            10. att riksdagen som sin mening ger regeringen till känna vad
            i mo- tionen anförts om OSSE:s utrednings- och analyskapacitet,
            11. att riksdagen som sin mening ger regeringen till känna vad
            i mo- tionen anförts om villkoren för Sveriges deltagande i Partnerskap
            för fred, 12. att riksdagen som sin mening ger regeringen till
            känna vad i mo- tionen anförts om Europarådets roll i den demokratiska
            utvecklingen, 13. att riksdagen som sin mening ger regeringen
            till känna vad i mo- tionen anförts om Sveriges inställning till
            VEU, 14. att riksdagen som sin mening ger regeringen till känna
            vad i mo- tionen anförts om inriktningen av svensk utrikes- och
            säkerhetspolitik i och med Sveriges medlemskap i EU, 15. att riksdagen
            som sin mening ger regeringen till känna vad i mo- tionen anförts
            om FN:s auktoritet när det gäller att följa upp och beivra brott
            mot internationella miljökonventioner, 16. att riksdagen som sin
            mening ger regeringen till känna vad i mo- tionen anförts om en
            rättvis ekonomi och ekologisk balans för att främja säkerheten.
          </p>
          <pb facs="riksdagen-motions-pdf/data/199495/mot_199495_UU_401/mot_199495_UU_401-012.pdf"/>
          <p xml:id="i-GZkEb9q73QPZdarBGCLEyf">
            Stockholm den 23 januari 1995 Olof Johansson (c) Per-Ola Eriksson
            (c) Agne Hansson (c)
          </p>
          <p xml:id="i-XWVYVXT8aj6VAPr6FLCRs4">
            Marianne Andersson (c)
          </p>
          <p xml:id="i-CmTUZHeFZCzdwv8vKksraq">
            I Yrkande 3 hänvisat till FöÖU
          </p>
          <p xml:id="i-Q9uf5eVc7QxfaiGHPvcqpZ">
            Mot. 1994/95 U401
          </p>
          <p xml:id="i-UoaJkcrMjqScPFnNquAa14">
            Helena Nilsson (c) Andreas Carlgren (c)
          </p>
          <p xml:id="i-9TpiXRGkjmkK6vxfEdU3ZQ">
            Elving Andersson (c)
          </p>
          <p xml:id="i-Lh2zu1PvsqUY1qumDR7UY2">
            12
          </p>
        </div>
      </div>
    </body>
  </text>
</TEI>
