<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200809-MJU-00025">
  <teiHeader>
    <fileDesc>
      <titleStmt>
        <title>med anledning av prop. 2008/09:214 Hållbart skydd av naturområden</title>
        <author corresp="i-NW2TEoH8XmW9aSn2aKJ8EA">av Anders Ygeman m.fl. (s)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>med anledning av prop. 2008/09:214 Hållbart skydd av naturområden</title>
          <idno type="rdwebb">GW02MJ25</idno>
          <rs type="number">MJ25</rs>
          <orgName type="comitteeAbbreviation">MJU</orgName>
          <ref type="dokument_url_text">http://data.riksdagen.se/dokument/GW02MJ25/text</ref>
          <ref type="dokument_url_html">http://data.riksdagen.se/dokument/GW02MJ25</ref>
          <ref type="dokumentstatus_url_xml">http://data.riksdagen.se/dokumentstatus/GW02MJ25</ref>
          <ref type="doc">http://data.riksdagen.se/fil/D9C84ECE-658A-4E69-9111-53A685BDABF8</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-NW2TEoH8XmW9aSn2aKJ8EA</idno>
            <name>Anders Ygeman</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-Uxe3rhosBnSZpqJX5d7gpy</idno>
            <name>Carina Ohlsson</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-MKm68HiDPih8eisvsh6GJg</idno>
            <name>Bo Bernhardsson</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-JfXS8EFEqMfBiyryszrVvW</idno>
            <name>Ann-Kristine Johansson</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-FrC3WwfjWAuoWu4BnbedDa</idno>
            <name>Jan-Olof Larsson</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-B34sv9ytsiioT1XaQtyXUo</idno>
            <name>Helén Pettersson i Umeå</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-82JYkSfoXnEHz2Cm1hUTA2</idno>
            <name>Aleksander Gabelic</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-Vw3jBQw26TxFbXrsoKmCH2</idno>
            <name>Roland Bäckman</name>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="basedOn" xml:id="i-4GwdAEMino2e3XZr9GceEs"/>
        <correspContext corresp="i-4GwdAEMino2e3XZr9GceEs">
          <ref>Proposition 2008/09:214</ref>
        </correspContext>
        <correspAction xml:id="i-82bAf7BbCkqbwzQNDeNvVj" type="signed"/>
        <correspContext corresp="i-82bAf7BbCkqbwzQNDeNvVj">
          <note type="signatory" corresp="i-NW2TEoH8XmW9aSn2aKJ8EA"/>
          <note type="signatory" corresp="i-Uxe3rhosBnSZpqJX5d7gpy"/>
          <note type="signatory" corresp="i-MKm68HiDPih8eisvsh6GJg"/>
          <note type="signatory" corresp="i-JfXS8EFEqMfBiyryszrVvW"/>
          <note type="signatory" corresp="i-FrC3WwfjWAuoWu4BnbedDa"/>
          <note type="signatory" corresp="i-B34sv9ytsiioT1XaQtyXUo"/>
          <note type="signatory" corresp="i-82JYkSfoXnEHz2Cm1hUTA2"/>
          <note type="signatory" corresp="i-Vw3jBQw26TxFbXrsoKmCH2"/>
        </correspContext>
        <correspAction type="referral" xml:id="i-24kjrKTG9GspL4GYWnw2MP">
          <date when="2009-06-23"/>
        </correspAction>
        <correspAction type="dismissal" xml:id="i-V9i3yrc4FR3R3dG6sj8dV5">
          <date when="2009-06-23"/>
        </correspAction>
        <correspAction type="dismissal" xml:id="i-SqfkdQWvoWCkqGf586X5CL">
          <date when="2009-06-23"/>
        </correspAction>
        <correspAction type="transfer" xml:id="i-ThMS9LfmJP6WitTbv9xeuJ">
          <date when="2009-06-17"/>
        </correspAction>
        <correspAction type="submission" xml:id="i-H21Acg6t9fdT9ibrxZx7DX">
          <date when="2009-06-17"/>
        </correspAction>
        <correspAction type="assigned" xml:id="i-5nPyADyaLPCszhUWWtcevi"/>
        <correspContext corresp="i-5nPyADyaLPCszhUWWtcevi">
          <ref type="assignedTo">Miljö- och jordbruksutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="motProposal" subtype="förslag">
          <head xml:id="i-35osxdF3MwYpE8L2g8L1S8">
            Förslag till riksdagsbeslut
          </head>
          <list style="ol">
            <item xml:id="i-2dNuFQczpBM7VRpCj9A3dv">
              Riksdagen beslutar att skjuta på ikraftträdandet av lag om ändring
              i miljöbalken, lag om ändring i lagen (1998:811) om införande
              av miljöbalken och lag om ändring i skogsvårdslagen (1979:429)
              till den 1 juli 2010.
            </item>
            <item xml:id="i-HttkBjNUXcjFfR3bk7E9fU">
              Riksdagen tillkännager för regeringen som sin mening vad som
              anförs i motionen om att återkomma med en plan för att uppnå de
              miljökvalitetsmål som rör långsiktigt skydd av naturområden.
            </item>
            <item xml:id="i-HySXqam6Fpyi1arTk31daW">
              Riksdagen tillkännager för regeringen som sin mening vad som
              anförs i motionen om att resurserna till skydd av områden med
              höga naturvårdsvärden måste öka.
            </item>
            <item xml:id="i-R8mfZHDmpAq5CCG1mW8G9P">
              Riksdagen tillkännager för regeringen som sin mening vad som
              anförs i motionen om att använda befintliga nätverk och samarbeten
              för regional samverkan.
            </item>
            <item xml:id="i-JDeNnYfoyZkvS7GMWbcove">
              Riksdagen tillkännager för regeringen som sin mening vad som
              anförs i motionen om vikten av att naturvårdsavtalen bör omfatta
              längre tidsperioder för att ge långsiktigt skydd och minska de
              administrativa kostnaderna.
            </item>
            <item xml:id="i-ZsAtYUcP3VvWVPDgSXzfj">
              Riksdagen beslutar att det ska föreligga synnerliga och inte
              enbart särskilda skäl för att ge dispens för biotopskyddsområden.
            </item>
          </list>
        </div>
        <div type="motContent">
          <head type="h1" xml:id="i-VdXbhU3dX79u9AfNhWa3B8">
            Motivering
          </head>
          <p xml:id="i-Gsd4w4QvPDNxwWsG5QfUv2">
            Vi socialdemokrater menar att omsorgen om kommande generationer
            är en självklar utgångspunkt när vi nu möter framtidens globala
            och nationella miljöutmaningar.
          </p>
          <p xml:id="i-DVtE2E4UbFBpyHRf4tzGkg">
            Ett av miljöpolitikens viktigaste mål är att bevara den biologiska
            mångfalden. Arterna och deras livsmiljöer måste värnas. Det handlar
            ytterst om att ge mänskligheten en chans till överlevnad.
          </p>
          <p xml:id="i-UTDE2zMoHgY99zUHYmisBC">
            Riksdagen antog 1999 en ny struktur för miljömålsarbetet och
            fastställde 15 nationella miljökvalitetsmål, vilka 2005 kompletterades
            med ett 16:e miljökvalitetsmål. Målen beskriver de egenskaper
            som natur- och kulturmiljön måste ha för att samhällsutvecklingen
            ska vara miljömässigt hållbar. Miljöarbetet bedrivs utifrån de
            16 miljökvalitetsmålen, som syftar till att främja människors
            hälsa, värna den biologiska mångfalden och naturmiljön, ta till
            vara kulturmiljön och de kulturhistoriska värdena, bevara ekosystemens
            långsiktiga produktionsförmåga samt trygga en god hushållning
            med naturresurserna.
          </p>
          <p xml:id="i-VUrNETisNhMLEchqKtsgtF">
            I samhället finns i dag en bred samsyn om sektorsansvaret för
            miljön, som innebär att varje samhällssektor ska ta sitt ansvar
            för de miljöfrågor som är kopplade till respektive sektors verksamhet.
            De socialdemokratiska regeringarna har under åren utvecklat detta
            sektorsansvar, bl.a. genom att myndigheter, företag och andra
            organisationer inom olika samhällssektorer ska ta ansvar för miljöfrågor
            inom sina verksamhetsområden. Myndigheten och aktörerna inom sektorn
            ska också integrera miljöfrågorna i sin verksamhet så att sektorns
            negativa miljöpåverkan kan minskas och den positiva miljöpåverkan
            förstärkas och därmed bidra till att uppnå miljökvalitetsmålen
            som en del i en hållbar utveckling. Det är av största vikt att
            uppnå lokalt och folkligt engagemang för miljökvalitetsmålen.
          </p>
          <p xml:id="i-TBa6R7AmXEDHBFPGfyhGyF">
            Vi vill i det sammanhanget kritisera Miljödepartementet för att
            regelmässigt presentera innehållet i propositioner utan att varken
            journalister eller oppositionen får tillgång till propositionen.
            I vissa fall dröjer det upp till en vecka innan propositionen
            lämnas till riksdagen. Departementets metod leder till ett demokratiskt
            underskott och försvårar den folkförankring som krävs för en lyckad
            miljöpolitik.
          </p>
          <p xml:id="i-Bas7W975gMdawLezs8pD5M">
            Vi ställer oss också kritiska till det snabba ikraftträdandet
            av lagen, som föreslås ske den 1 januari 2010. Propositionen behandlas
            i riksdagen först i oktober, och det behövs mer tid för berörda
            myndigheter och kommuner att förbereda sig. Vi menar att ikraftträdandet
            bör skjutas fram till den 1 juli 2010 för att möjliggöra en bättre
            demokratisk förankring och nödvändiga förberedelser. Riksdagen
            bör ge regeringen till känna vad som här anförs om att skjuta
            på ikraftträdandet av lagen om ändring i miljöbalken, lagen om
            ändring i lagen (1998:811) om införande av miljöbalken och lagen
            om ändring i skogsvårdslagen (1979:429), till den 1 juli 2010.
          </p>
          <head type="h2" xml:id="i-ShqLPtS2uzj5SYDCRKJM8Y">
            Biologisk mångfald
          </head>
          <p xml:id="i-7VnEUcH1x1PTNxYviP3Jh1">
            Problemen med att bevara ett rikt växt- och djurliv är sedan
            länge kända. Olika utvärderingar, bl.a. de som gjorts av Miljömålsrådet,
            bekräftar att miljöarbetet går för långsamt framåt. Därför blir
            det svårt att nå målen för en rad av miljökvalitetsmålen, att
            stoppa förlusten av biologisk mångfald och att säkra livsviktiga
            ekosystemtjänster.
          </p>
          <p xml:id="i-AeyjHeErnVfiBzbBUvBx8T">
            Förlusten av biologisk mångfald måste hejdas. Nya modeller måste
            tas fram för att skydda viktiga naturområden: skogar, hav, sjöar
            och vattendrag. Nya arbetsformer måste utvecklas som uppmuntrar
            och tar till vara det folkliga engagemanget, inte minst, vad gäller
            skydd av skogsmark och berörda markägares eget engagemang.
          </p>
          <p xml:id="i-VVE2KZY5krMacydNpPi3jR">
            Propositionen Hållbart skydd av naturområden är ett försök att
            göra det. Den sammanfattande slutsatsen är emellertid att de ekonomiska
            resurser som står till förfogande för bevarandet av den biologiska
            mångfalden urholkas så kraftigt att de goda ambitioner som också
            finns inte kommer att kunna förverkligas.
          </p>
          <p xml:id="i-He5KUFm1GwScJUYqUrjDSB">
            Skyddet av skog och skogsmark är av största vikt för bevarandet
            av den biologiska mångfalden och tar alltså stor plats i propositionen.
            Skogen och skogsmarken är en nationell tillgång som ska skötas
            så att den långsiktigt och uthålligt ger god avkastning, samtidigt
            som den biologiska mångfalden behålls.
          </p>
          <p xml:id="i-WFfwCRNkvZHi1aqbtZBnVP">
            Förväntningarna på vår svenska skog är höga. Den är betydelsefull
            för människors möjlighet till rekreation och förbättrad hälsa.
            Den bidrar till upplevelseturismen, som är en växande sektor med
            stor ekonomisk potential. Den uppfyller mångas behov av grönområden
            för friluftsliv. Vid utformandet av skogspolitiken måste hänsyn
            tas till det rörliga friluftslivets intressen.
          </p>
          <p xml:id="i-NvA6UvS5dgY24sNT22JSZq">
            Som en av världens främsta skogsnationer, den största inom EU
            och tillhörande de nio länder i världen som har mer än 65 procent
            av landarealen täckt av skog, är vi också en internationell föregångare.
            Sverige har en pedagogisk uppgift i arbetet för ett långsiktigt
            hållbart skogsbruk.
          </p>
          <p xml:id="i-7mqknu73EytBgZfn4pFhfb">
            Grunden för den skogspolitik som bedrevs fram till regeringsskiftet
            2006 och som beslutades av en enig riksdag 1993 bygger på principen
            om omsorg gentemot kommande generationer. Skogen ska vårdas och
            nyttjas så att vi alla, våra barn, barnbarn och barnbarnsbarn,
            får del av dess nyttigheter. Skogsägarna gavs i beslutet ett övergripande
            praktiskt och ekonomiskt ansvar för skogsbruket kombinerat med
            en ökad frihet för hanteringen av den enskilda skogstillgången.
            1993 års beslut tog också upp vårt internationella ansvar, i enlighet
            med FN:s beslut om hållbart brukande av alla typer av skogar.
          </p>
          <p xml:id="i-HFtsmnjryNArHHX3n1nbua">
            Vi vill också betona att avvägningen mellan de två jämställda
            skogspolitiska målen, miljömålet och produktionsmålet, är en grundläggande
            uppgift, och vi har med oro konstaterat att regeringen i december
            förra året gjorde flera förändringar i Skogsstyrelsens regleringsbrev
            som innebär att naturvårdsuppdraget tonas ned.
          </p>
          <head type="h2" xml:id="i-Ub9fXLmPEtaUtUgYJTZX5f">
            Urholkning av resurserna
          </head>
          <p xml:id="i-Wh3a1QcHAHb5hw2ThLHbnL">
            Den samlade innebörden av propositionens förslag är att politiken
            för att värna naturen och den biologiska mångfalden försvagas.
          </p>
          <p xml:id="i-Kn3d6Mb1qrk9XBD7YERM9n">
            Vi socialdemokrater menar att det är en riktig politik att använda
            statens skogsinnehav för att klara miljömålen. Liksom det är viktigt
            med åtgärder för att öka det lokala engagemanget och delaktigheten.
            En översyn av ersättningarna och borttagandet av toleransavdraget
            kan bidra till det. Vi vill dock betona att skogs- och markägaren
            har ett ansvar för miljövården och naturskyddet som följer av
            just ägarrollen.
          </p>
          <p xml:id="i-TNkxbTntMEgRnWv4KJbNef">
            Vi socialdemokrater har tidigare själva föreslagit och ställer
            oss nu bakom förslagen att staten på sin egen mark säkerställer
            ett långsiktigt skydd av områden med höga naturvärden. Det handlar
            om inventerade marker på Statens fastighetsverks och Fortifikationsverkets
            markinnehav. Den del av Fastighetsverkets skog som efter inventering
            klassats som skyddsvärd bör permanent kunna undantas från skogsbruk,
            och vissa områden bör kunna bli naturreservat. Vi ifrågasätter
            varför regeringen inte ersatte Svea skog men nu ersätter Fastighetsverket
            för skydd av områden med höga naturvärden. Regeringens politik
            innebär att tillräckliga medel inte kommer att finnas för att
            uppnå miljömålet Levande skogar. Vi har i vårt budgetalternativ
            föreslagit 50 miljoner kronor mer till berörda ändamål. Riksdagen
            bör ge regeringen till känna vad som här anförs om att resurserna
            till skydd av områden med höga naturvårdsvärden måste öka.
          </p>
          <p xml:id="i-BKU76T4zrzFYGJqocqQ5Cv">
            Det stora problemet med regeringens förslag är att man genom
            att stora summor ska användas för att staten ska ersätta sig själv
            kraftigt urholkar anslaget för biologisk mångfald och därmed möjligheterna
            att nå miljömålen.
          </p>
          <p xml:id="i-SQdSiz5idywCzMfHZ1vWD3">
            Regeringen skriver att delmålet om formellt skydd av skogsmark
            ligger inom räckhåll till 2010. Men skogar med mycket höga skyddsvärden
            avverkas emellertid alltjämt, och nyckelbiotoper avverkas i en
            ökande omfattning. Även om kunskapsläget om skyddsvärda skogar
            är relativt gott finns det värdefulla skogar som inte har kartlagts
            i tidigare inventeringar.
          </p>
          <p xml:id="i-TJD4jVvaRhv5KzM7PpsRY5">
            Vi kan konstatera att det statliga skogsägandet (Sveaskog, Statens
            fastighetsverk och Fortifikationsverket) är en helt avgörande
            förutsättning för de insatser som görs, dels genom att stora områden
            skyddas där, dels genom att statlig skog används som ersättningsmark
            till privata skogsägare. Delmålet är inom räckhåll, men det förutsätter
            alltså att tillräckliga ekonomiska resurser kan frigöras för att
            användas för ekonomisk ersättning till markägare, men också för
            att inventera skyddsvärd skog och för andra insatser.
          </p>
          <p xml:id="i-ApEFk5Ro3CAeAhrpbGjjL8">
            Vad som ovan anförts om att riksdagen begär att regeringen återkommer
            med en plan för att uppnå miljökvalitetsmålet som rör långsiktigt
            skydd av naturområden, bör riksdagen tillkännage för regeringen
            som sin mening.
          </p>
          <head type="h2" xml:id="i-9Gr72Hx7CDD4BP6xsdaAv6">
            Bredare arbetssätt och förbättrad samverkan
          </head>
          <p xml:id="i-6hYohjdBry2gx2rwJhV4mC">
            För att nå de miljökvalitetsmål som rör långsiktigt skydd av
            naturområden krävs ett system av olika insatser. Skyddsformerna
            nationalpark, naturreservat och biotopskyddsområde utgör basen
            i det formella skyddet av värdefulla naturområden. För att öka
            engagemanget bland brukare och markägare vill regeringen verka
            för ökad delaktighet och uppdrar åt myndigheten att utveckla arbetsformer.
            Vi socialdemokrater vill betona att det inte bara handlar om att
            engagera skogsägare och näringsliv utan hela lokalsamhället i
            skogspolitiken. För att uppnå de ambitiösa målen för skogspolitiken
            krävs både åtgärder och ekonomiska medel.
          </p>
          <head type="h3" xml:id="i-Sij2ebZiasamtuK3eancUL">
            Kometprogrammet kan förtydligas
          </head>
          <p xml:id="i-5ZHo1YZqXnfujCoTCjAyBf">
            Kometprogrammet är ett samverkansprogram som innebär att markägare
            kan ta initiativ till bevarandeåtgärder för skydd av natur, särskilt
            skogar med höga naturvärden. Programmet initieras i fem områden
            med början 2010. Detta ställer vi socialdemokrater oss bakom,
            men liksom Sveriges lantbruksuniversitet menar vi att det är en
            stor brist att man inte redogör för hur de föreslagna åtgärderna
            ska komplettera nuvarande arbetsmetoder.
          </p>
          <head type="h3" xml:id="i-61tFJ3AgeVe7TyR4mGCh9J">
            Samverkansgrupper för naturvård på regional nivå
          </head>
          <p xml:id="i-K4Wmivj3jaSUXKm9KfbaSf">
            Vi socialdemokrater vill understryka behovet av samverkan mellan
            olika aktörer inom naturvården för ett framgångsrikt arbete, men
            vi menar att regeringen i stället för att införa nya samverkansgrupper
            på regional nivå bör använda och utveckla befintliga nätverk och
            samarbetsorgan. Liksom flera remissinstanser påpekar är det resurskrävande
            att upprätta nätverk, och i dag finns redan fungerande samverkansgrupper,
            t.ex. Skogsstyrelsens regionala sektorsråd. Vi socialdemokrater
            menar därför att regeringen bör använda befintliga nätverk och
            samarbetsformer för regional samverkan. Riksdagen bör ge regeringen
            till känna vad som här anförs om att använda befintliga nätverk
            och samarbeten för regional samverkan.
          </p>
          <head type="h3" xml:id="i-YRGRY1st2sYo5VA514Ewdu">
            Ökad användning av naturvårdsavtal
          </head>
          <p xml:id="i-6cy9TPYC4oGpPWGWjsp11a">
            Naturvårdsavtal är en skyddsform som tar till vara markägarnas
            vilja och intresse att bidra i naturvården. För att stärka den
            lokala förankringen och samverkan med markägare anser regeringen
            att användningen av naturvårdsavtal bör öka. För att uppnå detta
            föreslår regeringen att formerna för naturvårdsavtal utvecklas
            med ersättningsnivåer som bidrar till att göra avtalen attraktivare.
            Ersättningsnivåerna ska ses över med den inriktningen. Vi socialdemokrater
            ser gärna en sådan översyn men vill understryka att en sådan förändring
            innebär ökade kostnader.
          </p>
          <p xml:id="i-TEfNvggt5bMJY444GcNtPa">
            Vi vill betona vikten av att naturvårdsavtalen skrivs för en
            längre tidsperiod, vilket både ger en bättre långsiktighet i skyddsåtgärderna
            och minskar de administrativa kostnaderna. Ökad användning av
            naturvårdsavtal får inte leda till att det sluts fler korta avtal
            där marken sedan avverkas i alla fall. En annan sak är att korta
            avtal kan användas där man behöver göra specifika åtgärder. Riksdagen
            bör ge regeringen till känna vad som här anförs om vikten av att
            naturvårdsavtalen omfattar längre tidsperioder för att ge långsiktigt
            skydd och minska de administrativa kostnaderna.
          </p>
          <p xml:id="i-PGbfTrw5ZNF1szBgDJtDnZ">
            Vi ställer oss positiva till att det ska ske en harmonisering
            av Skogsstyrelsens och länsstyrelsernas tillämpning av naturvårdsavtal.
            Vi ställer oss däremot tveksamma till den nya skyddsformen fastighetsavtal.
            Det är oklart vilka konsekvenser detta kan få för det generella
            sektorsansvaret och huruvida dessa arealer ska räknas som långsiktigt
            skyddade och därmed ingå i arealmålen. Vi vill också i det här
            sammanhanget betona att det finns ett naturvårdsansvar som följer
            med ägaransvaret och åvilar varje skogsägare. Många skogsägare
            tar i dag ett stort sådant ansvar utan att få ersättning för det.
          </p>
          <p xml:id="i-5YC1ePYKKKaCwknZzQyDGR">
            Regeringens förslag att engagera näringslivet är lovvärt, men
            vi saknar konkreta förslag på hur detta ska uppnås.
          </p>
          <head type="h3" xml:id="i-Pd3fqDxJWgNnUvenDwfoQ4">
            Ändring av biotopskyddsområdena
          </head>
          <p xml:id="i-SDLS7WPS8nFZHhHtJUMxY3">
            Vi ser positivt på att en myndighet eller kommun får besluta
            att ett område ska utgöra ett biotopskyddsområde. Inom ramen för
            den lokala och ibland regionala översiktsplaneringen bör diskuteras
            vilka biotoper som behöver ett särskilt skydd och på vilket sätt
            detta ska genomföras i samråd med bl.a. berörda markägare. En
            effektiv process måste bygga på en tillit till kommunernas och
            länsstyrelsens löpande samarbete och inte på en alltmer detaljerad
            central lagstiftning eller styrprocess.
          </p>
          <p xml:id="i-8s3Kd3mFZtVkUM3vjpUCqV">
            Men när det gäller möjligheterna att ge dispens för områden som
            utpekats som biotopskyddsområde och ändringar i miljöbalken vill
            vi socialdemokrater att det ska föreligga synnerliga och inte
            enbart särskilda skäl för att ge sådana dispenser, av det skälet
            att tröskeln för sådana dispenser måste vara hög. Riksdagen bör
            ge regeringen till känna vad som här anförs om att det ska föreligga
            synnerliga och inte enbart särskilda skäl för att ge dispens för
            biotopskyddsområden
          </p>
          <head type="h3" xml:id="i-2uhjxfJBd7fxbxkVkWjKsL">
            Lokala naturvårdsprojekt
          </head>
          <p xml:id="i-KuzpPtZpeQcUF4Trw68pY5">
            I syfte att stärka det lokala engagemanget i naturvårdsfrågor
            införde den socialdemokratiska regeringen Lonaprogrammet. Satsningen
            har utvärderats av Naturvårdsverket, och utvärderingen visar att
            projektet varit framgångsrikt. Under åren 20042006 beviljades
            90 % av landets kommuner statliga bidrag till 1 525 naturvårdsprojekt.
            Då bidragen endast innebar en delfinansiering har kommuner och
            andra lokala aktörer satsat både egna pengar och arbetstid. Under
            de tre åren beviljades bidrag på 285 miljoner kronor till projekt
            som har omsatt över 700 miljoner kronor. Exempelvis har insatser
            lett till nya stigar och andra anordningar för ett aktivt friluftsliv,
            skötsel av ängs- och hagmarker, anläggande av våtmarker och projekt
            med naturpedagogik som involverat skola och barnomsorg. Vidare
            har det lett till informationsinsatser om naturen, framtagande
            av naturvårdsprogram och underlag för nya kommunala naturreservat.
            Utvärderingen visar att Lona har bidragit till uppfyllelsen av
            de miljökvalitetsmål som har anknytning till naturvård och friluftsliv:
            Levande sjöar och vattendrag, Hav i balans samt levande kust och
            skärgård, Myllrande våtmarker, Levande skogar, Ett rikt odlingslandskap,
            Ett rikt växt- och djurliv samt God bebyggd miljö. Vi ställer
            oss positiva till att den socialdemokratiska satsningen återinförs.
          </p>
          <head type="h2" xml:id="i-YB5nPVYGouRd42ixD26BW">
            Politik för gröna jobb
          </head>
          <p xml:id="i-U4kwLSQUuK5YWsW6m3gGxX">
            Vi ställer oss även bakom regeringens förslag om skötsel av skyddad
            natur och välkomnar att det ger gröna jobb. Samtidigt bör det
            påpekas att de arbetsmarknadsåtgärder som den tidigare socialdemokratiska
            regeringen infört och som Skogsstyrelsen använde för liknande
            insatser omedelbart avskaffades av den borgerliga regeringen.
            Den socialdemokratiska satsningen på gröna jobb gav ett mervärde
            till såväl skogsnäringen som besöksnäringen och det rörliga friluftslivet.
            Gröna jobb innebar en satsning på att de som stod långt från arbetsmarknaden
            kunde komma tillbaka till jobb eller studier. Det tycks nu som
            att regeringen äntligen anammat den socialdemokratiska politiken
            som man tidigare med ett pennstreck strök bort.
          </p>
        </div>
        <div type="motSignatures">
          <list>
            <item xml:id="i-Es7za8WnP9AaBJueeq1mHf" who="i-NW2TEoH8XmW9aSn2aKJ8EA">
              Anders Ygeman (s)
            </item>
            <item xml:id="i-LQ2G9BgMcANbPcyUYyQA8A" who="i-Uxe3rhosBnSZpqJX5d7gpy">
              Carina Ohlsson (s)
            </item>
            <item xml:id="i-Uo2B5itsbe3URpAgJhmkEY" who="i-MKm68HiDPih8eisvsh6GJg">
              Bo Bernhardsson (s)
            </item>
            <item xml:id="i-7XwyTvVzMqN6uB4uWfSPrm" who="i-JfXS8EFEqMfBiyryszrVvW">
              Ann-Kristine Johansson (s)
            </item>
            <item xml:id="i-HyAEvEgtp1YYZXf31u3jM7" who="i-FrC3WwfjWAuoWu4BnbedDa">
              Jan-Olof Larsson (s)
            </item>
            <item xml:id="i-D979E1W9gWf6386RWQLboq" who="i-B34sv9ytsiioT1XaQtyXUo">
              Helén Pettersson i Umeå (s)
            </item>
            <item xml:id="i-X1QCVrit8GT7UzpLBVYqk7" who="i-82JYkSfoXnEHz2Cm1hUTA2">
              Aleksander Gabelic (s)
            </item>
            <item xml:id="i-2nkQpbi7Q8TAkACp8FAvpJ" who="i-Vw3jBQw26TxFbXrsoKmCH2">
              Roland Bäckman (s)
            </item>
          </list>
        </div>
      </div>
    </body>
  </text>
</TEI>
