<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201112-AU-00302">
  <teiHeader>
    <fileDesc>
      <titleStmt>
        <title>Sänkt normalarbetstid för jobb, livskvalitet och miljö</title>
        <author corresp="i-DLt3BwBDVwBxqxVEki5m5B">av Annika Lillemets m.fl. (MP)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Sänkt normalarbetstid för jobb, livskvalitet och miljö</title>
          <idno type="rdwebb">GZ02A302</idno>
          <rs type="number">A302</rs>
          <orgName type="comitteeAbbreviation">AU</orgName>
          <ref type="dokument_url_text">http://data.riksdagen.se/dokument/GZ02A302/text</ref>
          <ref type="dokument_url_html">http://data.riksdagen.se/dokument/GZ02A302</ref>
          <ref type="dokumentstatus_url_xml">http://data.riksdagen.se/dokumentstatus/GZ02A302</ref>
          <ref type="doc">http://data.riksdagen.se/fil/548859C1-D4C0-402B-91BD-102304793D51</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-UFTZBKNRWWLXUXAtcCcVfH</idno>
            <name>Tina Ehn</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-DLt3BwBDVwBxqxVEki5m5B</idno>
            <name>Annika Lillemets</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-FeVXF7pVocmUfQoPXGuJKR</idno>
            <name>Valter Mutt</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-XSuWURvcJRjSbVSYUBBuD2</idno>
            <name>Stina Bergström</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-VRHymVx7EsX48sg7b5qmpS</idno>
            <name>Jan Lindholm</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-iThmkGNxBe7XUsT8b92pZ</idno>
            <name>Jabar Amin</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-WiqDKJJmj5EuWBrRv12fKL" type="signed"/>
        <correspContext corresp="i-WiqDKJJmj5EuWBrRv12fKL">
          <note type="signatory" corresp="i-UFTZBKNRWWLXUXAtcCcVfH"/>
          <note type="signatory" corresp="i-DLt3BwBDVwBxqxVEki5m5B"/>
          <note type="signatory" corresp="i-FeVXF7pVocmUfQoPXGuJKR"/>
          <note type="signatory" corresp="i-XSuWURvcJRjSbVSYUBBuD2"/>
          <note type="signatory" corresp="i-VRHymVx7EsX48sg7b5qmpS"/>
          <note type="signatory" corresp="i-iThmkGNxBe7XUsT8b92pZ"/>
        </correspContext>
        <correspAction xml:id="i-Ds5xkjqXzCUe1XLJ4FisCa" type="numbering">
          <date when="2011-10-06"/>
        </correspAction>
        <correspAction xml:id="i-RpLEHw7i4tiEN8FEBR3zQz" type="submission">
          <date when="2011-10-04"/>
        </correspAction>
        <correspAction xml:id="i-EhcSHEMRXpX7f5soJBn9R8" type="transfer">
          <date when="2011-10-02"/>
        </correspAction>
        <correspAction xml:id="i-GrTxxJREtoZcURu5b4u7c2" type="assigned"/>
        <correspContext corresp="i-GrTxxJREtoZcURu5b4u7c2">
          <ref type="assignedTo">Arbetsmarknadsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="motProposal" subtype="förslag">
          <head xml:id="i-UJj7oegfSELgU8NMMuwSgB">
            Förslag till riksdagsbeslut
          </head>
          <list style="ol">
            <item xml:id="i-5QUnt3e21TBcTq1xqfZAut">
              Riksdagen tillkännager för regeringen som sin mening vad som
              anförs i motionen om att låta utreda hur normalarbetstiden i ett
              första steg kan sänkas till 35 timmar i veckan.
            </item>
            <item xml:id="i-GfVVswAwL1g3Q26gN4JCEc">
              Riksdagen tillkännager för regeringen som sin mening vad som
              anförs i motionen om att låta utreda hur kommuner och landsting
              kan stödjas och uppmuntras att öka sin öppenhet för olika arbetstidsmodeller
              och även erbjuda initiativ till arbetstids­förkortning med bibehållen
              lön i kommuner och landsting.
            </item>
          </list>
        </div>
        <div type="motContent">
          <head xml:id="i-8KrSX369Y6q94Yek6npwZG" type="h1">
            Bakgrund
          </head>
          <p xml:id="i-JJiB5ZWqebi2Cqhr9oqFtg">
            Arbetsfördelningen i Sverige blir allt mer ojämn. Många lönearbetar
            mer än vad som är bra för dem själva och för jorden, medan andra
            inte arbetar alls.
          </p>
          <p xml:id="i-KipSU8FRKMxoaLHci51Ja2">
            I dagens läge med massarbetslöshet och allt mer övertidarbete
            i Sverige är det mer angeläget än någonsin att dela mer rättvist
            på lönearbetet. I Långtidsutredningen (1980) påpekades att utan
            1970-talets arbetstidsförkortning hade det funnits 500 000 färre
            jobb då. En sådan klarsyn behövs mer än någonsin. En lägre heltidsnorm
            kan vara ett sätt att minska arbetslösheten som åter måste beaktas.
          </p>
          <p xml:id="i-6QBYXxEQXSK6ASJtKjir13">
            Vetenskapliga och tekniska framsteg leder till ständigt ökande
            arbetsproduktivitet, det vill säga att allt färre kan producera
            allt mer. Statistik från OECD visar att detta medför att mängden
            tillgängligt lönearbete per person i den industrialiserade världen
            minskat sedan 1970. Eftersom man i flertalet OECD-länder tar ut
            en allt mindre del av produktivitetsökningarna som sänkt arbetstid
            har den konjunkturoberoende så kallade strukturarbetslösheten
            ökat. Den kan minskas om BNP-tillväxten är större än produktivitetsökningen.
            En sådan strategi är ekologiskt ohållbar om inte energi- och resurseffektiviseringen
            i BNP är större än tillväxten. Hittills har emellertid effektiviseringarna
            ätits upp av ökad konsumtion. Det är inte realistiskt att hoppas
            på att ständig ekonomisk tillväxt och ständigt ökad konsumtion
            i redan rika länder ska åstadkomma ökad sysselsättning, särskilt
            inte med hänsyn till miljön. En tillväxt som bygger på större
            resursuttag än vad ekosystemen förmår återskapa är en oekonomisk
            tillväxt.
          </p>
          <p xml:id="i-L6nMEBPbtQxa65uZPmRdvb">
            Att åter börja ta ut produktivitetsökningar i sänkt arbetstid
            snarare än höjd lön och högre vinster är däremot fullt möjligt.
            Det handlar inte bara om fördelning av arbetstid utan om fördelning
            av ekonomiska resurser och därmed makt. Fram till 1970-talet kortades
            arbetstiden stegvis, senast 1973 då 40-timmarsveckan infördes.
            Det finns folkligt stöd för en sådan linje. De flesta svenskar
            vill hellre ha mer fri tid än höjd lön, enligt flertalet opinionsundersökningar.
            Det ger en signal om att ett flertal prioriterar andra värden
            än ständigt ökad konsumtion och materiell standard.
          </p>
          <p xml:id="i-KWYqVbg1ojZBA2diceCLbx">
            Samtidigt önskar många deltidsanställda, ofta lågavlönade, heltid.
            Ofta handlar det om att det helt enkelt inte går att försörja
            sig på en deltidslön i ett låglöneyrke. En heltidslön som går
            att leva på är en nödvändighet och borde vara en självklarhet.
            Med lägre heltidsnorm och en fördelningspolitik som syftar till
            att minska inkomstskillnader, istället för att öka dem som nu,
            kan fler försörja sig på sitt arbete. Det är också värt att påpeka
            att ju mer ekonomiskt ojämlikt ett land är, desto längre tenderar
            arbetstiden att vara. En förklaring är att i mer ojämlika länder
            krävs det ofta att man finansierar mer av utbildning och sjukvård
            privat. Ojämlikhet driver även på stressande och miljöskadlig
            statuskonsumtion.
          </p>
          <p xml:id="i-8jgNGE7ehb89u8Qu8KF2Xc">
            Ekonomijournalisterna Philipp Löpfe och Werner Votobel skriver
            i sin bok Arbeitswut att vi borde tala om arbetsfördelning istället
            för arbetstidsförkortning. De frågar om vi vill att 40 procent
            arbetar normalarbetstid, 30 procent mer eller mindre frivillig
            deltid och 30 procent vandrar in och ut ur arbetslöshet. De uppskattar
            den tillgängliga mängden lönearbete till 25 timmar i veckan per
            tysk i förvärvsaktiv ålder och den fortsätter sjunka. I Sverige
            har arbetsfördelningen blivit allt mer ojämn. Under 1900-talets
            båda sista decennier ökade den faktiska årsarbetstiden i två länder
            i den industrialiserade världen: Sverige och USA. Samtidigt råder
            massarbetslöshet.
          </p>
          <p xml:id="i-JPb8ByDt3LsL6NZhgyonoV">
            Enligt Statistiska centralbyrån (SCB) uppgick det totala övertidsuttaget
            i Sverige till 5 miljoner timmar 2010. 800 000 personer, eller
            var femte anställd, jobbade vid något tillfälle övertid under
            en vanlig arbetsvecka i slutet av 2010. Det motsvarar 125 000
            heltidsjobb. Därtill kommer med största sannolikhet ytterligare
            ett stort antal övertidstimmar som inte rapporterats in. Många,
            inte minst tjänstemän i industrin, har förhandlat bort sin övertidsersättning
            mot extra semesterdagar och även högre månadslön. Gränsen mellan
            arbete och fritid flyter samman allt mer och många anställda upplever
            en press att ställa upp och arbeta övertid, även utan ersättning.
          </p>
          <p xml:id="i-CpVgfQpBE1wAACthAWm1e4">
            Den lagstadgade normalarbetstiden är viktig och kan inte fullt
            ut ersättas med individuella eller branschvisa avtal. Dels är
            den en skyddslagstiftning för dem som inte kan välja och inte
            har en stark förhandlingsposition mot sin arbetsgivare. Dels är
            normalarbetstiden normerande. Är normalarbetstiden 40 timmar per
            vecka blir det normalt att jobba just så länge och avvikande att
            jobba kortare eller längre tid. Oavsett vilken normalarbetstid
            vi väljer att lagstifta om kommer det givetvis alltid att finnas
            behov av ytterligare lagstiftning som möjliggör en mer flexibel
            arbetsinsats i olika skeden i livet. Den som till exempel har
            småbarn eller närmar sig pensionsåldern behöver ofta få jobba
            mindre eller inte alls under en period.
          </p>
          <p xml:id="i-C7dAawp1XW3SUGW8xJdK37">
            En ekonomi byggd på ständigt ökad tillväxt som kräver ökat lönearbete
            och ökad konsumtion när vi redan förbrukar för mycket naturresurser,
            är ohållbar, inte minst ekologiskt. Ekonomisk utveckling måste
            av miljöskäl innebära mer fri tid snarare än ökad materiell konsumtion.
            I omvärlden pågår en seriös diskussion om detta. Så här uttryckte
            EU-parlamentets miljöutskott sin syn på kopplingen mellan arbetstidsfrågan,
            en ständigt växande konsumtion och klimathotet, när det nyligen
            röstade om ett yttrande för att utveckla sysselsättningspotentialen
            av en ny hållbar ekonomi:
          </p>
          <p xml:id="i-N94rpsGG7bWqLCM73erXq">
            Europaparlamentet är övertygat om att införandet av resurseffektiv
            grön teknik inte räcker för att uppnå en hållbar utveckling, så
            länge som produktivitetsökningar tas ut som inkomstökningar. Dessutom
            anser parlamentet att det skulle vara klokt ur ett miljöperspektiv
            att låta produktivitetsvinster leda till mer fritid och kortare
            arbetsdagar, i stället för högre löner och ökad konsumtion.
          </p>
          <p xml:id="i-SCNNnCyxuMXJqgHDy6gRjo">
            FN:s miljöorgan (UNEP) uttrycker samma insikter i sin rapport
            Green Jobs (2008). Allt fler forskningsrapporter visar också på
            sambandet mellan arbetstid, konsumtion och miljöpåverkan. Ett
            intressant exempel är rapporten Are Shorter Work Hours Good for
            the Environment? av David Rosnick och Mark Weisbrot vid Center
            for Economic and Policy Research i Washington. Forskarna konstaterar
            att amerikaner har 16 procent längre årsarbetstid än västeuropéer
            och att detta utgör huvudorsaken till att såväl BNP per capita
            som utsläpp av växthusgaser är betydligt högre i USA. De bedömer
            att om USA hade reducerat arbetstiden till västeuropeisk nivå
            skulle man kunnat infria Kyotomålen. En annan intressant rapport
            har publicerats av en svensk forskargrupp vid institutionen för
            fysisk resursteori vid Chalmers. De drar slutsatsen att en ökning
            eller minskning i arbetstid förorsakar en nästan proportionell
            förändring i energianvändning och utsläpp av växthusgaser. En
            minskning av arbetstiden med 10 procent reducerar i genomsnitt
            energianvändning och utsläpp av växthusgaser med 8 procent (Jonas
            Nässén, Jörgen Larsson &amp; John Holmberg, The effect of work
            hours on energy use, 2009).
          </p>
          <p xml:id="i-FdFP3v1eNvkzfL7EgoFYC5">
            Sänkt normalarbetstid är en reform som skulle kunna stärka demokratin
            och den sociala sammanhållningen i samhället. Den skulle också
            kunna ge förutsättningar för ett mer hälsosamt liv. Delaktighet
            i samhället och insatser för sina nära kräver tid. Tid är för
            många idag den kanske allra knappaste resursen. Dagens system
            där vissa blir sjuka av för hög arbetsbelastning medan andra far
            illa av arbetslöshet är ett stort resursslöseri.
          </p>
          <p xml:id="i-WSB9BTCMi89vxEkxQ87q2E">
            En klokt utformad arbetstidsförkortning skulle kunna ge både
            fler jobb och ökad livskvalitet. I Frankrike sänktes normalarbetstiden
            vid sekelskiftet från 39 till 35 timmar. Den franska arbetstidsreformen
            var, i korthet, utformad så att företag som nyanställde till följd
            av arbetstidsförkortningen fick sänkt arbetsgivaravgift under
            infasningen av 35-timmarsveckan, vilket delvis finansierades genom
            minskade utgifter för arbetslöshet. Enligt den franska motsvarigheten
            till SCB har reformen skapat 350 000 nya jobb för en i sammanhanget
            blygsam kostnad för staten och utan ekonomiska problem för företagen.
            Arbetslösheten sjönk med drygt 3 procent i samband med 35-timmarsreformens
            införande och 70 procent av löntagarna anser att den gett betydande
            livskvalitetsvinster. Borgerliga franska regeringar har under
            senare år på olika sätt försökt rulla tillbaka 35-timmarsreformen,
            men då den förkortade arbetsveckan åtnjuter stort folkligt stöd
            har man dragit sig för att avskaffa den helt.
          </p>
          <p xml:id="i-Cf2ZM2M5abAYAG2jH1CpD6">
            På olika håll i omvärlden syns tecken på att arbetstidsfrågan
            håller på att vakna till liv. I den tyska halvmiljonstaden Bremen
            har lokalavdelningarna av nästan samtliga fackförbund gått samman
            med folkrörelser och forskare, däribland den namnkunnige professorn
            i nationalekonomi Rudolf Hickel, i ett initiativ för arbetstidsförkortning
            (Bremer Arbeitszeitinitiative www.bremer-arbeitszeitinitiative.de
            ) på vars webbplats man kan läsa följande:
          </p>
          <p xml:id="i-VHQ4mxAaytKmRweJbLmTEX">
            Tvärtemot rådande trend att vi ska vara beredda att arbeta i
            stort sett när som helst, så behöver vi människor mer av den tid
            som vi själva fritt förfogar över. Tid för att återhämta oss efter
            arbetet, tid för andra människor såsom barn, livskamrater, vänner
            och grannar och tid för föräldrar och äldre som kan behöva en
            hjälpande hand, men också tid för ett bredare socialt engagemang
            ute i samhället. Vi måste på nytt bli medvetna om tidsfrågornas
            avgörande betydelse för att kunna stå emot ekonomiseringen av
            alla livssammanhang.
          </p>
          <p xml:id="i-BdsPqtUg8dWFw1dSMchqoh">
            Att vi behöver arbeta allt färre timmar för att producera det
            vi behöver är ur grön synvinkel en möjlighet, inte ett problem.
            Om hälften av produktivitetsökningarna i Sverige sedan 1980 hade
            tagits ut i kortare arbetstid hade vi nu haft 32-timmarsvecka.
            Det handlar om vilket samhälle vi vill ha. Redan 1848 beskrev
            socialliberalen John Stuart Mill i sitt huvudverk Nationalekonomins
            principer hur samhället skulle kunna se ut när kampen för överlevnad
            inte längre upptar all energi. Ökad produktion fortsätter att
            vara ett viktigt mål bara i mindre utvecklade länder, men i de
            mest utvecklade behövs istället jämnare fördelning. När de industriella
            framstegen minskar behovet av arbete såg Mill framför sig hur
            det kommer att finnas utrymme för kultur och sociala framsteg.
            Även nationalekonomen John Maynard Keynes förutsåg en ny epok
            i mänsklighetens historia när effektiviteten i produktionen ökat
            så att vi inte längre behöver slita så hårt. När människor fått
            sina behov uppfyllda tänkte sig även Keynes att vi skulle inrätta
            oss själva och samhället därefter. Men istället för att njuta
            frukterna av våra framsteg har vi låst oss i en ekologiskt ohållbar
            konsumtion som förutsätter överdrivet lönearbete. Till råga på
            allt visar forskningen tydligt att redan rika människor inte blir
            nämnvärt lyckligare av mer konsumtion. Det handlar också om människosyn.
            Människan är så mycket mer än en kugge i produktionen och aldrig
            tillfredsställd konsument, så mycket större än ett anställningsnummer
            och ett kundnummer.
          </p>
          <p xml:id="i-VCcQKVHAHkewwM1RzLp84n">
            Det är hög tid att börja dela på arbetet solidariskt och öka
            människors möjligheter att växa från produktionsfaktorer till
            individer och medborgare, med tid och kraft att få kultur, föreningsliv
            och demokrati att blomstra. Lönearbete är bara en del av arbetet
            och arbetet är bara en del av livet.
          </p>
          <p xml:id="i-5M5KtD1x25jrS7y5njfwaQ">
            Vi föreslår därför att riksdagen tillkännager för regeringen
            som sin mening att låta utreda hur normalarbetstiden i ett första
            steg kan sänkas till 35 timmar i veckan.
          </p>
          <p xml:id="i-VVQpjZaSzUoUGMTLUeQBDS">
            Kommuner och landsting är stora arbetsgivare. Det är viktigt
            att de går före och tar ökat ansvar för goda arbetsvillkor för
            sina anställda. Kommuner och landsting bör uppmuntras att öka
            sin öppenhet för olika arbetstidsmodeller och även erbjuda vissa
            belastade yrkesgrupper, exempelvis inom vård och omsorg, sänkt
            normalarbetstid med bibehållen lön. Därför bör riksdagen tillkännage
            för regeringen som sin mening att låta utreda hur staten kan stödja
            och uppmuntra sådana initiativ.
          </p>
        </div>
        <div type="motSignatures">
          <list>
            <item xml:id="i-UcWrcPnXzdoNUvhemWZVyG" who="i-DLt3BwBDVwBxqxVEki5m5B">
              Annika Lillemets (MP)
            </item>
            <item xml:id="i-UGo8UP3CF36sizVYF6tMY6" who="i-FeVXF7pVocmUfQoPXGuJKR">
              Valter Mutt (MP)
            </item>
            <item xml:id="i-H9cxEGjn9M6hBPxnEKGFZn" who="i-iThmkGNxBe7XUsT8b92pZ">
              Jabar Amin (MP)
            </item>
            <item xml:id="i-9nFrD9rPGWQurKAx42ePk6" who="i-XSuWURvcJRjSbVSYUBBuD2">
              Stina Bergström (MP)
            </item>
            <item xml:id="i-4fDSqe6hfnB5eEdL5wmPdh" who="i-UFTZBKNRWWLXUXAtcCcVfH">
              Tina Ehn (MP)
            </item>
            <item xml:id="i-KT55p9Tz34kPxoH7Udw9L" who="i-VRHymVx7EsX48sg7b5qmpS">
              Jan Lindholm (MP)
            </item>
          </list>
        </div>
      </div>
    </body>
  </text>
</TEI>
