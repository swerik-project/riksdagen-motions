<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1920/mot_1920__fk__208/mot_1920__fk__208-001.pdf"/>
      <div type="motHeader" xml:id="i-JxRm61SNztPdGZ3dBs8Yk8">
        <div type="motTitle" xml:id="i-Ber2sjczh66V5TGqAJBLW"/>
        <div type="motSubmissionInfo" xml:id="i-QgcVvytHjYerQ7ZV228j2z"/>
      </div>
      <div type="motBody" xml:id="i-KwEonH95VgSFj71ey7NjQK">
        <div xml:id="i-Lq5yqrAVWWrGSxjeK1mdZS">
          <p xml:id="i-XiAFdcJNYmBmVLt3fPsUoz">
            Motioner 7 Första kammaren, Nr 208. 11
          </p>
          <p xml:id="i-93Nywba4j5ygoP94xyQsEV">
            Nr 208.
          </p>
          <p xml:id="i-EfA8N41g5iKpBnmhBuX3nS">
            Av herr Lindhagen, angdende lapplagstiftningskommitténs för-
          </p>
          <p xml:id="i-5kZ14ufmqzKYMAL7fPq8aS">
            stärkande med en effektiv representation av lappar.
          </p>
          <p xml:id="i-4keWC6jAharXY37iMb86vJ">
            Det svenska rikets nationella homogenitet brytes i dess nordligaste
            del genom inslag av två andra nationaliteter. En av dem är lapparne
            eller samefolket, såsom de själva kalla sig. Deras levnadsvillkor
            skilja sig skarpt från den övriga befolkningens, finnarna inbegripna.
            ”Trängd tillbaka så småningom av den svenska och finska jordbrukskolonisationen
            ha konflikter icke kunnat undvikas och därföre försök framtvingats
            att ordna förhållandena mellan de olika raserna och deras vitt
            skilda närings- fång. Det är klart, att lapparnas nomadiserande
            i det stora fjällandet och angränsande vida skogsbygder härunder
            gjort dem beroende av de svenska ämbetsmännens och statsstyrelsernas
            välvilja. Någon egen talan ha de icke kunnat föra med tillbörlig
            insikt och verkan, någon repre- sentant för dem i riksdagen har
            icke förekommit. De ha varit övergivna och överlämnade tämligen
            godtyckligt åt skickelserna. Någon nationernas självbestämningsrätt
            i rätt mening är dem så- ledes icke hitintills förunnad. Deras
            livsintressen ha bevakats i huvud- staden av ämbetsmän och kommittéledamöter,
            som aldrig levat deras liv och rimligtvis icke kunnat sätta sig
            in i deras förhållanden, såsom den gör, vars liv själv uppgår
            i desamma. Visserligen tillkallas såsom råd- givare svenska ämbetsmän
            ifrån de norra bygderna och åtskilligt av värde kunna dessa någorlunda
            objektivt återgiva. Men den ekonomiska libera- lismens ämbetsmannatyp,
            som utbildats att expediera frågorna och mindre att förstå dem,
            sviktar lätt i sin insikt, så snart man nalkas frågans verk- liga
            väsen, såsom ock är utmärkande för oss alla. När vi erhålla makt
            uppträda vi med så mycket självsäkrare later, ju mindre vår medkänsla
            och förståelse är.
          </p>
          <pb facs="riksdagen-motions-pdf/data/1920/mot_1920__fk__208/mot_1920__fk__208-002.pdf"/>
          <p xml:id="i-7H4fVuSZ472BFNApxa35z1">
            12 Motioner i Första kammaren, Nr 208.
          </p>
          <p xml:id="i-6jfSryYmNJ2h6YVrAJ2zSB">
            År 1904 började inom samefolket de första känningarna av ett
            behov att höja sig i allmänt kulturellt hänseende och avlyfta
            något sina led- band. Man vände sig, såsom naturfolk ofta göra,
            först till Konungen personligen, men märkte snart, att det var
            regering och riksdag, och deras ämbetsmän kanske allra mest, som
            hade avgörandena i sin hand. Same- folket började därefter mer
            och mer söka förbindelser med de verkligt inflytelserika kretsarna.
            Sedan den s. k. lapplagstiftningen tidigare undergått den ena
            revi- sionen efter den andra, men ändå befunnits ungefär lika
            bristfällig, väcktes till sist år 1908 i riksdagen av riksdagsman
            G. Kronlund en framställ- ning om en ny revision. Följande år
            tillsattes också en regeringskom- mitté, utan någon lappsk representant
            givetvis. Denna kommitté framkom åtskilliga år efteråt med några
            provisoriska grunder för förhållandenas ordnande, vilket förslag
            framlades för 1917 års riksdag. Där uppstod olika meningar om
            förslaget, vilket var byggt på en strävan att söka återföra lapparna
            till det verkliga nomadlivet även genom tvångsbestäm- melser i
            strid mot de förhoppningar och det tillvarelsesätt, som lapparna
            själva tillägnat sig under inflytande av tidsförhållandena. Av
            denna an- ledning blev förslaget i väsentliga delar återförvisat
            till regeringen. Emellertid samlades lapparna i februari 1918
            uti Östersund för första gången till ett gemensamt landsmöte i
            syfte att söka gemensamt företaga något för sin andliga och sociala
            lyftning. Bidrag till bestri- dande av mötesomkostnaderna hade
            lämnats av regeringen. Vid detta landsmöte, som vann stor anslutning,
            debatterades frågorna ingående och antogos olika resolutioner,
            vilka sedan jämte protokollet över förhand- lingarna överlämnades
            till regeringen. Ett av dessa uttalanden innefat- tade mötets
            önskan, att minst tre lappska representanter, en från vartdera
            av Norrbottens, Västerbottens och Jämtlands län, måtte beredas
            tillfälle att medverka i den kommitté, som omhänderhade den pågående
            revisionen av lapplagen. I maj 1918 uppvaktades sedan regeringen
            av en av lands- mötet utsedd deputation, som då, med överlämnande
            av förenämnda proto- koll och resolutioner, framlade de sociala,
            ekonomiska och moraliska syn- punkter, varefter folket självt
            önskade gå sin framtid till mötes. Dessa synpunkter ansågo lapparna
            »vara bestämt avvikande från den kamerala utredningen i såväl
            skolfrågan som förslaget i renbetesfrågan», som kom- mittén framkonstruerat.
            Denna uppfattning utvecklades även i den sär- skilda skrivelse,
            varmed landsmötets förtroendemän överlämnade till rege- ringen
            mötets förhandlingar. Sedan den förra kommitténs ordförande härefter
            avsagt sig upp-
          </p>
          <pb facs="riksdagen-motions-pdf/data/1920/mot_1920__fk__208/mot_1920__fk__208-003.pdf"/>
          <p xml:id="i-WNU7petNNu5Jyj87FrQDKd">
            Motioner 1 Första kammaren, Nr 208. 13
          </p>
          <p xml:id="i-PrUxqPKFoiKP5aC5ZsyiEc">
            draget, tillsattes en ny rekonstruerad kommitté för att företaga
            den slut- liga behandlingen av hela den inre lappfrågan. Den internationella
            har särskilt behandlats med Norge och numera slutförts. Till ordförande
            i revisionen utsågs landshövdingen Walter Murray och till ledamöter
            under revisionsarbetet i dess helhet kanslirådet L. Berglöf, lappfogden
            J. O. Holm, landssekreteraren S. A. Lilja samt ledamöterna av
            riksdagens andra kammare J. Rehn i Hissjö och sparbankskamreraren
            E. L. Lindley i Sö- derhamn. Till ledamöter vid behandlingen av
            frågor som rörde det lappska folkskoleväsendet förordnades ledamoten
            av riksdagens andra kam- mare E. Kristensson i Göteborg, komminister
            H. L. Marklund i Dorotea och teologie stud. J. Park, den sistnämnde
            lapp. Till sakkunnige i frå- gor, som angingo Västerbottens lappar
            utsågos lappfogden E. Bergström, kommunalnämndsordföranden J.
            Johansson i Västansjö, landsfiskalen i Vilhelmina distrikt Gust.
            Lindström samt lappmännen Torkel Larsson Krojk och Torkel Tomasson.
            Sedermera har till sjunde ledamot i kom- mittén och på samma gång
            dess sekreterare utsetts t. f. revisionssekre- teraren Aastrup.
            Såsom man finner, har samefolkets rimliga önskan att i en sådan
            fråga få minst tre representanter i kommittén under »revisionsarbetet
            i dess helhet» på ett mycket ofullkomligt sätt vunnit avseende.
            Icke ens en enda representant har tillkallats. Visserligen innehåller
            regeringens beslut om kommitténs tillsättande, att kommittén äger
            med sig adjungera andra personer, ifall det prövas nödigt. Av
            en sådan bestämmelse bruka kommittéer, sedan de väl fått makten,
            mycket sällan begagna sig, en av- spegling av allas vår uppfattning
            om förtroendeuppdrag, som vi själva erhållit. I varje fall innefattar
            en sådan svag möjlighet icke den själv- skrivna, självständiga
            och permanenta representation, som, åtminstone enligt min uppfattning,
            varit lapparnas obetingade rättighet och för sakens framfärd den
            enda förhoppningsingivande. Det är ju ock nästan alltid så, att
            människor, för vilka regeringen ej fruktar något, vid valtillfällen,
            strejktillfällen eller revolutionstillfällen, bliva sedda över
            axeln och be- handlade såsom omyndiga. På grund av vad sålunda
            anförts och under åberopande av det i dessa tider även av svenska
            regeringen ofta förda talet om nationalite- ternas självbestämmelserätt,
            hemställer jag,
          </p>
          <p xml:id="i-MhwMe1VCY8MNRAHRfpo9FC">
            att riksdagen ville hos regeringen anhålla, att den utsedda kommittén
            för revision av lapplagstift- ningen måtte, även så vitt rörer
            revisionsarbetet i
          </p>
          <pb facs="riksdagen-motions-pdf/data/1920/mot_1920__fk__208/mot_1920__fk__208-004.pdf"/>
          <p xml:id="i-WVUe6enHSdHuXYxMSWNs23">
            14
          </p>
          <p xml:id="i-PuqH9WdmLzmTiNsexqbgvt">
            Motioner i Första kammaren, Nr 208.
          </p>
          <p xml:id="i-2SiRcN96yaC7wigrwUxeAT">
            sin helhet, förstärkas med en effektiv representa- tion av lappar,
            minst tre personer, i enlighet med den av lapparnas landsmöte
            i februari 1918 till re- geringen framförda önskan, samt att därvid
            lapparnas egna önskningar om valet av representanter i möjli-
            gaste mån inhämtas.
          </p>
          <p xml:id="i-5rzWvW8XNh7wJ5nDioKnwR">
            Stockholm den 1 februari 1920.
          </p>
          <p xml:id="i-LnudD3dpGfYGDDnoYJMrbd">
            Carl Lindhagen.
          </p>
        </div>
      </div>
    </body>
  </text>
</TEI>
