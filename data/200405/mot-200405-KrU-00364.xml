<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200405-KrU-00364">
  <teiHeader>
    <fileDesc>
      <titleStmt>
        <title>Kulturskaparnas villkor</title>
        <author corresp="i-BHVsLDz5YDDkjyE1f5Gzz3">av Lennart Kollmats m.fl. (fp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Kulturskaparnas villkor</title>
          <idno type="rdwebb">GS02Kr364</idno>
          <rs type="number">Kr364</rs>
          <orgName type="comitteeAbbreviation">KrU</orgName>
          <ref type="dokument_url_text">http://data.riksdagen.se/dokument/GS02Kr364/text</ref>
          <ref type="dokument_url_html">http://data.riksdagen.se/dokument/GS02Kr364</ref>
          <ref type="dokumentstatus_url_xml">http://data.riksdagen.se/dokumentstatus/GS02Kr364</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-BHVsLDz5YDDkjyE1f5Gzz3</idno>
            <name>Lennart Kollmats</name>
            <state type="partyAffiliation" ref="Q110857">
              <desc>FP</desc>
            </state>
          </person>
          <person gender="woman">
            <idno>i-XN7bgwBGaQixfiHi5Cbu8f</idno>
            <name>Cecilia Wikström</name>
            <state type="partyAffiliation" ref="Q110857">
              <desc>FP</desc>
            </state>
          </person>
          <person gender="man">
            <idno>i-A1WkfiAbmndDMThhAvrWEm</idno>
            <name>Hans Backman</name>
            <state type="partyAffiliation" ref="Q110857">
              <desc>FP</desc>
            </state>
          </person>
          <person gender="man">
            <idno>i-Ewi7Lwy3h4DBNJ2zradbNt</idno>
            <name>Torkild Strandberg</name>
            <state type="partyAffiliation" ref="Q110857">
              <desc>FP</desc>
            </state>
          </person>
          <person gender="man">
            <idno>i-HYPXDg3UHMpdyrSgBez4mQ</idno>
            <name>Axel Darvik</name>
            <state type="partyAffiliation" ref="Q110857">
              <desc>FP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-RQJUhMdaPhz4U7G5VXhB3E" type="signed"/>
        <correspContext corresp="i-RQJUhMdaPhz4U7G5VXhB3E">
          <note type="signatory" corresp="i-BHVsLDz5YDDkjyE1f5Gzz3"/>
          <note type="signatory" corresp="i-XN7bgwBGaQixfiHi5Cbu8f"/>
          <note type="signatory" corresp="i-A1WkfiAbmndDMThhAvrWEm"/>
          <note type="signatory" corresp="i-Ewi7Lwy3h4DBNJ2zradbNt"/>
          <note type="signatory" corresp="i-HYPXDg3UHMpdyrSgBez4mQ"/>
        </correspContext>
        <correspAction type="referral" xml:id="i-dtaQt5yra4HfpcjuAfSRb">
          <date when="2004-10-14"/>
        </correspAction>
        <correspAction type="dismissal" xml:id="i-VjvUAmqcUtfodefhPvv26p">
          <date when="2004-10-14"/>
        </correspAction>
        <correspAction type="submission" xml:id="i-DxicCFamTZqnbVGn2zYuCD">
          <date when="2004-10-05"/>
        </correspAction>
        <correspAction type="assigned" xml:id="i-2nnM6JkDwxqcx7waWFQCNQ"/>
        <correspContext corresp="i-2nnM6JkDwxqcx7waWFQCNQ">
          <ref type="assignedTo">Kulturutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200405/mot_200405_Kr_364/mot_200405_Kr_364-0001.pdf"/>
      <pb facs="riksdagen-motions-pdf/data/200405/mot_200405_Kr_364/mot_200405_Kr_364-0001.pdf"/>
      <div type="motHeader" xml:id="i-UBUTphZjXNgoa48zrp7tch">
        <div type="motTitle" xml:id="i-UXmf5aCLr9ksz4uUYJEqW2"/>
        <div type="motSubmissionInfo" xml:id="i-BvVZrhN1Xe4AvCxd6L1usn"/>
      </div>
      <div type="motBody" xml:id="i-GiCFjh9SoEghHuxayc2iLq">
        <div xml:id="i-YQ7r3yJd3NbNg6ZtXd1fH7">
          <p xml:id="i-TMEK64WnjBXA2qXMk2fDTA">
            2004/05 mnr: Kr364 pnr: fp148
          </p>
          <p xml:id="i-Kjbcwt9BZ7okTqaSuTYCPh">
            Motion till riksdagen 2004/05:Kr364
          </p>
          <p xml:id="i-XngL5Nuxw4B7MYgszva3P">
            av Lennart Kollmats m.fl. (fp)
          </p>
          <p xml:id="i-MqKUL3FTveXzw8Wij5YnRB">
            Kulturskaparnas villkor
          </p>
          <p xml:id="i-EcqSiDXB4LZ8hAQXDbqwpr">
            Motionen delad mellan flera utskott
          </p>
          <p xml:id="i-9C4qA9ZiCeQn6rXcUTyZPf">
            Innehållsförteckning
          </p>
          <p xml:id="i-LFUyTkmZdD6WsfHJujy2Z5">
            Innehållsförteckning, Förslag till riksdagsbeslut. Kulturskaparna
            Utgångspunkter — en liberal kulturpolitik.. Professionella och
            amatörer
          </p>
          <p xml:id="i-7JW4efkh8gfEnBd7U3f4Bs">
            En osund finansiering av kulturen: arbetsmarknadsåtgärderna.
            Skatteregler för kulturutövare.. En lösning på pensionsfrågan.
            Flexibilitet i lösningen. Bildkonstnärerna. Stöd och stipendier
            till konstnäre; Ekonomisk rådgivning till konstnärer. Konstnärerna
            och trygghetssystemen — en envis följetong Konstnärlig gestaltning
            av den gemensamma miljön. Upphovsrättslig ersättning till konstnärer.
          </p>
          <pb facs="riksdagen-motions-pdf/data/200405/mot_200405_Kr_364/mot_200405_Kr_364-0002.pdf"/>
          <p xml:id="i-9FAjTwvjnQCMJwhyQNf94r">
            2004/05:Kr364
          </p>
          <p xml:id="i-3hu8k11EMfT9zmjom4AYck">
            Förslag till riksdagsbeslut
          </p>
          <p xml:id="i-EvQh8XFe6Yi9JQYVAy55ND">
            1. Riksdagen tillkännager för regeringen som sin mening vad i
            motionen anförs om regelförenklingar och skatteregler för kulturarbetare
            som driver eget företag." 2. Riksdagen tillkännager för regeringen
            som sin mening vad som i motionen anförs om utvärdering av AF
            Kulturs insatser.” 3. Riksdagen tillkännager för regeringen som
            sin mening vad i motionen anförs om dansares och sångares yrkesvillkor.
            4. Riksdagen tillkännager för regeringen som sin mening vad i
            motionen anförs om stöd och stipendier till konstnärer från bidragsgivande
            myndigheter, organisationer och styrelser. 5. Riksdagen tillkännager
            för regeringen som sin mening vad i motionen anförs om skälen
            till att avvisa regeringens förslag till sänkning av anslaget
            28:20 Ersättningar och bidrag till konstnärer. 6. Riksdagen tillkännager
            för regeringen som sin mening vad i motionen anförs om konstnärernas
            sociala trygghet. 7. Riksdagen tillkännager för regeringen som
            sin mening vad i motionen anförs om upphovsrättslig ersättning
            till konstnärer och droit de suite.”
          </p>
          <p xml:id="i-N3sEveqptoJUasoUTwrp2L">
            "Yrkande 1 hänvisat till SkU. ? Yrkande 2 hänvisat till AU. Yrkande
            7 hänvisat till LU.
          </p>
          <pb facs="riksdagen-motions-pdf/data/200405/mot_200405_Kr_364/mot_200405_Kr_364-0003.pdf"/>
          <p xml:id="i-4Y4xxGcYUupMh13iZjCwHd">
            Kulturskaparna
          </p>
          <p xml:id="i-5d2CSDnVXMe1XfVr1oD9fh">
            Oavsett inom vilket verksamhetsslag de verkar, oavsett i hur
            hög grad de är formellt utbildade, oavsett om de är professionella
            eller amatörer är det med människorna bakom de kulturella aktiviteterna
            som kulturen står och faller. Kulturen behöver utövare, inte enbart
            betraktare. Skapare, inte enbart besökare. På ett avgörande sätt
            är därför kulturens villkor i samhället en återspegling av kulturskaparnas
            villkor. I denna motion ska Folkpartiet liberalerna samlat redovisa
            sin syn på kulturskaparnas villkor i vårt samhälle, och de förändringar
            som erfordras genom en liberal kulturpolitik.
          </p>
          <p xml:id="i-D8JVHGhgBKQuVrhhwbHS4k">
            Utgångspunkter — en liberal kulturpolitik
          </p>
          <p xml:id="i-C2N5uTddMcQpAwFSLBpP9n">
            Den enskilda människan är utgångspunkten för liberal tanke och
            politik. Kulturen erbjuder individen möjlighet till bildning,
            reflektion och personlig utveckling. Kulturen bidrar till nya
            sätt att förstå och påverka det samhälle vi lever i. Dessa faktorer
            är utomordentligt viktiga för att bevara, ge inspiration och utveckla
            det levande demokratiska samtalet. Från dessa utgångspunkter formas
            den liberala kulturpolitiken med frihet, mångfald och kvalitet
            som grundprinciper. Den liberala kulturpolitiken presenteras utförligare
            i Folkpartiets allmänna kulturmotion. Möjligheterna för kulturskapare
            att bli ekonomiskt oberoende av stat och kommun måste bli större.
            Stödet till kulturen måste komma från många olika håll för att
            inte skapa ett alltför starkt ensidigt beroende av få finansiärer,
            vilket riskerar att leda till likformighet.
          </p>
          <p xml:id="i-QyZh69QtjjLhFeCfmkprtL">
            Professionella och amatörer
          </p>
          <p xml:id="i-Jgs2CFTBkcsfDrBeVdLKqC">
            Kvaliteten inom kulturpolitiken måste prioriteras. De professionella
            konstnärerna förtjänar stor uppmärksamhet och utrymme. Att dessa
            helt skulle kunna förlita sig på marknadens uppskattning av deras
            verk är dock en utopi. En stor del av kulturlivet kan, om man
            talar i ekonomiska termer, ses som en kollektiv nyttighet. Museer
            och bibliotek är tydliga exempel på detta. Även om den nationella
            kulturpolitiken ska prioritera de professionella konstnärerna,
            ska inte amatörkulturen underskattas. Den medverkar i hög grad
            till ett stort kulturintresse oberoende av om den utövas i form
            av amatörteatersällskap, körer eller dylikt. Stödet till amatörkulturen
            bör dock i första hand ges på regional och lokal nivå. Det är
            också viktigt att samverkan mellan studieförbund, folkhögskolor
            och amatörorganisationer fungerar när det gäller utvecklingsarbetet
            inom amatörverksamheten. Amatörkulturorganisationerna utgör ett
            viktigt led i kulturlivet, framför allt på
          </p>
          <p xml:id="i-Pa3LUy1xYLFpUHnTBZR6ha">
            2004/05:Kr364
          </p>
          <pb facs="riksdagen-motions-pdf/data/200405/mot_200405_Kr_364/mot_200405_Kr_364-0004.pdf"/>
          <p xml:id="i-6xdymeVog6xxrTpQ9EEhcb">
            2004/05:Kr364
          </p>
          <p xml:id="i-GWJZ3wrMFtx45GhMKRUcvN">
            lokal och regional nivå, men det behövs också ett statligt stöd
            till en sammanhållande central organisation för amatörkulturen.
          </p>
          <p xml:id="i-Xcd9cXZGHmP7oaKJJGbrHP">
            En osund finansiering av kulturen: arbetsmarknadsåtgärderna
          </p>
          <p xml:id="i-3D94fAmvDb3XQMqABbMMnq">
            För den fattiga kulturen har arbetsmarknadsåtgärderna och a-kassan
            under en längre tid utgjort ett slags konstgjord andning, en smygvariant
            av finansiering. På papperet står det att skådespelarna, dansarna
            eller bildkonstnärerna är arbetslösa och att de därför är berättigade
            till utbildningsbidrag eller a-kassa. I verkligheten fortsätter
            många av dessa förmodade arbetslösa att intensivt arbeta mot minimal
            betalning och med få chanser att nå ut till den publik som an
            ha glädje av deras arbete. I budgetpropositionen anges t.ex. att
            AF Kultur har drygt 10 000 kultur- och mediearbetare inskrivna
            på landets fem regionförmedlingar. Dock finns inte ett ord nämnt
            om vilket resultat AF Kultur uppnått med sina insatser. Folkpartiet
            liberalerna anser att AF Kulturs arbete ska utvärderas, och detta
            bör ges regeringen till känna. Kulturens kroniska brist på arbetskraft,
            eller kanske snarare på betald arbetskraft, maskeras ofta med
            hjälp av AMS-insatser. Många exempel på detta kan hämtas från
            teaterns, dansens, filmens och musikens områden.
          </p>
          <p xml:id="i-LDTtKn9ZfQAp6vAwyeV3aP">
            Förklaringen är att den svenska arbetsmarknaden byggdes upp på
            den politiska tron på ett arbetsliv till största delen bestående
            av fasta anställningar. Kulturens särart kräver dock ibland korta
            och varierade uppdrag och alltså helt andra modeller för betalning
            av genomförda och kommande arbetsmoment. Många gånger är det dock
            enbart krass ekonomisk nödvändighet som tvingar fram oklara anställningsvillkor
            och ett omfattande missbruk av arbetsmarknadspolitiska stöd. Denna
            ”finansieringslösning” innebär inte bara ett felutnyttjande av
            de arbetsmarknadspolitiska stödformerna. Den innebär också att
            unga scenkonstnärer finansierar teater, film, dans och musik med
            sina sociala förmåner. De ger ett slags rabatt på sitt arbete
            som i de flesta andra branscher skulle anses helt förkastligt
            och kallas för ”social dumpning” eller få ännu värre benämningar.
            En rationell slutsats är att vanliga arbetsmarknadsåtgärder och
            vanlig verksamhet på arbetsförmedlingarna inte kan motsvara kulturens
            behov. Statens pengar går till fel adress: betydande summor hamnar
            hos arbetsförmedlingar, a-kassor och olika s.k. arbetsmarknadsutbildningar
            i stället för att riktas direkt till kulturens arbetsfält och
            erbjuda de investeringar i arbetskraft som kulturen ständigt saknar.
            I motionen Liberal kulturpolitik skisserar vi hur denna kroniska
            underfinansiering av kulturen kan brytas genom att medel från
            arbetsmarknadspolitiken successivt styrs om och bygger upp självständiga
            kulturstiftelser. Pengarna kommer därmed till användning för att
            finansiera
          </p>
          <pb facs="riksdagen-motions-pdf/data/200405/mot_200405_Kr_364/mot_200405_Kr_364-0005.pdf"/>
          <p xml:id="i-HE4zzuAyHRRcTRVHWcyiJq">
            kulturaktiviteter, vilket ökar sysselsättningen inom kultursektorn
            effektivare och direktare än arbetsmarknadspolitiska åtgärdsprogram.
          </p>
          <p xml:id="i-R78gcES7XoxHdy5fzs5QCH">
            Skatteregler för kulturutövare
          </p>
          <p xml:id="i-CDeJDnHitiUx6siG9Z2qYT">
            En nyligen avkunnad dom som blir vägledande klargör att idrottsmän
            som tävlar kan bilda ett bolag för att fördela vinstpengarna över
            längre perioder. Detta bör få effekt också för de många kulturutövare
            som är egna företagare och där skattereglerna i dag har varit
            oklara angående spridande av inkomsterna över flera år. För många
            kulturutövare som skulle kunna vara egenföretagare är dock regelverket
            avskräckande. Skattemyndighetens regler om antal kunder, självständighet
            i verksamheten etc medför en ständig risk för problem. Många kulturutövare
            som har några få institutioner att vända sig till och som kanske
            verkar vid en och samma institution under längre tid kan plötsligt
            av skattemyndigheten räknas som anställda, men utan att få den
            anställningstrygghet och sociala trygghet som det innebär eftersom
            inget anställningsavtal existerar. Detta gäller till exempel frilansande
            skådespelare och regissörer. Dessa problem har minskat något under
            senare år, men finns fortfarande. Folkpartiet liberalerna menar
            att det finns mycket att vinna både inom kultursektorn och i samhället
            i övrigt genom en mer liberal företagarpolitik. Rundgången av
            pengar — pengar som med ena handen ges till konstnärer och kulturutövare
            i form av bland annat arbetsmarknadspolitiskt stöd och med den
            andra handen tas in genom höga marginalskatter på oregelbundna
            inkomster — skulle kunna minska om fler kulturutövare bedrev sin
            verksamhet som egenföretagare. För att nå dit krävs sannolikt
            en rad förenklingar av regelverket. För konstnärer likaväl som
            för andra som funderar på att starta företag uppfattas såväl mängden
            regler som deras utformning som avskräckande. Tidigare har Folkpartiet
            lanserat ett förslag om att egenföretagare ska kunna använda förenklat
            förfarande med schablonavdrag för kostnader i företaget upp till
            ett visst belopp. Denna modell skulle till exempel kunna vara
            attraktiv för många frilansande kulturskapare. I arbetet med att
            förenkla regelverket, och särskilt skattereglerna, för småföretagare
            bör regeringen särskilt beakta möjligheter att underlätta för
            kulturarbetare med oregelbundna inkomster och ett fåtal arbetsgivare
            att starta och driva företag. Detta bör riksdagen ge regeringen
            till känna.
          </p>
          <p xml:id="i-Scmd2NCkK4EsAZBN8EJrBt">
            En lösning på pensionsfrågan
          </p>
          <p xml:id="i-7oRHSdERguTji9nNMXAbQW">
            I budgeten anmäler regeringen en avsikt att lösa den segslitna
            frågan om kompletterande pensionslösningar för de dansare och
            sångare med flera som på grund av yrkets särskilda belastningar
            inte kan fullgöra hela sitt yrkesverksamma liv i samma yrke. Det
            är bra att regeringen äntligen tar
          </p>
          <p xml:id="i-BqHLpx9DhmeV9PxicHUnBa">
            2004/05:Kr364
          </p>
          <pb facs="riksdagen-motions-pdf/data/200405/mot_200405_Kr_364/mot_200405_Kr_364-0006.pdf"/>
          <p xml:id="i-Ko4Dmoj5QiVRCg5ryjBUG1">
            2004/05:Kr364
          </p>
          <p xml:id="i-4EEpiDaSmpsChkXwcVosDX">
            denna fråga på allvar, något som Folkpartiet efterlyst i flera
            år. Det ekonomiska tillskott till sektorn som förutskickas i budgeten
            är dock inte på långa vägar tillräckligt för att lösa frågan om
            institutionernas ekonomi och de nuvarande pensionsåtagandena.
            Frågan om institutionsteatrarnas ekonomiska villkor efter att
            de 2001 övertagit pensionsåtaganden för de anställda behandlas
            i motionen Liberal kulturpolitik. Här ska beröras den del av förslaget
            som rör dansares och sångares särskilda yrkesvillkor. Regeringen
            vill disponera 15 miljoner kronor per år till pensionslösningar
            för huvudsakligen sångare och dansare med kortare yrkeskarriärer
            än andra grupper. Detta välkomnar Folkpartiet, som länge uppmärksammat
            detta problem.
          </p>
          <p xml:id="i-FAo4zD4fhbWYQCPfoYGByj">
            Flexibilitet i lösningen
          </p>
          <p xml:id="i-QGPJxVrnbTY6qb4y1iQJzc">
            Grundproblematiken när det gäller sångares och dansares pensioner
            beror på det kortare yrkeslivet än i andra yrkesgrupper. Dansare
            har hittills haft rätt att pensioneras när de är 41 år och sångarna
            när de är 52. Tjänstepensionen från arbetsgivaren har då uppgått
            till 65 procent av lönen fram till att de blir 65 år. det tidigare
            pensionssystemet då de 15 bästa åren räknades kunde naturligtvis
            en person med 20-25 yrkesverksamma år uppnå en hyfsad ålderspension.
            I det nya allmänna pensionssystemet är hela livsinkomsten pensionsgrundande,
            och då blir naturligtvis villkoren sämre för dansare, sångare
            och andra yrkesgrupper som inte kan räkna med att vara verksamma
            i yrket under hela den tid som en individ förväntas vara yrkesverksam.
            Regeringen skriver att det är nödvändigt att kombinera lösningen
            på pensionsproblemet med åtgärder som stimulerar en fortsatt yrkeskarriär
            inom något annat område. Det är alldeles utmärkt att regeringen
            här har lyssnat på Folkpartiets förslag. Det finns dock ett par
            delfrågor som återstår att lösa. Den första, som också borde vara
            den enklaste, är att med olika medel underlätta övergången till
            andra yrken efter det att den första karriären tagit slut. Att
            träda i ålderspension, fullt frisk, vid 41 år för dansare eller
            52 år för sångare är knappast en hållbar lösning. Här behövs precis
            som regeringen konstaterar olika insatser för att förenkla övergången
            till nya arbeten. Den andra delfrågan gäller pensionen efter 65
            års ålder. Oaktat att en ny karriär ska vara huvudlinjen, kan
            det förekomma att pensionering i tidig ålder är det enda alternativet
            för en del, kanske beroende på arbetsmarknadsläget eller på individuella
            faktorer. I vilket fall är trygghetsaspekten viktig, vilket gör
            att pensionsvillkoren är viktiga för alla yrkesverksamma inom
            sång och dans.
          </p>
          <p xml:id="i-Q4UCU3arfaz8fyWfwy7G4v">
            När ett kortvarigt yrkesliv, och ofta ojämna inkomster, inte
            längre subventioneras via det allmänna pensionssystemet måste
            även staten, när den är arbetsgivare, vara beredd att ta ett ökat
            ansvar som arbetsgivare och i skälig omfattning kompensera de
            individer som riskerar att drabbas.
          </p>
          <pb facs="riksdagen-motions-pdf/data/200405/mot_200405_Kr_364/mot_200405_Kr_364-0007.pdf"/>
          <p xml:id="i-GHnFQr38BbhnRwCDcHHzf2">
            Genom att införa möjlighet för de här yrkesgrupperna att pensionsspara
            med särskilda villkor så att sparandet också kan användas för
            försörjning i samband med en karriärväxling kan problemet lösas.
            Det bygger på att sparandet följer samma skattemässiga villkor
            som pensionssparande, men att dessa yrkesgrupper också ges möjlighet
            att ta ut pengarna i samband med karriärväxlingen vid 40 eller
            50 års ålder. För att ta sitt ansvar som arbetsgivare bör staten
            och landstingen också skjuta till stimulansmedel som tryggar möjligheten
            till försörjning under den tid det tar att skaffa sig kompletterande
            utbildning för en ny yrkeskarriär. De medel som kvarstannar i
            sparandet eller som individen möjligen inte utnyttjar om en fortsatt
            yrkeskarriär är utesluten av till exempel hälsoskäl, kan sedan
            komplettera pensionsbeloppet efter 65 års ålder. Oavsett om enskild
            individ kommer i fråga för en ny karriär, som ger fortsatt pensionsgrundande
            inkomst till 65 års ålder, eller till exempel av hälsoskäl inte
            är kapabel att göra detta och därför tar ut kapitalet som en komplettering
            av den individuella ålderspensionen efter 65, har då staten tagit
            det ansvar som Folkpartiet efterlyst under många år. Vi menar
            att även yrkesverksamma i fria dans- och musikteatergrupper bör
            kunna omfattas av detta system och att staten bör ta ansvar för
            det, eftersom stödet till de fria grupperna huvudsakligen kommer
            från staten. Detta ryms inom de förslag till förstärkningar av
            respektive anslag som återfinns i Folkpartiet liberalernas allmänna
            kulturmotion. Andra statligt anställda får spara några procent
            av lönen till pension i ”Kåpan”- konstruktionen, men det får inte
            de anställda vid de tio teatrar det rör sig om. Det vore önskvärt
            att Teaterförbundets medlemmar fick spara i Kåpan på lika villkor
            som andra yrkesgrupper i det systemet. Vad som här sagts om dansares
            och vissa sångares villkor bör ges regeringen till känna.
          </p>
          <p xml:id="i-TnDrXrmFJVfzTcWKUtDXoM">
            Bildkonstnärerna
          </p>
          <p xml:id="i-AZWTXf1buXsYtJ6LYpGbbN">
            De verksamma konstnärerna inom bild- och formområdena tillhör
            de värst utsatta. Deras årsinkomster är mycket låga, i genomsnitt
            hälften av en ordinär kommunalarbetarlön. De flesta måste därför
            även ha ett annat arbete under en stor del av sin yrkesverksamma
            tid. Konstnärernas bruttoinkomster är mycket låga särskilt med
            tanke på att majoriteten har en högskoleutbildning bakom sig.
            För att öka möjligheterna att utöva sin konstnärliga verksamhet
            under ekonomiskt något så när drägliga villkor och minska behovet
            av andra arbetsinkomster finns ett antal statliga stöd och ersättningar.
            Dessa fördelas oftast via den statliga Konstnärsnämnden, i form
            av projektbidrag eller stipendier.
          </p>
          <p xml:id="i-KaAivJAkwa7Lp4Sf2AF5NX">
            2004/05:Kr364
          </p>
          <pb facs="riksdagen-motions-pdf/data/200405/mot_200405_Kr_364/mot_200405_Kr_364-0008.pdf"/>
          <p xml:id="i-5FNeeofaUK6JCeJhmsoFye">
            2004/05:Kr364
          </p>
          <p xml:id="i-QQSnnu4Jbeosxji3wDJuHE">
            Stöd och stipendier till konstnärer
          </p>
          <p xml:id="i-P2jGJnSw1N4nBTHUxsCwAb">
            Att fördela ersättning, stipendier m.m. till konstnärer är ett
            grannlaga arbete, som kräver känsla för etik och moral, liksom
            kunskap om vad som är kvalitet. Samtidigt finns det andra aspekter
            som också ska vägas in, som t.ex. främjande av jämställdhet och
            tillgänglighet för alla. Bidragsgivande myndigheter försöker värna
            en god kvalitet genom ett nära samarbete med olika konstnärsorganisationer.
            Det är av största vikt att detta samarbete inte leder till ett
            gynnande av en speciell sammanslutning framför en annan. Speciellt
            viktigt är detta vad avser bildkonsten, där organisationerna synes
            verka under mycket olika villkor. Varje konstnär har sitt unika
            värde oberoende av facklig eller annan organisatorisk tillhörighet.
            Det är professionalismen i konstnärsutövandet som ska premieras.
            Sammansättningen av styrelser som beviljar stöd och ger andra
            förmåner måste vara bredast möjlig, insynen måste garanteras,
            gränserna vara tydliga mellan särintressen och beslutsfattare
            och neutraliteten mellan olika organisationers medlemmar måste
            upprätthållas.
          </p>
          <p xml:id="i-R74wYDN4gdPUzbBbWqrXVU">
            Ekonomisk rådgivning till konstnärer
          </p>
          <p xml:id="i-DX3wjV1Ezixub3LCGVe7Hw">
            Regeringen föreslår att Konstnärsnämnden får ett utvidgat uppdrag
            som omfattar bland annat rådgivning till konstnärer angående hur
            de sociala trygghetssystemen fungerar. Detta är välkommet. I arbetet
            bör inkluderas en rådgivning syftande till att underlätta för
            utövande konstnärer att starta företag i enlighet med det resonemang
            som skisserades ovan. Regeringens förslag till finansiering genom
            minskade anslag till Ersättningar och bidrag till konstnärer på
            konto 28:20 bör dock avvisas. Sällan har devisen att staten tar
            med ena handen vad den ger med den andra visats tydligare. Bättre
            rådgivning ska finansieras med mindre stöd. Även om stipendierna
            inte ger särskilt många konstnärer ökad trygghet, är det inte
            något skäl att ytterligare minska utrymmet. Folkpartiet anvisar
            därför i vår allmänna kulturpolitiska motion en förstärkning av
            anslaget som motsvarar regeringens sänkning. Vad som här har sagts
            om skälen att avvisa regeringens förslag bör riksdagen ge regeringen
            till känna.
          </p>
          <p xml:id="i-2QxzzbNeBK9himFqQQE4iz">
            Konstnärerna och trygghetssystemen — en envis följetong
          </p>
          <p xml:id="i-9mq7JiLnox2ehQcySuKDVa">
            Utredningarna om konstnärernas bristande sociala och ekonomiska
            trygghet är en återkommande följetong. De flesta av dessa utredningar
            har avlämnat förslag som inte lett någonstans utom till byrålådan.
            Ibland har några mindre justeringar gjorts. De mest radikala idéerna
            om konstnärslöner som ett slags allmän försörjningsplikt gentemot
            alla som genomgått en konstnärlig utbildning är orealistiska ur
            både ekonomiskt och politiskt hänseende.
          </p>
          <pb facs="riksdagen-motions-pdf/data/200405/mot_200405_Kr_364/mot_200405_Kr_364-0009.pdf"/>
          <p xml:id="i-YNrsgUL25WRbojnxfNScxk">
            Grundproblematiken är givetvis de låga inkomsterna i sig. De
            flesta konstnärer verkar på en helt öppen och konkurrensutsatt
            marknad. Detta är i sig naturligtvis inget problem. Ingen enskild
            konstnär kan heller få så många och stora beställningar av det
            offentliga att deras ekonomiska trygghet på så sätt säkras för
            mycket lång tid. Det skulle i realiteten innebära en fruktansvärd
            utgallring av antalet konstnärer som fick offentliga beställningar.
            I stället får många konstnärer små och oregelbundna inkomster
            via enstaka örsäljningar, kompletterat med en del bidrag och projektmedel,
            ibland en del arbetsmarknadsstöd eller liknande. En stor del av
            dessa utfyllnadsinkomster är inte skattepliktiga, och de räknas
            därför inte in i underlaget för framtida pensioner och i den sjukpenninggrundande
            inkomsten som ligger till grund Ör ersättningsnivån i flera viktiga
            trygghetssystem. I olika varianter är det denna problembild som
            gjort sig gällande genom de olika utredningarna. Här kan återigen
            framhållas att det finns fördelar med att bedriva verksamheten
            i företagsform. Det ger inte större inkomster — men det ger större
            möjligheter att disponera inkomsterna på ett långsiktigt rationellt
            sätt och undvika höga marginalskatter. Vidare finns det flera
            sätt att påverka jönsamheten i denna verksamhet i positiv riktning.
            Företagares problem med låg sjukpenninggrundande inkomst i allmänhet
            är väl kända och ska inte tas upp här, men alla åtgärder som förbättrar
            för små- och egenföretagare i allmänhet kommer naturligtvis även
            konstnärerna till del. Riksdagen har tidigare hos regeringen begärt
            en utredning om en enhetlig momsnivå. Detta kan underlätta till
            exempel för konstnärer som missgynnas av att försäljning via ett
            galleri har högre momssats än direkt försäljning. Denna utredning
            bör genomföras snarast. Ett par områden där = regelverket kan
            = förbättras gäller avskrivningsmöjligheterna för konstinköp hos
            företag. Ett exempel som vi nämner i en gemensam fyrpartimotion
            med Centern, Moderaterna och Kristdemokraterna är att ändra avskrivningsreglerna
            för företags inköp av konst. I samma motion aktualiseras en förnyad
            utredning som Konstnärerna och trygghetssystemen men med tydligare
            inriktning mot konkreta åtgärder. Denna bör komma till stånd.
            Vad som här har sagts om konstnärernas sociala trygghet bör riksdagen
            ge regeringen till känna.
          </p>
          <p xml:id="i-FnquybvJib2XEBu9jZ9dhv">
            Konstnärlig gestaltning av den gemensamma miljön
          </p>
          <p xml:id="i-PHBLapKcpwdazRchjDy1UL">
            I detta sammanhang bör uppmärksamheten dock fästas vid ännu ett
            av regeringens förslag som försämrar för de utövande konstnärerna.
            Möjligheten för regeringen att lägga stora beställningar på konstnärlig
            utsmyckning under anslaget 28:15 Konstnärlig gestaltning av den
            gemensamma miljön föreslås i regeringens budgetförslag inskränkas
            radikalt för de kommande åren. Folkpartiet har länge velat minska
            statens utpytsande av bidrag till lokala konstinköp. Regeringen
            väljer den motsatta strategin och sänker ramen för att ingå långsiktiga
            åtaganden genom att justera ned storleken på bemyndigandet
          </p>
          <p xml:id="i-XAzsiqpA5jcuqqrGonNdhP">
            2004/05:Kr364
          </p>
          <pb facs="riksdagen-motions-pdf/data/200405/mot_200405_Kr_364/mot_200405_Kr_364-0010.pdf"/>
          <p xml:id="i-NUTHkqiskq4Gu9v28NkW3k">
            2004/05:Kr364
          </p>
          <p xml:id="i-7LVgQvtEKnE9xknQzbWa1n">
            10
          </p>
          <p xml:id="i-BygVMcQzNZGwJBRXvjJufH">
            från riksdagen. Detta bör som Folkpartiet föreslår i sin allmänna
            kulturpolitiska motion avslås och bemyndigandet bör ligga kvar
            på nivån tio miljoner kronor, löpande under budgetperioden.
          </p>
          <p xml:id="i-ESDE4oDSTLUjduRtEuC57j">
            Upphovsrättslig ersättning till konstnärer
          </p>
          <p xml:id="i-HazK7guw2CNXvvbsPnhKaN">
            När det gäller kopiering av konstnärers verk har konstnärerna
            en rätt till ekonomisk ersättning. För detta ändamål finns en
            organisation för förmedling av kopieringsersättning, Bonus-Presskopia.
            Bonus verkar på uppdrag av ett antal medlemsorganisationer och
            träffar avtal med staten och Svenska Kommunförbundet om en klumpsumma
            för kopiering främst inom skolväsendet. Resurserna fördelas sedan
            via Bonus till medlemsorganisationerna som i sin tur och efter
            egna regler fördelar resurserna till konstnärerna. Eftersom det
            rör sig om förhållandevis små resurser fördelas de oftast inte
            till varje enskild konstnär som fått ett verk kopierat utan i
            stället i form av stipendier. Bonus tillåter dock bara en medlemsorganisation
            för varje konstform. De mindre konstnärsorganisationerna får därför
            inte ansluta sig till Bonus, eftersom bara en medlemsorganisation
            tillåts för varje konstform. Detta system är inte rimligt. En
            utvärdering av det rådande fördelningssystemet bör göras. År 1996
            infördes lagen om droit de suite, DDS. Den innehåller regler om
            upphovsrätt och ersättningar till konstnärer vid vidareförsäljning
            av konstverk till exempel genom konsthandlare eller auktionsfirmor.
            Hittills har bara en organisation hanterat inkassering och utbetalning
            av ersättningen. Denna monopolsituation är inte acceptabel. Konkurrens
            torde medföra att administrationen effektiviseras och därmed att
            en större andel av det
          </p>
          <p xml:id="i-MWTEKMiqb5GH1uicfG2MSb">
            inkasserade beloppet går tillbaka till konstnärerna. Som Folkpartiet
            föreslår i den allmänna kulturpolitiska motionen är det av vikt
            att regeringen gör en samlad översyn av de olika indirekta ersättningssystemen
            för upphovsrättsliga ersättningar där också problemen med den
            nuvarande utformningen av Bonus-Presskopia tas med. Vad här har
            sagts om upphovsrättslig ersättning till konstnärer bör riksdagen
            ge regeringen till känna.
          </p>
          <p xml:id="i-2RrD9a9PQxFSr7UheJDGQi" type="date">
            Stockholm den 4 oktober 2004
          </p>
          <p xml:id="i-RMKQEFNVRa6vpf7bdrXVF5">
            Lennart Kollmats (fp) Cecilia Wikström (fp) Hans Backman (fp)
            Torkild Strandberg (fp) Axel Darvik (fp)
          </p>
        </div>
      </div>
    </body>
  </text>
</TEI>
