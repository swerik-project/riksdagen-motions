<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-197980--00075">
  <teiHeader>
    <fileDesc>
      <titleStmt>
        <title>med anledning av propositionen 1979/80:5 om erkännande av nordiska faderskapsavgöranden</title>
        <author>av Jörn Svensson m. fl.</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>med anledning av propositionen 1979/80:5 om erkännande av nordiska faderskapsavgöranden</title>
          <idno type="rdwebb">G30275</idno>
          <rs type="number">75</rs>
          <ref type="dokument_url_text">http://data.riksdagen.se/dokument/G30275/text</ref>
          <ref type="dokument_url_html">http://data.riksdagen.se/dokument/G30275</ref>
          <ref type="dokumentstatus_url_xml">http://data.riksdagen.se/dokumentstatus/G30275</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-EQSJnvt3y9r5wULtNbkTNu</idno>
            <name>JÖRN SVENSSON</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person>
            <idno>r-0</idno>
            <name>E-ANN JOHANSSON</name>
            <state type="partyAffiliation">
              <desc>vpk</desc>
            </state>
          </person>
          <person gender="man">
            <idno>i-CMGiiZNVocLdbkuKqXgWTG</idno>
            <name>NILS BERNDTSON</name>
            <state type="partyAffiliation" ref="Q110837">
              <desc>vpk</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-7FdrT9QJFmg6GiSYwYoka4" type="signed"/>
        <correspContext corresp="i-7FdrT9QJFmg6GiSYwYoka4">
          <note type="signatory" corresp="i-EQSJnvt3y9r5wULtNbkTNu"/>
          <note type="signatory" corresp="r-0"/>
          <note type="signatory" corresp="i-CMGiiZNVocLdbkuKqXgWTG"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/197980/mot_197980__75/mot_197980__75-001.pdf"/>
      <fw xml:id="i-Wqab7ph5hRTkMC3zXSo4iV">
        Motion 1979/80:75
      </fw>
      <div xml:id="i-97JiDxMMnXzLpK16fhi2fd" type="motHeader">
        <div xml:id="i-BGtwupGswvu6r2FRsroq1B" type="motTitle"/>
        <div xml:id="i-YS3fGyShxLY7CSvDRS14cB" type="motSubmissionInfo"/>
      </div>
      <div xml:id="i-X7sjdjAw8YbRf7hSSNt6cD" type="motBody">
        <div xml:id="i-WXQCA7DmARQLjmqrFBo55r">
          <p xml:id="i-3cSUUTj7VR1AHJeDwWV7yp">
            av Jörn Svensson m. fl. med anledning av propositionen 1979/80:5
            om erkännande av nordiska faderskapsavgöranden
          </p>
          <p xml:id="i-Dd2XRCgRQAsn2eZi7V4vpM">
            I propositionen föreslås att domar och andra fastställanden beträffande
            faderskap, vilka avgörs i nordiska länder, skall få internordisk
            giltighet. Vänsterpartiet kommunisterna vill anmäla tveksamhet
            till vissa delar av förslaget, liksom inför vissa tänkbara följder
            därav för lagstiftningen i vidare mening. Syftet att ge internordisk
            giltighet är väl i och för sig gott. Den avsevärda befolkningsomflyttningen
            mellan nordiska länder skapar praktiska motiv härför. Det finns
            dock ting som alltid måste prioriteras högre än den ömsesidiga
            giltigheten av rättsavgöranden. Det viktigaste måste alltid vara
            att främja största möjliga materiella korrekthet i rättsliga avgöranden.
            Det näst viktigaste är att den ömsesidiga giltigheten av avgörandena
            grundas på att själva lagreglerna stämmer väl överens. Man bör
            således inte söka vinna större ömsesidig giltighet på bekostnad
            av den materiella riktigheten. Med den ordning som föreslås i
            propositionen skulle antalet materiellt oriktiga faderskap — under
            i övrigt lika omständigheter — tendera att öka. Detta beror på
            att reglerna för presumtion av faderskap i övriga nordiska länder
            skiljer sig från de i Sverige. I förstnämnda länder presumeras
            även en frånskild man som fader, om barnet föds i sådan tid efter
            äktenskapets rättsliga upplösning att det kan ha avlats inom äktenskapet.
            I Sverige finns ingen presumtion i dessa fall. Där krävs en förutsättningslös
            utredning för faderskapets fastställande. Tydligt är att de svenska
            reglerna bättre garanterar materiellt riktiga avgöranden. Det
            är vida svårare att utifrån en presumtion föra motbevisning än
            att utifrån ett förutsättningslöst läge göra en utredning och
            föra bevisning från myndighets sida. Just de fall som här avses
            är så att säga ”klassiska” problemfall — faderskap är ofta osäkert
            i de fall där graviditeten inträffat i äktenskapets upplösningsskede.
            Det vore direkt otillfredsställande, om man i Sverige nödgades
            acceptera faderskap som är materiellt oriktiga och som vid svenskt
            förfarande icke skulle ha kommit till stånd. Att öka risken för
            flera oriktiga faderskap är inget man kan se lättvindigt på. Felaktigt
            utdömda faderskap får avsevärda följder för de inblandade. Rättsligt
            faderskap får betydande materiella konsekvenser för den som ådöms
            sådant, och rimligen bör man göra vad som är möjligt för att inte
            dessa konsekvenser skall drabba orättmätigt. Den som främst blir
            lidande på oriktiga faderskap är emellertid alltid
          </p>
          <pb facs="riksdagen-motions-pdf/data/197980/mot_197980__75/mot_197980__75-002.pdf"/>
          <fw xml:id="i-AR8oGhHPoPuBgeESAgxaAx">
            Mot. 1979/80:75 5
          </fw>
          <p xml:id="i-GqGPm8eyDJYfvMGzWgABz4">
            barnet. Följderna för barnet är också av allvarligare natur.
            Ett felaktigt faderskap hindrar eller försvårar alltid att den
            rätte fadern identifieras. En man som uppfattar faderskapsdomen
            som oriktig är i egenskap av fadersges- talt som regel inte av
            något värde för barnet. Det personliga värdet för barnet av att
            fadern är rätt identifierad är däremot avsevärt. Barnet har då
            alltid en alternativ vuxenkontakt och en alternativ vårdnadshavare.
            Barnets trygg- hetssituation är då i alla avseenden bättre. En
            identifierad far, som barnet har en hygglig kontakt med, kan utgöra
            ett väsentligt stöd för barnets person- lighetsutveckling. Klart
            är att barnet kan bli lidande av att en far är non-existent i
            barnets psykiska föreställningsvärld. Om sedan ett felaktigt faderskap
            dessutom senare omprövas och upphävs — och detta kanske vid en
            ålder då barnet klart uppfattar vad det handlar om — kan situationen
            bli än sämre ur barnets synvinkel. Sådant bör i görligaste mån
            undvikas. Tyvärr blir omprövningar av faderskap vanligare, i takt
            med att de förbättrade metoderna för fastställande möjliggör att
            felaktiga faderskap kan avslöjas. Det måste därför vara viktigt
            att redan i utgångsläget så långt möjligt minska risken för materiellt
            felaktiga faderskapsavgöranden. Detta mål försvåras om man i Sverige
            skall acceptera vissa av de avgöranden som fällts utifrån grannländernas
            regler. Därför bör den internordiska giltigheten inte avse denna
            typ av avgöranden. Ett mer allmänt familjerättsproblem anmäler
            sig därjämte i anslutning till denna proposition. Vilka följder
            får det för reformarbetet inom familjerätten, att delar av familjerättssystemen
            får internordisk giltighet? Sverige har, särskilt efter reformerna
            1976, en relativt modern lagstiftning på området. De intressen
            vilka motarbetade reformerna åberopade bl. a. att Sverige borde
            ha bemödat sig om större samstämmighet med övriga Norden. Den
            internordiska likformigheten blev alltså ett argument för att
            försvåra en modernisering av den nationella lagstiftningen. Den
            fråga som då måste ställas är: Betyder större ömsesidig giltighet
            ett hinder för de länder som aktivt vill modernisera sin lagstiftning?
            Blir den mest konservativa delen av lagstiftningen i Norden minsta
            gemensam nämnare och den avgörande? Om så är fallet, bör man kanske
            iaktta viss försiktighet med åtgärder av den typ som föreslås
            i propositionen. Mot bakgrund av det här anförda föreslår vi ett
            tillägg till förslaget till lag om erkännande av nordiska faderskapsavgöranden,
            innebärande att en dom eller ett fastställande av faderskap i
            annat nordiskt land ej gäller i Sverige, därest den grundar sig
            på regler som skiljer sig från dem som gäller här och detta är
            ägnat att öka osäkerheten om det materiella innehållets riktighet.
            Vi hemställer att riksdagen, med godkännande av propositionen
            1979/80:5 i övrigt, beslutar att 3$ i förslaget till lag om erkännande
            av nordiska faderskapsavgöranden skall ha följande såsom Motio-
            närernas förslag betecknade lydelse:
          </p>
          <pb facs="riksdagen-motions-pdf/data/197980/mot_197980__75/mot_197980__75-003.pdf"/>
          <fw xml:id="i-3dSQjv6mqXXkEiHiR7DdJK">
            Mot. 1979/80:75
          </fw>
          <p xml:id="i-8eeUoNaLxvavnZpT5opwW1">
            Regeringens förslag
          </p>
          <p xml:id="i-C1qDN8Pju36yGLnjxL8dPG">
            En dom eller fastställelse som avses i I och 2 $$ gäller dock
            inte i Sverige, 1. om domen eller fastställelsen står i strid
            med en här i landet giltig dom i en rättegång som påbörjades innan
            den andra rättegången inled- des eller innan fastställelsen sked-
            de, 2. om domen eller fastställelsen står i strid med en här i
            landet giltig fastställelse av faderskap i annan form än genom
            dom, såvida denna fastställelse skedde innan rätte- gången påbörjades
            eller innan den andra fastställelsen skedde, 3. om det här eller
            utomlands pågår en rättegång angående fader- skapet som kan leda
            till en dom som gäller i Sverige och denna rättegång påbörjades
            innan den andra rätte- gången inleddes eller innan faststäl- lelsen
            skedde, 4. om det skulle vara uppenbart oförenligt med grunderna
            för den svenska rättsordningen att erkänna domen eller fastställelsen.
          </p>
          <p xml:id="i-A2RQLKJpwMmzqNtXfrNgGf" type="date">
            Stockholm den 15 oktober 1979
          </p>
          <div xml:id="i-7J3Z4CMURaongyBBr7Jxs5" type="signatureBlock">
            <p who="i-EQSJnvt3y9r5wULtNbkTNu" type="signature">
              JÖRN SVENSSON (vpk)
            </p>
            <p who="i-VJesCiRRrnNn2TLsiowtMi" type="signature">
              MARIE-ANN JOHANSSON (vpk)
            </p>
          </div>
          <p xml:id="i-LNxTrAwWSDMg5S1gprH6Lq">
            Motionärernas förslag
          </p>
          <p xml:id="i-N2cDXWuwvqfQdoM91UTHoF">
            3$
          </p>
          <p xml:id="i-FLwbmKCr5XKrfLsoiAJHeZ">
            En dom eller fastställelse som avses i I och 2 $$ gäller dock
            inte i Sverige, 1. om domen eller fastställelsen står i strid
            med en här i landet giltig dom i en rättegång som påbörjades innan
            den andra rättegången inled- des eller innan fastställelsen sked-
            de, 2. om domen eller fastställelsen står i strid med en här i
            landet giltig fastställelse av faderskap i annan form än genom
            dom, såvida denna fastställelse skedde innan rätte- gången påbörjades
            eller innan den andra fastställelsen skedde, 3. om det här eller
            utomlands pågår en rättegång angående fader- skapet som kan leda
            till en dom som gäller i Sverige och denna rättegång påbörjades
            innan den andra rätte- gången inleddes eller innan faststäl- lelsen
            skedde, 4. om det skulle vara uppenbart oförenligt med grunderna
            för den svenska rättsordningen att erkänna domen eller fastställelsen,
            5. om de regler som'ligger till grund för domen eller fastställelsen
            skiljer sig från de i Sverige gällande och detta uppenbart är
            ägnat att öka risken för materiellt oriktigt innehåll i dom eller
            fastställelse.
          </p>
          <p xml:id="i-7SZbA1xSZ7TVtQPMvWpDXT">
            NILS BERNDTSON (vpk)
          </p>
          <pb facs="riksdagen-motions-pdf/data/197980/mot_197980__75/mot_197980__75-004.pdf"/>
          <pb facs="riksdagen-motions-pdf/data/197980/mot_197980__75/mot_197980__75-005.pdf"/>
          <p xml:id="i-FYiAz6CoGGtbgcFkpzjMmq">
            'GOTAB 62749 Stockholm 1979
          </p>
        </div>
      </div>
    </body>
  </text>
</TEI>
