<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1968--fk--00267">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1968/mot_1968__fk__267/mot_1968__fk__267-001.pdf"/>
      <fw xml:id="i-825o88MKPZtXvpgKrgQD5D">
        Motioner i Första kammaren, nr 267 år 1968
      </fw>
      <div xml:id="i-RHc5jeMjgpLDw9i4jNCwd5" type="motHeader">
        <div xml:id="i-MXpdm8x4eJpLuMdyuSCxYE" type="motTitle"/>
        <div xml:id="i-Y64girp5AtiT5nc9sproFp" type="motSubmissionInfo"/>
      </div>
      <div xml:id="i-N6BxMPW6gEmCeYdczj3krR" type="motBody">
        <div xml:id="i-UW3VQQ4k2dGTMpdfrtEuaG">
          <p xml:id="i-3kSU94BcCrS3QJx8MsjJcT">
            ND
          </p>
          <p xml:id="i-TYYgZ3yntEVAsKu3gmMeRY">
            Nr 267
          </p>
          <p xml:id="i-8McXPpuxh1yWMjhgN8NdzC">
            Av herr Åkerlund m. fl., om tillsättande av en riksdagens press-
            ombudsman.
          </p>
          <p xml:id="i-914tvXPgSpUKAuW5DdNpLV">
            (Lika lydande med motion nr 336 i Andra kammaren)
          </p>
          <p xml:id="i-FH7q6mSFLJZJXJmLRgFtTY">
            Inom första kammaren har från och med 1967 en särskild befattnings-
            havare fått i uppgift att i viss omfattning taga befattning med
            frågor rö- rande behandlingen i pressen, radion och televisionen
            av riksdagens arbete och att utarbeta förslag till pressmeddelanden
            m. m. Som biträden har han två heltidsanställda riksdagsstenografer,
            en från första och en från andra kammaren, båda journalister.
            Befattningshavaren svarar för relationerna till radion och televisionen
            och journalisterna för bevakningen i pressen. Beträffande radion
            och televisionen är befattningshavarens uppgift att granska urvalet
            av debattinlägg, redigeringen av programmen och program- ledarens
            kommentarer etc., allt i ändamål att se till att de informationer
            som lämnas genom nämnda massmedia är korrekta och att programmen
            ger en riktig bild av det väsentliga i debatterna. Pressbevakningen
            sker medelst genomgång av tidningar och fotostatering av relevanta
            artiklar om riks- dagen och dess arbete och avser i denna del
            väsentligen att hålla riksdags- männen informerade om pressdebatten.
            Även utåtriktade pressombuds- mannauppgifter skall dock fullgöras
            med viss publicitet som följd, men härutinnan får verksamheten
            hittills anses ha haft en begränsad omfatt- ning. Den här angivna
            verksamheten bedrivs endast tills vidare försöksvis, men det har
            bedömts vara möjligt att fortsätta och utbygga densamma inom ramen
            för nuvarande personalorganisation. Detta torde vara möjligt endast
            under förutsättning att verksamheten bibehåller sin nuvarande
            starkt begränsade omfattning. Fråga är dock om icke behov föreligger
            av vidgade insatser. I riksdagen har folkets valda förtroendemän
            att i allmänna angelägen- heter anföra synpunkter och framföra
            förslag som enligt deras mening är väsentliga. Med hänsyn till
            riksdagens viktiga funktioner i samhället är det av synnerlig
            vikt att allmänheten kontinuerligt och sakligt hålles under- rättad
            om riksdagsarbetet. Pressen, radion och televisionen kan icke
            publi- cera hela det väldiga material som härflyter ur detta.
            Vid den sovring som sker måste dock hänsyn tagas till två intressen,
            som i själva verket borde vara sammanfallande, allmänhetens och
            riksdagsmännens, nämligen att
          </p>
          <pb facs="riksdagen-motions-pdf/data/1968/mot_1968__fk__267/mot_1968__fk__267-002.pdf"/>
          <fw xml:id="i-Q3ayTRKf5i3jTHroDCDLhy">
            Motioner i Första kammaren, nr 267 år 1968 3
          </fw>
          <p xml:id="i-Tcu3bhDxWWGx7pgZkb4b5a">
            informationer om vad som sker i riksdagen korrekt återger det
            sakligt vik- tiga och väsentliga i förslag och debattinlägg. Tyvärr
            är alltför ofta inrikt- ningen den att ur materialet utvinna det
            som man tror vara av särskilt intresse för en bredare publik,
            varvid det sakligt väsentliga kommer i skym- undan. Detta medför
            att informationen ibland blir missvisande, även om referenten
            bemödat sig att göra framställningen så korrekt som möjligt. Det
            kan inte heller undvikas att densamma ibland blir mer eller mindre
            starkt influerad av hans subjektiva inställning eller felaktig,
            helt enkelt därför att han icke i erforderlig grad behärskar sakfrågan.
            I sådana fall är tillrättalägganden erforderliga för att riksdagsmännens
            intentioner skall på ett adekvat sätt komma till allmänhetens
            kännedom. Med hänsyn till allmänhetens berättigade krav på objektiv
            och saklig information och riks- dagsmännens anspråk på korrekt
            återgivning av deras förslag och anfö- randen har ett riksdagens
            organ i sådant sammanhang viktiga uppgifter. Som särskild uppgift
            tillkommer, att den vidare behandlingen av riks- dagens skrivelser
            kontinuerligt bör följas. Tiden förefaller därför vara inne att
            ge riksdagens informationsverksam- het en fastare form under ledning
            av en för verksamheten ansvarig press- ombudsman. Verksamheten
            bör i så fall göras mera utåtriktad än för närvarande i ändamål
            att främja en kontinuerlig, saklig och objektiv in- formation
            om riksdagsarbetet samt, där så befinnes erforderligt, svara för
            tillrättalägganden och kompletteringar av publicerade meddelanden.
            Att detta bör ske i samverkan med representanterna för vederbörande
            mass- media, t. ex. Tidningarnas Telegrambyrå och Sveriges Radio,
            är naturligt. På grund av vad sålunda anförts hemställes, att
            riksdagen måtte besluta om inrättande av en tjänst som riksdagens
            pressombudsman samt uppdraga åt riks- dagens förvaltningskontor
            att utarbeta de närmare bestäm- melserna för pressombudsmannens
            verksamhet i enlighet med de riktlinjer som anförts i motionen.
          </p>
          <p xml:id="i-PLECqmidi3Sxb1LoPuA69y" type="date">
            Stockholm den 24 januari 1968
          </p>
          <p xml:id="i-8igAAw5qWKpymFFTVF9h72" type="signatureBlock">
            Henrik Åkerlund (h) Holge Ottosson (h) Gunnar Hibinette (h) Lars
            Schött (h) Bertil Strandberg (h) Arne Svenungsson (h) Ragnar Sveningsson
            (h) Carl Eskilsson (h) Paul Brundin (h)
          </p>
          <p xml:id="i-WwcznPedUxCywrU8orDWav">
            Per Blomquist (h) H. Bertil Lidgard (h) Mary Hultell (h)
          </p>
        </div>
      </div>
    </body>
  </text>
</TEI>
