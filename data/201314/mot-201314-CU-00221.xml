<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201314-CU-00221">
  <teiHeader>
    <fileDesc>
      <titleStmt>
        <title>Lokalisering av handel</title>
        <author corresp="i-VRHymVx7EsX48sg7b5qmpS">av Jan Lindholm m.fl. (MP)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Lokalisering av handel</title>
          <idno type="rdwebb">H102C221</idno>
          <rs type="number">C221</rs>
          <orgName type="comitteeAbbreviation">CU</orgName>
          <ref type="dokument_url_text">http://data.riksdagen.se/dokument/H102C221/text</ref>
          <ref type="dokument_url_html">http://data.riksdagen.se/dokument/H102C221</ref>
          <ref type="dokumentstatus_url_xml">http://data.riksdagen.se/dokumentstatus/H102C221</ref>
          <ref type="doc">http://data.riksdagen.se/fil/85838F21-F870-4235-922B-AD33BA01F2F9</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-Atz7ai4RJKnyNCwfSAJEeC</idno>
            <name>Jonas Eriksson</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-XSuWURvcJRjSbVSYUBBuD2</idno>
            <name>Stina Bergström</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-VRHymVx7EsX48sg7b5qmpS</idno>
            <name>Jan Lindholm</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-QBBcUm46JzzKM1Kv9ioXDu" type="signed"/>
        <correspContext corresp="i-QBBcUm46JzzKM1Kv9ioXDu">
          <note type="signatory" corresp="i-Atz7ai4RJKnyNCwfSAJEeC"/>
          <note type="signatory" corresp="i-XSuWURvcJRjSbVSYUBBuD2"/>
          <note type="signatory" corresp="i-VRHymVx7EsX48sg7b5qmpS"/>
        </correspContext>
        <correspAction xml:id="i-U83egPvPN8AcazL5FsKNpT" type="numbering">
          <date when="2013-09-27"/>
        </correspAction>
        <correspAction xml:id="i-VzwrWN7poc8tpo8KAC4Nbe" type="submission">
          <date when="2013-09-26"/>
        </correspAction>
        <correspAction xml:id="i-VtzfkxBSmCQJ238wGSM8QE" type="transfer">
          <date when="2013-09-25"/>
        </correspAction>
        <correspAction xml:id="i-VkKHjRmjhQ34DT376Dnn5m" type="assigned"/>
        <correspContext corresp="i-VkKHjRmjhQ34DT376Dnn5m">
          <ref type="assignedTo">Civilutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-nJ4nktg1rjCCtn8JHEqJV" type="motHeader"/>
      <div xml:id="i-D6JFhWt8xZmJhC1K1P7H14" type="motBody">
        <div xml:id="i-XyFPGMabUoxQUEzc4t5qx5" type="motProposal" subtype="förslag">
          <head xml:id="i-KF2Yn2T5cTEVndpC3Hsj4e">
            Förslag till riksdagsbeslut
          </head>
          <list xml:id="i-G8fvnkx6a47sS9txKJNeo" style="ol">
            <item xml:id="i-Np7vwu6HmcSPi6wXgxHBYV">
              Riksdagen tillkännager för regeringen som sin mening vad som
              anförs i motionen om riskerna med växande extern handel.
            </item>
            <item xml:id="i-3u3aFnwaBLYM25aQpKx193">
              Riksdagen tillkännager för regeringen som sin mening vad som
              anförs i motionen om behovet av utvecklad närservice i det långsiktigt
              hållbara samhällsbyggandet.
            </item>
            <item xml:id="i-7RwCshcJjUzirUS6twNGSh">
              Riksdagen tillkännager för regeringen som sin mening vad som
              anförs i motionen om att miljökonsekvensbeskrivningar måste föregå
              etableringar av externa köpcentrum.
            </item>
            <item xml:id="i-RGKA94jCEQQCjyhCVCbA5N">
              Riksdagen tillkännager för regeringen som sin mening vad som
              anförs i motionen om ett moratorium om fem år då man inte tillåter
              att några nya externa köpcentrum byggs.
            </item>
            <item xml:id="i-P2LfDS2Vm8kTLgHJYxLfT1">
              Riksdagen tillkännager för regeringen som sin mening vad som
              anförs i motionen om behovet av att utreda hur en långsiktigt
              hållbar miljö- och klimatsmart handelsstruktur med social hänsyn
              kan utvecklas.
            </item>
          </list>
        </div>
        <div xml:id="i-TVsEVqEt1dbZRFRtshEAHe" type="motContent">
          <head xml:id="i-Rejhqf1inFF2w5GT6u5rx8" type="h1">
            Tidigare behandling
          </head>
          <p xml:id="i-XNZ6sSZZCR9K8LamkFRLV7">
            Motioner med snarlika förslag har tidigare avslagits av riksdagen
            såväl med mer ingående motivering som genom förenklad behandling.
            Framställningen är därför inte ny. Med åren blir det dock allt
            mer uppenbart att det samhälle vi byggt och fortfarande bygger
            vidare på är svårt att förena med de krav som hållbarhet i ett
            längre perspektiv innebär. Trenden mot ökad extern handel innebär
            många problem och motionens förslag känns därför mer nödvändiga
            för vart år som går.
          </p>
          <head xml:id="i-LZH257fNrxd7em9EzGprKD" type="h1">
            Bakgrund
          </head>
          <p xml:id="i-SpKLmxUF4mSeEeX7oFBSTf">
            I många kommuner pågår en snabb etablering av externa köpcentra.
            Istället för satsningar på kommunens befintliga primära och sekundära
            centrum tillåter kommunerna att privata aktörer anlägger storskaliga
            butikskomplex utanför tätorterna. Butiksytorna blir på så vis
            billigare per kvadratmeter för handlarna som kan exponera fler
            varor, vilket antas öka försäljningen. Ökade försäljningsvolymer
            kan rimligen inte vara ett kommunalt intresse varför tillståndsgivning
            för den typen av handelsområden kan hävdas strida mot kommunallagen.
          </p>
          <p xml:id="i-4juEPq9Zo4piKbUd3BRZ7Y">
            För att besöka den typen av handelsområden krävas oftast bil
            vilket kan uppfattas som diskriminerande. Under alla omständigheter
            drabbar denna utveckling unga och gamla samt svaga grupper extra
            tydligt. En konsekvens av etableringen av dessa externa handelsområden
            är nämligen att närhandeln utarmas. Det blir allt svårare att
            upprätthålla en godtagbar service för dem som inte kan ta sig
            till externa köpcentrum, och därmed hänvisas de till det lokala
            centrumet som får ett allt mindre underlag för sin verksamhet.
            De redan utsatta straffas dubbelt.
          </p>
          <head xml:id="i-D6kGsTESPANUtXDxctvvkR" type="h1">
            Riskerna
          </head>
          <p xml:id="i-KMf7oqkYJaAcvxRaTZ35qB">
            Områden vars närservice försvagas upplevs som mindre attraktiva
            att bo i. Att stärka den lokala servicen är därför mycket angeläget
            för att utveckla alla bostadsområden. I synnerhet är det viktigt
            för äldre och rörelsehindrade att enkelt kunna ta del av privat
            och offentlig service i sitt närområde, men också för barnfamiljer
            vars vardag ofta består av ett komplext logistiskt pussel. Att
            slippa en lång resväg för att ta del av service underlättar människors
            vardag och är nödvändigt om vi ska klara klimatmålet. Att äldre
            människor ges möjlighet att handla mat lokalt är samhällsekonomiskt
            lönsamt eftersom kommunen slipper ordna med transporter av varor
            till dem som bor långt ifrån en mataffär. Det är uppenbart att
            samhällets kostnader för stöd till äldre som bor i områden med
            vikande närservice ökar. För många äldre är besöken i den lokala
            matbutiken en viktig del av de dagliga sociala kontakterna. Även
            ur ett klimatperspektiv är det fördelaktigt om varorna körs kollektivt
            till närbutikerna i större fordon i stället för att varje konsument
            själva skall stå för den transporten i egen bil.
          </p>
          <p xml:id="i-M9eGAn8vQ48pNnGL6zGHBM">
            Näringslivet och inte minst de stora märkeskedjorna är den starka
            parten och kommunerna den svaga när det gäller att planlägga handel
            och service. Tyvärr faller kommunerna ofta för näringslivets kortsiktiga
            ekonomiska glädjekalkyler. Problemet är inte bara en fråga om
            makt över planprocessen utan även en fråga om att våga låta de
            övergripande målen få genomslag i den vardagliga planeringen.
            Det kan även vara konkurrens mellan kommuner om investeringar
            som gör att de långsiktiga ambitionerna offras till förmån för
            kortsiktiga jobb.
          </p>
          <p xml:id="i-CWQo5BwD8FgVcogJJDzRLn">
            I takt med att närservicen tynar bort somnar samhället in. Mötespunkter
            försvinner, främlingskapet ökar, identiteten blir svagare. Det
            blir inte bara svårare att få vardagen att fungera, livet blir
            även mer innehållslöst och tråkigt. Riksdagen bör ge regeringen
            till känna som sin mening vad som här har sagts om riskerna med
            växande extern handel.
          </p>
          <head xml:id="i-5bUfi191hPw7gR43H4PNqH" type="h1">
            Utveckla närservicen
          </head>
          <p xml:id="i-L5tXned7ktP97GNcQGtCVo">
            Staten måste utveckla de övergripande målen om långsiktig hållbarhet
            i samhällsbygget så att de blir konkretare och tydligare. Staten
            måste även använda länsstyrelserna mer aktivt för att hävda dessa
            mål samt för att stötta kommunerna att upprätthålla omställningsarbetet.
            Staten måste bygga ut sin kapacitet och kompetens för att kunna
            agera i tid när så behövs för att inte byggande som strider mot
            omställningsarbetet ska hinna startas. Miljörörelsen kan här troligen
            vara en kompetent samarbetspartner.
          </p>
          <p xml:id="i-5aajUgV6rpWY9HkLTFJh12">
            Riksdagen bör ge regeringen till känna som sin mening vad som
            i motionen anförs om ett kraftfullare agerande från statens sida
            för att hävda det långsiktigt hållbara samhällsbyggandet.
          </p>
          <head xml:id="i-89bJFxCPr2cEMi8DnvaSPy" type="h1">
            Fördjupa konsekvensanalysen
          </head>
          <p xml:id="i-VZJRbgwoxwmUiKV4ZEFbtx">
            Det hävdas ofta att etablering av externa köpcentrum skapar nya
            arbetstillfällen i kommunen. Vi vet dock att så inte är fallet.
            I kommuner där externa köpcentrum har etablerats har man sett
            att för varje arbetstillfälle som skapas försvinner minst ett
            arbetstillfälle i någon annan butik. Detta innebär att även personalen
            får en längre väg till arbetet, vilket slår hårt mot den stora
            grupp ungdomar som arbetar i butiken men inte har tillgång till
            bil. Miljöpartiet anser inte att kommunala och statliga resurser
            ska gå till att anlägga vägar som behövs för att etablera nya
            externa köpcentrum. Det offentliga ska inte betala för att invånarna
            ska få en sämre tillgång till service. Den nya infrastruktur som
            behövs innebär också i sig en onödig ökning av miljöbelastningen.
            Miljöpartiet vill att etablering av externa köpcentrum ska föregås
            av en miljökonsekvensbeskrivning där alla konsekvenser av etablering
            utreds, från markutnyttjande till ökade transporter och socialt
            utanförskap samt att etablering ska kräva en särskild tillståndsprövning
            utifrån miljökonsekvensbeskrivningen. Detta bör riksdagen ge regeringen
            till känna.
          </p>
          <head xml:id="i-67NJhvoLBx1HQRQKPqTtS3" type="h1">
            Moratorium mot nya externa köpcentrum
          </head>
          <p xml:id="i-PzBPm1VAvtKf6amRbGX9y9">
            Problemet med externa köpcentrum är interkommunalt. När en kommun
            etablerar ett externt köpcentrum ger det negativa konsekvenser
            även för angränsande kommuner vars centrum får färre besökare
            och blir mindre attraktivt. I värsta fall uppstår en situation
            där kommunerna konkurrerar mot varandra genom att etablera den
            ena lågprisbutiken efter den andra i svårtillgängliga lägen. Även
            en onödig kamp om arbetstillfällen mellan kommunerna kan uppstå,
            på bekostnad av invånarnas tillgång på god service. Även av den
            anledningen är det viktigt att staten vidtar åtgärder mot etablering
            av externhandel och att ett tillfälligt stopp för etablering av
            externa köpcentrum införs i väntan på förslag till hur etablering
            av externhandel mer permanent kan motverkas. Mot bakgrund av detta
            kan det vara motiverat med ett moratorium om fem år då man inte
            tillåter att några nya externa köpcentrum byggs. Detta bör riksdagen
            ge regeringen till känna.
          </p>
          <head xml:id="i-N5zznGSuX1f54fiPigmVXx" type="h1">
            En miljö- och klimatsmart handelsstruktur
          </head>
          <p xml:id="i-LsJ3V93XPhwTxVA3K3HHQo">
            Den tidsfrist som ett femårigt stopp för utbyggnad av externa
            köpcentrum ger måste utnyttjas för att snabbutreda vad en långsiktigt
            hållbar, miljövänlig och klimatsmart handelsstruktur är.
          </p>
          <p xml:id="i-LGsWa6qmKjmuxeX4CkQfER">
            Med en åldrande befolkning, med fler tillgänglighetsproblem,
            med ett allt mer oberäkneligt klimat och med hårdnande krav på
            minimal omgivningspåverkan och resurssnåla lösningar blir handeln
            en viktig del av utformningen av framtidens byggda miljö. Den
            måste då ses i ett helhetsperspektiv så att handelns utformning
            och struktur bidrar till att hantera alla de utmaningar vi står
            inför.
          </p>
          <p xml:id="i-8CMYBJTSCDATZxtrTG7Mai">
            Riksdagen bör ge regeringen till känna som sin mening att en
            utredning bör tillsättas för att bringa klarhet i frågan om hur
            en långsiktigt hållbar, miljö- och klimatsmart handelsstruktur
            med social hänsyn kan utvecklas.
          </p>
        </div>
        <div xml:id="i-RoHd2WrVjb1YrhqG33efuD" type="motSignatures">
          <list xml:id="i-35YM5mHNtpNxhnyENLRk61">
            <item xml:id="i-BkLUuu7Wz6C9AbviB8UpAp">
              Jan Lindholm (MP)
            </item>
            <item xml:id="i-Sy17PpP4NLHkaHuosEhz9n">
              Jonas Eriksson (MP)
            </item>
            <item xml:id="i-BXdp8TaaXdmNdQ23SMnomb">
              Stina Bergström (MP)
            </item>
          </list>
        </div>
      </div>
    </body>
  </text>
</TEI>
