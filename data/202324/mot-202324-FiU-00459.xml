<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202324-FiU-00459">
  <teiHeader>
    <fileDesc>
      <titleStmt>
        <title>Reformering av systemet med ränteskillnadsersättningen</title>
        <author corresp="i-HWbn7UwLvHk93mrHB9NC2c">av Oscar Sjöstedt m.fl. (SD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2023/24:459 av Oscar Sjöstedt m.fl. (SD)</title>
          <idno type="rdwebb">HB02459</idno>
          <rs type="number">459</rs>
          <orgName type="comitteeAbbreviation">FiU</orgName>
          <ref type="dokument_url_text">https://data.riksdagen.se/dokument/HB02459/text</ref>
          <ref type="dokument_url_html">https://data.riksdagen.se/dokument/HB02459</ref>
          <ref type="dokumentstatus_url_xml">https://data.riksdagen.se/dokumentstatus/HB02459</ref>
          <ref type="pdf">https://data.riksdagen.se/fil/063DF24D-BDA2-41F2-9A94-1CDBB7BEAF78</ref>
          <ref type="docx">https://data.riksdagen.se/fil/9A717AB2-DA38-4F7B-BB88-5384E656C36B</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-HWbn7UwLvHk93mrHB9NC2c</idno>
            <name>Oscar Sjöstedt</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-5xq5y8yJUv1khDbYCaXJ7X</idno>
            <name>Dennis Dioukarev</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="woman">
            <idno>i-Cbfe9kLftFCPyoPQ2gDG1P</idno>
            <name>Charlotte Quensel</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-AJmnQZAj5vxA1hK3yiJiEm</idno>
            <name>David Perez</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-2dwC5U2RuvHwfhzcwB91oo</idno>
            <name>Mattias Eriksson Falk</name>
            <state type="partyAffiliation" ref="Q504069">
              <desc>SD</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="committeeProcessing"/>
        <correspAction xml:id="i-6Bjpd7qR3GdiGe5K1mo5mD" type="signed"/>
        <correspContext corresp="i-6Bjpd7qR3GdiGe5K1mo5mD">
          <note type="signatory" corresp="i-HWbn7UwLvHk93mrHB9NC2c"/>
          <note type="signatory" corresp="i-5xq5y8yJUv1khDbYCaXJ7X"/>
          <note type="signatory" corresp="i-Cbfe9kLftFCPyoPQ2gDG1P"/>
          <note type="signatory" corresp="i-AJmnQZAj5vxA1hK3yiJiEm"/>
          <note type="signatory" corresp="i-2dwC5U2RuvHwfhzcwB91oo"/>
        </correspContext>
        <correspAction xml:id="i-BLpbkxgXwUiKjDnHbDyuiH" type="submitted">
          <date when="2023-09-29"/>
          <time when="15:09:32"/>
        </correspAction>
        <correspAction xml:id="i-ND4zHviYi37qziboJLTVP5" type="reviewed">
          <date when="2023-09-30"/>
          <time when="14:55:08"/>
        </correspAction>
        <correspAction xml:id="i-WZpAX4fyfWyn9Nq8irGmFh" type="referred">
          <date when="2023-10-17"/>
        </correspAction>
        <correspAction xml:id="i-TC62aGMoMDWVB6RAGBSYpn" type="assigned">
          <date when="2024-03-21"/>
          <time when="15:23:49"/>
        </correspAction>
        <correspContext corresp="i-TC62aGMoMDWVB6RAGBSYpn">
          <ref type="assignedTo">Finansutskottet</ref>
        </correspContext>
        <correspAction xml:id="i-GUgsyJyXupH3fjNGHpiDw2" type="behandlas_i"/>
        <correspContext corresp="i-GUgsyJyXupH3fjNGHpiDw2">
          <ref type="uppgift">2023/24:FiU22</ref>
          <ref type="ref_dok_id">HB01FiU22</ref>
          <ref type="ref_dok_typ">bet</ref>
          <ref type="ref_dok_rm">2023/24</ref>
          <ref type="ref_dok_bet">FiU22</ref>
          <ref type="ref_dok_titel">Finansiell stabilitet och finansmarknadsfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-GRb8YM4yTdkrfvAc99aenZ" type="motHeader">
        <div xml:id="i-JM23zfKdd26PCEjukAZkEn" type="motTitle">
          Motion till riksdagen 2023/24:459 av Oscar Sjöstedt m.fl. (SD)
          Reformering av systemet med ränteskillnadsersättningen
        </div>
      </div>
      <div xml:id="i-DRKRXes6ECzMgsf3tQdEUJ" type="motBody">
        <div xml:id="i-5MRTzp6yneQjWdEYLfKS6Y" type="motProposal" subtype="förslag">
          <head xml:id="i-TKWUYfK3Lgjk1cGNFMr3nG">
            Förslag till riksdagsbeslut
          </head>
          <list xml:id="i-4MBTb3ZUpAxDk42P3cFBSM">
            <item xml:id="i-5TUnuavrTfDNoFEsQF3mbc" sortKey="Yrkande 1">
              Riksdagen ställer sig bakom det som anförs i motionen om att
              tillsätta en utredning för att möjliggöra en ökad amorteringstakt
              utan att behöva betala ränteskillnadsersättning och tillkännager
              detta för regeringen.
            </item>
          </list>
          <list xml:id="i-D7DzFZM76YgpudcsiMALeA">
            <item xml:id="i-BFQhHWB63djzAsqsmXXrtq" sortKey="Yrkande 2">
              Riksdagen ställer sig bakom det som anförs i motionen om att
              tillsätta en utredning för att öka transparensen vid ränteskillnadsersättning
              och tillkännager detta för regeringen.
            </item>
          </list>
          <list xml:id="i-BGfeXzhD3aq2pA8NCHVfrp">
            <item xml:id="i-VFVtNtxCU1MuFAqMtS6d63" sortKey="Yrkande 3">
              Riksdagen ställer sig bakom det som anförs i motionen om att
              tillsätta en utredning för en generell rätt till byte av säkerhet
              vid flytt och tillkännager detta för regeringen.
            </item>
          </list>
          <list xml:id="i-NLWgVuSjaU2nRgsxVcHY4h">
            <item xml:id="i-KGPUBLUNsWn878uMnpqu3P" sortKey="Yrkande 4">
              Riksdagen ställer sig bakom det som anförs i motionen om att
              tillsätta en utredning för symmetrikrav vid förtida återbetalning
              av lån och tillkännager detta för regeringen.
            </item>
          </list>
        </div>
        <div xml:id="i-G8f9B7KN1pMzBfRzNGCYpz" type="motContent">
          <head xml:id="i-F4R6KdKVGSVhUe7yfjwVx1" type="h1">
            Motivering
          </head>
          <p xml:id="i-FvMZuk3Bo4pKuVsX69vfKb">
            Hushållens skulder har de senaste åren stigit snabbare än både
            BNP och inkomsterna, och Sverige har nu en av de högsta privata
            skuldsättningarna per capita i Europa (Statistiska centralbyrån
            2020). Den svenska skuldsättningen har uppmärksammats av internationella
            aktörer som IMF och fått Finansinspektionen att vidta flera makrotill­synsåtgärder
            för att stävja kredittillväxten. Eftersom skuldsättningen främst
            drivits av bostadspriserna har bolånetak och amorteringskrav införts.
          </p>
          <p xml:id="i-YGkL4h43tW6UPbKjfoSkBD">
            Bostadsköpen finansieras ofta via ett fast och rörligt bolån
            och återbetalas till­sammans med ränta efter en amorteringsplan.
            Vissa hushåll har dock möjligheten att förtidsinlösa lån och det
            måste ur samhällets synvinkel, mot bakgrund av skuld­sättningen,
            anses som positivt. Det kan handla om familjeskäl, förmånligare
            villkor hos en annan bank eller att hushållet helt enkelt fått
            en förändrad privatekonomisk situation som möjliggör en förtida
            återbetalning. Oavsett anledning kan man enligt konsument­kreditlagen
            bli skyldig att betala en ränteskillnadsersättning till banken
            om lånet löses i förtid, på grund av bankens presumtiva inkomstbortfall.
            Förutsättningen som måste vara uppfylld för att konsumenten ska
            bli betalningsskyldig är att räntan vid inlösentillfället är lägre
            än avtalad ränta i det bundna lånet, dvs. om räntorna har fallit
            sedan ingånget avtal. Låntagaren betalar alltså en riskpremie
            trots att bankens kreditrisk elimineras genom att lånet löses
            i förtid. Dessutom är reglerna asymmetriska. Om räntorna stigit
            och det är lönsamt för banken att ta emot låntagarens amorterade
            kapital för vidare­utlåning mot en högre ränta kommer låntagaren
            inte att erhålla någon ersättning.
          </p>
          <p xml:id="i-7enpiuiAJoJduJvyuBDmcS">
            Inför bostadsköp är det vanligt att låntagare ges rådet av banken
            att binda en del av lånet för att minska hushållets ränterisk,
            samtidigt som bankerna inte direkt tydliggör de komplexa och ofördelaktiga
            reglerna kring ränteskillnadsersättningen. Många, däribland unga
            förstagångsköpare, kan därför inte fatta ett välgrundat beslut
            eftersom låntagaren befinner sig i ett informationsunderläge då
            förpliktelserna mot banken, vid fast ränta, inte framgår på ett
            ändamålsenligt sätt.
          </p>
          <p xml:id="i-VFCifLBKaEtzQGHqeziarK">
            Denna problembild lade grunden till att riksdagen 2014 beslutade
            om ändrade regler i konsumentkreditlagen. I ett remissvar angående
            ändringen av regelverket till Finans­inspektionen framförde emellertid
            Finansbolagens Förening följande: ”Det är tveksamt om den föreslagna
            metoden leder till den transparens som krävs för att en konsument
            på ett enkelt, tillförlitligt och effektivt sätt ska kunna göra
            en beräkning eller kontrollera kreditgivarens beräkning av ränteskillnadsersättningen.”
            Samma principproblem med bristfällig transparens mot konsumenter
            har funnits på finansmarknadsområdet där man åstadkommit en lösning
            med det så kallade Normanbeloppet, som visar fondernas faktiska
            avgifter uttryckt i kronor. Det finns inga uppenbara skäl till
            att en liknande modell skulle vara omöjlig med ränteskillnadsersättningen
            vid tecknande av bolån.
          </p>
          <p xml:id="i-XancYmsccrkYHGF43Hp6q9">
            Inte heller i andra länder verkar det omöjligt att upprätthålla
            konsumentskyddet på ett mer rimligt sätt. I USA och Kanada har
            exempelvis låntagaren rätt att amortera 20 procent av lånet per
            år, utan att betala ränteskillnadsersättning. Detta betyder att
            lånet kan återbetalas på fem år. I England och Australien ligger
            gränsen i stället på 10 procent per år. I Tyskland behöver man
            inte betala ränteskillnadsersättning förutsatt att lånet återbetalas
            i samband med en bostadsförsäljning och att det gått minst tio
            år sedan lånet togs. Om dessa förutsättningar inte uppfylls begränsas
            dock ränteskillnadsersättningen till att enbart motsvara självkostnaden,
            dvs. banken får inte göra ett vinstpålägg. I Frankrike finns en
            regel om att ränteskillnadsersättningen får motsvara högst tre
            procent av det kvarvarande lånebeloppet. I Danmark har man krav
            på att låntagaren måste förvarna minst två månader innan vid förtida
            inlösen och i Norge begränsas ränte­skillnadsersättningen till
            högre belopp. Dessutom är reglerna symmetriska i Norge, vilket
            betyder att låntagaren har motsvarande rätt att få kompensation
            av banken ifall räntan stigit. Slutsatsen är att Sverige avviker
            från den internationella standarden på såväl nordisk som europeisk
            och global nivå.
          </p>
          <p xml:id="i-B2CNszYDdSEguBy5duXcTJ">
            Ur ett samhällsekonomiskt perspektiv skapar ränteskillnadsersättningen
            i dag en skev incitamentsstruktur, försämrad konkurrens och helt
            onödiga inlåsningseffekter. De som amorterar av sin skuld i förtid
            straffas genom en hög avgift och möter höga trans­aktionskostnader
            om de vill byta bostad eller bank. Bostadsmarknadens funktionssätt
            försämras eftersom artificiella barriärer för rörligheten försvårar
            ett effektivt utnyttjande av bostadsbeståndet. Trögrörligheten
            brukar adresseras som ett av de största problemen i dag på den
            svenska bostadsmarknaden. Vidare finns det även tungt vägande
            be­vekelsegrunder för att förändra regelverket ur konkurrenshänseende,
            eftersom transaktionskostnader skapar inlåsningseffekter mellan
            aktörer och ökar risken för felprissättning. Slutligen utgör hinder
            för amortering risker för den finansiella stabiliteten, särskilt
            i ett land med hög privat skuldsättning. En sund amorteringskultur
            borde därför uppmuntras av lagstiftaren och hinder för en sådan
            undanröjas.
          </p>
          <p xml:id="i-VsjLiGTHqpWUuxzVGfJyHd">
            En i sammanhanget viktig aspekt att ta hänsyn till är att en
            inskränkning av ränte­skillnadsersättningen, allt annat lika,
            kommer att minska bankernas räntenetto och pressa marginalerna.
            I teorin blir det ett nollsummespel där banken kompenserar sig
            själv genom en motsvarande räntehöjning och konsumenten ändå i
            slutändan får bära kostnaden. I praktiken kommer detta inte att
            ske eftersom det förutsätter att de tradi­tionella bankerna aktivt
            vill minska sin egen kundbas. Bolånemarginalerna är höga redan
            i dag och en räntehöjning med hänvisning till ändrade regler om
            ränteskillnads­ersättningen skulle sannolikt inte tas emot positivt
            av kunderna. Hos de traditionella bankerna accepterar kunderna
            redan i många fall en lägre inlåningsränta, relativt vad man kan
            få hos nischbanker, varför en högre utlåningsränta skulle göra
            det svårare att behålla befintlig kundbas. Med en växande fintech-sektor
            och flera nya utmanare på marknaden ligger det således i bankernas
            intresse att erbjuda marknadsmässiga villkor.
          </p>
          <head xml:id="i-LoESXCRnW4FBxpUtqPX1pq" type="h2">
            Utgångspunkter för en utredning
          </head>
          <head xml:id="i-5pCos5VHiuCZcSeFJykqXv" type="h3">
            Möjliggör ökad amorteringstakt
          </head>
          <p xml:id="i-ELRgP7asixSqmGpvApYDmc">
            Likt andra länder bör det även i Sverige finnas möjlighet att
            öka amorteringstakten och amorteringsbeloppet, utan att behöva
            betala ränteskillnadsersättning.
          </p>
          <head xml:id="i-RvKxpywTbWef24Wz5jK28Z" type="h3">
            Ökad transparens
          </head>
          <p xml:id="i-N1xxMWUagJw5XstGcZ6uhX">
            Avgift för ränteskillnadsersättning vid olika nivåer av låneskuld
            bör med tydlighet framgå i kronor och ören vid tecknande av bostadslån.
          </p>
          <head xml:id="i-HidZ2mFipjkBQmmukt91nk" type="h3">
            Generell rätt till byte av säkerhet vid flytt
          </head>
          <p xml:id="i-V69oQRJw1H1kaSRtGyghuc">
            Inför en generell rättighet för låntagaren att byta säkerhet
            vid bostadsflytt, om den nya säkerhetens värde (bostaden) är i
            paritet med den gamla säkerheten som ställts som garanti för lånet.
          </p>
          <head xml:id="i-Vb4QzBzEMCHYNUvoXYCnFj" type="h1">
            Symmetrikrav
          </head>
          <p xml:id="i-Mjx2iiwZkMFNG8DSKcSU4N">
            Låntagaren bör ha rätt till ersättning vid förtida återbetalning
            av lån om räntorna gått upp, på ett motsvarande sätt som banken
            har när räntorna gått ner. Premissen för denna åtgärd är att systemet
            för ränteskillnadsersättning som sådant finns kvar.
          </p>
        </div>
        <div xml:id="i-RSRhmk3KHrJgLC9ayiZvCF" type="motSignatures">
          <list xml:id="i-Fxo7jKjf4Bnn1SYRgn8YTC">
            <item xml:id="i-Qnbok75YkKpVotQH9asPBD" who="i-HWbn7UwLvHk93mrHB9NC2c">
              Oscar Sjöstedt (SD)
            </item>
            <item xml:id="i-Cm522vPoVax5oJL6RDyCBr" who="i-5xq5y8yJUv1khDbYCaXJ7X">
              Dennis Dioukarev (SD)
            </item>
            <item xml:id="i-3tYnS5LcJomhNADrS7XxFj" who="i-Cbfe9kLftFCPyoPQ2gDG1P">
              Charlotte Quensel (SD)
            </item>
            <item xml:id="i-QvhnuApUNUzmT5XMe1uWEv" who="i-AJmnQZAj5vxA1hK3yiJiEm">
              David Perez (SD)
            </item>
            <item xml:id="i-4ChE6vyhnC9F43aY3ZBa8S" who="i-2dwC5U2RuvHwfhzcwB91oo">
              Mattias Eriksson Falk (SD)
            </item>
          </list>
        </div>
      </div>
    </body>
  </text>
</TEI>
