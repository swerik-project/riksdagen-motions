<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200809-MJU-00026">
  <teiHeader>
    <fileDesc>
      <titleStmt>
        <title>med anledning av prop. 2008/09:214 Hållbart skydd av naturområden</title>
        <author corresp="i-CNBy5dFgNNyEozHVpAj93c">av Jacob Johnson m.fl. (v)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>med anledning av prop. 2008/09:214 Hållbart skydd av naturområden</title>
          <idno type="rdwebb">GW02MJ26</idno>
          <rs type="number">MJ26</rs>
          <orgName type="comitteeAbbreviation">MJU</orgName>
          <ref type="dokument_url_text">http://data.riksdagen.se/dokument/GW02MJ26/text</ref>
          <ref type="dokument_url_html">http://data.riksdagen.se/dokument/GW02MJ26</ref>
          <ref type="dokumentstatus_url_xml">http://data.riksdagen.se/dokumentstatus/GW02MJ26</ref>
          <ref type="doc">http://data.riksdagen.se/fil/C71A45CC-FBE4-4A3B-90EC-7DEDBD249814</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-CNBy5dFgNNyEozHVpAj93c</idno>
            <name>Jacob Johnson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-UhKXyeGqJBzFW5wSyeoGMt</idno>
            <name>Wiwi-Anne Johansson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-KnfRfemwD98TyCA1A8KCeX</idno>
            <name>Peter Pedersen</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-FAhoYDeAxVXRZmnF5LnHgv</idno>
            <name>Kent Persson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-991obiMTz36s9V7z3YpuZk</idno>
            <name>Gunilla Wahlén</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-EcrwMKDEDF9pDwKN6B7EBJ" type="basedOn"/>
        <correspContext corresp="i-EcrwMKDEDF9pDwKN6B7EBJ">
          <ref>Proposition 2008/09:214</ref>
        </correspContext>
        <correspAction xml:id="i-LTYMH4oPpEte9A5w5rEkMe" type="signed"/>
        <correspContext corresp="i-LTYMH4oPpEte9A5w5rEkMe">
          <note type="signatory" corresp="i-CNBy5dFgNNyEozHVpAj93c"/>
          <note type="signatory" corresp="i-UhKXyeGqJBzFW5wSyeoGMt"/>
          <note type="signatory" corresp="i-KnfRfemwD98TyCA1A8KCeX"/>
          <note type="signatory" corresp="i-FAhoYDeAxVXRZmnF5LnHgv"/>
          <note type="signatory" corresp="i-991obiMTz36s9V7z3YpuZk"/>
        </correspContext>
        <correspAction xml:id="i-P2eDoNpjY9hwoHFd2xPvai" type="referral">
          <date when="2009-06-23"/>
        </correspAction>
        <correspAction xml:id="i-YY2e3bWQwjMYRPBvxqwysg" type="dismissal">
          <date when="2009-06-23"/>
        </correspAction>
        <correspAction xml:id="i-KvzXUnv3WvGpG3JYjrnhfC" type="dismissal">
          <date when="2009-06-23"/>
        </correspAction>
        <correspAction xml:id="i-NPJokx8mDvJ3y19XJoPhUd" type="transfer">
          <date when="2009-06-18"/>
        </correspAction>
        <correspAction xml:id="i-NfZM6XSTreZQf1iJ2ak27w" type="submission">
          <date when="2009-06-18"/>
        </correspAction>
        <correspAction xml:id="i-GFs5rfH8qSgPgbHb7hLvaG" type="assigned"/>
        <correspContext corresp="i-GFs5rfH8qSgPgbHb7hLvaG">
          <ref type="assignedTo">Miljö- och jordbruksutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div xml:id="i-B5eg59kyEwdnPVGUSveS5Y" type="TOC">
          <head xml:id="i-2uKQMyAt1UwgnR8WjMzN9C">
            1 Innehållsförteckning
          </head>
          <list>
            <item>
              2 Förslag till riksdagsbeslut 2
            </item>
            <item>
              3 Inledning 2
            </item>
            <item>
              4 Satsningar på biologisk mångfald 3
            </item>
            <item>
              5 De olika skyddsformerna 3
            </item>
            <item>
              6 Ökad användning av naturvårdsavtal 4
            </item>
            <item>
              7 Naturskogar i statlig ägo 4
            </item>
            <item>
              8 Kometprogrammet 4
            </item>
            <item>
              9 Toleransavdraget 5
            </item>
            <item>
              10 Frivilliga avsättningar 5
            </item>
          </list>
        </div>
        <div type="motProposal" subtype="förslag">
          <head xml:id="i-2FqG7utkVEBidLBvBQ2vRF">
            2 Förslag till riksdagsbeslut
          </head>
          <list style="ol">
            <item xml:id="i-FQSWPRhDsZQY8kapbLTY73">
              Riksdagen tillkännager för regeringen som sin mening vad som
              anförs i motionen om förslag för måluppfyllelse av miljömålet
              Levande skogar till 2020.
            </item>
            <item xml:id="i-VeYobnAGqMjvJp86G5N2U">
              Riksdagen tillkännager för regeringen som sin mening vad som
              anförs i motionen om finansiering för ersättning till enskilda
              markägare för naturvårdsinsatser.
            </item>
            <item xml:id="i-UakmK38KXpSg5yznHjyTqA">
              Riksdagen tillkännager för regeringen som sin mening vad som
              anförs i motionen om risken med att ändra fördelningen mellan
              de olika skyddsformerna.
            </item>
            <item xml:id="i-CXCbarhdVtXvX6janHj6PJ">
              Riksdagen tillkännager för regeringen som sin mening vad som
              anförs i motionen om naturreservat som den mest effektiva skyddsformen.
            </item>
            <item xml:id="i-7cTZDftDcnPra1p7JFJD6k">
              Riksdagen tillkännager för regeringen som sin mening vad som
              anförs i motionen om att ta bort ersättningen till statliga skogsägare
              för avsättning av mark som kan omvandlas till formellt skyddade
              områden.
            </item>
            <item xml:id="i-BQGaNSpeTurFe9GyfvmH5d">
              Riksdagen tillkännager för regeringen som sin mening vad som
              anförs i motionen om målklasser för frivilliga avsättningar.
            </item>
          </list>
        </div>
        <div type="motContent">
          <head xml:id="i-FHBU58BuUyYuSBuLs2igGZ" type="h1">
            3 Inledning
          </head>
          <p xml:id="i-Pas7CGwqYTX56fJJbnxeAh">
            Skogen utgör en av de viktigaste delarna i våra ekosystem. Skogarna
            är t.ex. en livsviktig hemvist för så mycket som hälften av Sveriges
            rödlistade arter och fyller en viktig funktion som källa respektive
            fälla för kol med konsekvens för klimatet. Cirka 2 000 skogslevande
            arter är upptagna på den s.k. rödlistan, vilket innebär att de
            är hotade eller missgynnade.
          </p>
          <p xml:id="i-EafZUUF1QoUNnCzVfCGn4L">
            År 1999 fastställde riksdagen 15 miljökvalitetsmål. Det 16:e
            miljökvalitetsmålet Ett rikt växt och djurliv antogs 2005. År
            2008 gjordes en utvärdering av dessa miljömål där man kom fram
            till att målet Levande skogar kommer att bli mycket svårt att
            uppnå till målåret 2020. Detsamma gäller delmålet att 900 000
            hektar skyddsvärd skogsmark undantas från skogsbruk till 2010,
            varav 400 000 hektar ska skyddas formellt, vilket innebär ett
            totalt mål på ca 550 000 hektar. Regeringen presenterar dock i
            propositionen Hållbart skydd av naturområden en strategi för att
            uppnå detta delmål till 2010. Strategin går ut på att bl.a. höja
            ersättningsnivåerna för naturreservatsbildning och naturvårdsavtal,
            långsiktigt bevara värdefull skogsmark i statens ägo samt överföra
            skogsmark från Fastighetsverket till Naturvårdsverket. Vi är positiva
            till regeringens satsning på ökad lokal delaktighet i skogsvårdsarbetet
            men ser vissa risker med delar av regeringens förslag. Redovisning
            för skydd av ytterligare 68 000 hektar skogsmark som krävs för
            att nå delmålet till 2010 saknas i propositionen.
          </p>
          <p xml:id="i-CufpTapadLFednqJzqJwRf">
            Slutligen påtalar vi att det är synd att regeringen missar att
            ta ett helhetsgrepp över skogspolitiken genom att behandla frågorna
            som rör klimatanpassning, miljömålen och skogspolitikens två jämställda
            mål vid helt olika tidpunkter. Vi vill även påpeka att den pågående
            miljömålsutredningen har i uppdrag att se över och föreslå ändringar
            i miljömålssystemets struktur och organisation, vilket kan komma
            att förändra såväl måldefinitionerna som tidsangivelserna. Det
            bör även tydliggöras att delmålet till 2010 bara är ett steg på
            vägen i arbetet med miljömålen. Skogsstyrelsen har i sin fördjupade
            utvärdering till 2020 framhållit att det krävs ett formellt skydd
            av 1 600 000 hektar skogsmark och 1 000 000 hektar frivilligt
            bevarande för att nå miljömålet Levande skogar. Vi ber att regeringen
            återkommer med förslag på hur miljömålet ska uppnås. Detta bör
            riksdagen som sin mening ge regeringen till känna.
          </p>
          <head xml:id="i-ECMNBZ1g8Z22RDMwrsNU7b" type="h1">
            4 Satsningar på biologisk mångfald
          </head>
          <p xml:id="i-JyJGdfuZmu87LzeYoiGjde">
            Regeringen skriver i propositionen att bevarande av den biologiska
            mångfalden är en hörnsten i regeringens miljöpolitik. Vänsterpartiet
            delar regeringens åsikt om att stora satsningar är nödvändiga
            för att lyckas med en långsiktigt hållbar miljöpolitik. Vi ställer
            oss däremot mycket frågande till varför regeringen minskat anslagen
            till just detta område för 2009 och 2010 med sammanlagt 268 miljoner
            kronor. Det är även anmärkningsvärt att man i propositionen vill
            införa ersättning till enskilda markägare för naturvårdsinsatser
            samtidigt som staten sänker anslagen till naturvården. Vänsterpartiet
            anser att en sådan ersättning bör finansieras utan risk för en
            minskad satsning inom andra naturvårdsområden. Detta bör riksdagen
            som sin mening ge regeringen till känna.
          </p>
          <p xml:id="i-2XdDC9CiJFdihuMGB9Toea">
            Vi återställer och förstärker i stället anslaget i vår budgetmotion
            så att det för 2009 uppgår till 2,1 miljarder kronor, 2010 till
            2,2 miljarder kronor och 2011 till 2,3 miljarder kronor. Vi förstärker
            anslaget med 320 miljoner kronor 2009, 420 miljoner kronor 2010
            och 350 miljoner kronor 2011. Detta görs för att flera miljökvalitetsmål,
            främst Levande skogar, ska kunna uppnås (2008/09:MJ382). Det innebär
            1 miljard kronor mer än regeringens förslag under de kommande
            tre åren. Vi föreslår därutöver 150 miljoner kronor mer än regeringen
            under de kommande tre åren för skydd genom naturvårdsavtal och
            biotopskydd i skogen (mot. 2008/09:MJ383).
          </p>
          <head xml:id="i-529nYcudtRWBXKD74B19f8" type="h1">
            5 De olika skyddsformerna
          </head>
          <p xml:id="i-2bvb3bhZot8Fkhs53wTe6t">
            Regeringen föreslår att fördelningen mellan de olika skyddsformerna
            naturreservat, biotopskyddsområden och naturvårdsavtal kan komma
            att ändras i förhållande till vad som redovisats i delmålet. Det
            bör dock uppmärksammas att inskränkningarna varierar mycket mellan
            de olika skyddsformerna, varför en förändring i balansen mellan
            dessa riskerar att urholka skyddet. Exempelvis skiljer sig biotopskydd
            och naturreservat åt, där det föregående inte kräver föreskrifter
            eller skötselplan. Även tidsangivelserna skiljer sig åt mellan
            skyddsformerna. Vänsterpartiet anser således att en förändring
            i fördelningen mellan skyddsformerna vore olycklig då det kan
            leda till kortsiktigare och lägre skyddsnivåer. Detta bör riksdagen
            som sin mening ge regeringen till känna.
          </p>
          <head xml:id="i-vpqEuFSHgeKSC8HccZr1i" type="h1">
            6 Ökad användning av naturvårdsavtal
          </head>
          <p xml:id="i-4d9nNPvA61oQp4PNFx4zJu">
            Regeringen vill öka användningen av naturvårdsavtal i och med
            att det är en skyddsform som tillvaratar markägarnas vilja och
            intresse. Vänsterpartiet anser att naturvårdsavtal bör fungera
            som ett kompletterande skydd och att naturreservatsbildningar
            är att föredra för att långsiktigt säkra skyddet. Enligt flera
            statliga rapporter (bl.a. Naturvårdsverket och Skogsstyrelsen,
            maj 2008, samt Statskontoret, oktober 2007) är naturreservat den
            mest effektiva metoden att bevara och stärka den biologiska mångfalden
            och bevara ekosystemets funktioner. Detta bör riksdagen som sin
            mening ge regeringen till känna.
          </p>
          <head xml:id="i-LatGLuQ5FTmeqYWAgp95uw" type="h1">
            7 Naturskogar i statlig ägo
          </head>
          <p xml:id="i-8XCUDqZMDr6HcKRXTnCKvF">
            Regeringen anger i propositionen att staten själv bör säkerställa
            ett långsiktigt skydd av områden med höga naturvärden på egen
            mark för att bidra till måluppfyllelsen för miljökvalitetsmålen.
            Det gäller främst skogsmark som Statens fastighetsverk respektive
            Fortifikationsverket äger. Man föreslår att 6 800 hektar skogsmark
            som Statens fastighetsverk i dag frivilligt skyddar överförs till
            Naturvårdsverket utan ersättning och att 42 000 hektar produktiv
            skogsmark i Statens fastighetsverks ägo överförs till Naturvårdsverket
            mot ersättning. Därutöver avser regeringen att ca 16 000 hektar
            produktiv skogsmark med höga skyddsvärden långsiktigt bör undantas
            från skogsbruk av Fortifikationsverkets marker. Vänsterpartiet
            anser att statliga skogsägare inte ska medverka till avverkning
            av naturskogar med höga skyddsvärden som kan omvandlas till formellt
            skyddade områden. Vidare anser vi att ersättning ej bör utgå till
            sådan avsättning. Ersättningen tas från det minskade och ytterst
            begränsade anslaget för biologisk mångfald, vilket i stället bör
            användas till att avsätta arealer som ägs av privata markägare.
            Detta bör riksdagen som sin mening ge regeringen till känna.
          </p>
          <head xml:id="i-2PjtHN7aqsFB5mwPhNHtpf" type="h1">
            8 Kometprogrammet
          </head>
          <p xml:id="i-PaRQBhoxvscBHbnCHeWUjc">
            Regeringen föreslår införande av en modifiering av den finska
            modellen Metso i syfte att stärka den lokala förankringen och
            samverkan genom att markägarna själva tar initiativ till bevarandeåtgärder.
            Vänsterpartiet vill i och med detta uppmärksamma regeringen på
            att denna typ av program antagligen riskerar att generera högre
            kostnader för att skydda skogens naturvärden (Svenska Naturskyddsföreningens
            rapport Naturvärden att hyra En granskning av den finska modellen
            för skogsskydd, mars 2008). Således krävs ytterligare budgetanslag
            för att införliva detta program på ett effektivt och ändamålsenligt
            sätt.
          </p>
          <head xml:id="i-3bE8ghgWivLrJbGzYRvMX4" type="h1">
            9 Toleransavdraget
          </head>
          <p xml:id="i-QUEE3iJqL9erqdqdfBXRfx">
            Regeringen föreslår slopande av toleransavdraget enligt 31 kap.
            6 § miljöbalken. Ett avskaffande av avdraget innebär en ökad ekonomisk
            ersättning till markägaren för markintrång, vilket förutspås leda
            till ökade incitament för markägaren att medverka till intrång
            för naturvårdsändamål. Vänsterpartiet ställer sig positiva till
            förslaget men framhåller att ytterligare anslag krävs för att
            finansiera denna förändring.
          </p>
          <head xml:id="i-N33Qbq8YR11ZtzGTptHFun" type="h1">
            10 Frivilliga avsättningar
          </head>
          <p xml:id="i-ESbmzQeTs7pdVTddcYoFXz">
            De frivilliga avsättningarna har en stor betydelse för miljömålsuppfyllnaden.
            Det har dock framkommit att frivilligt avsatt skog i många fall
            inte är skyddsvärd i och med att den tidigare brukats till den
            grad att det inte finns några naturvärden kvar att skydda. Det
            är positivt att man satsar på information och rådgivning så att
            markägarna får kännedom och förståelse för naturvärden på sin
            mark och råd för skötselplaner. Vänsterpartiet anser att det är
            mycket viktigt att de mest värdefulla skogarna blir skyddade.
            Man ska även beakta storleken på de skyddsvärda skogarna. Ett
            litet område skyddsvärd skog som är omringat av t.ex. ungskog
            och kalhyggen har inte samma värde som ett större och sammanhållet
            område i och med att det senare har en mycket bättre förmåga att
            hålla liv i artstocken än små och begränsade arealer. Man bör
            även beakta det faktum att de skyddsvärda områdena har ett större
            ekonomiskt värde för markägaren och således kan vara mindre angeläget
            att avsätta som skyddsområde. Vi föreslår i enlighet med vår tidigare
            motion (2007/08:MJ15) och Skogsstyrelsens förslag att frivilliga
            avsättningar som ska inräknas i miljömålet Levande skogar ska
            ha målklass NO (naturvård orörd) eller NS (naturvård skötsel)
            eller motsvarande. Detta bör riksdagen som sin mening ge regeringen
            till känna.
          </p>
        </div>
        <div type="motSignatures">
          <list>
            <item xml:id="i-HMb2sQQDiy3ZmS15tSwdpe" who="i-CNBy5dFgNNyEozHVpAj93c">
              Jacob Johnson (v)
            </item>
            <item xml:id="i-NAFvrK8WZ7nJWF53ZHkcSY" who="i-UhKXyeGqJBzFW5wSyeoGMt">
              Wiwi-Anne Johansson (v)
            </item>
            <item xml:id="i-HykdHN3ed4GakgcorBRKmp" who="i-KnfRfemwD98TyCA1A8KCeX">
              Peter Pedersen (v)
            </item>
            <item xml:id="i-RsbPQF5VTyVwUsF4Jk3tix" who="i-FAhoYDeAxVXRZmnF5LnHgv">
              Kent Persson (v)
            </item>
            <item xml:id="i-6YJTmsTALS1pu5XjK4hycz" who="i-991obiMTz36s9V7z3YpuZk">
              Gunilla Wahlén (v)
            </item>
          </list>
        </div>
      </div>
    </body>
  </text>
</TEI>
