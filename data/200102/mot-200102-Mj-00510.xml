<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200102/mot_200102_Mj_0510/mot_200102_Mj_0510-0001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            2001/02 mnr: MJ510 pnr: mp401
          </p>
          <p>
            Motion till riksdagen 2001/02:MJ510
          </p>
          <p>
            av Ingegerd Saarinen och Gunnar Goude (mp)
          </p>
          <p>
            Miljöklassning för teknikutveckling av renare drivmedel
          </p>
          <p>
            Förslag till riksdagsbeslut
          </p>
          <p>
            Riksdagen tillkännager för regeringen som sin mening vad i motionen
            anförs om att lägga fram förslag till nya miljöklasser för bensin
            och diesel för att stimulera utvecklingen av ännu renare drivmedel.
          </p>
          <p>
            Motivering
          </p>
          <p>
            Det svenska systemet med miljöklassning av bensin och diesel
            har varit framgångsrikt. Systemet innebär att vissa krav ställs
            framför allt på halter av miljö- och hälsofarliga ämnen i drivmedlen,
            och att energiskatten differentieras utifrån detta. I fråga om
            bensin har avvecklingen av bly genomförts relativt tidigt ur ett
            europeiskt perspektiv bland annat genom stimulansen via differentierad
            skatt. Denna har kompenserat för ökade produktionskostnader för
            blyfri bensin respektive höjt skatterna för blyad bensin. För
            diesel har utvecklingen varit ännu mer dramatisk. När miljöklassningen
            av diesel infördes i början av 1990-talet ledde det till en snabb
            introduktion av världens renaste standarddiesel. Miljöklass 1-diesel
            har idag över 95 260 av den svenska marknaden för dieselolja,
            och den är fortfarande unik i världen genom sina mycket låga halter
            av svavel, aromater och polyaromater. Men en avigsida med miljöklassningen
            är att tekniska nyheter som inte förutses i miljöklassningen kan
            missgynnas fram tills miljöklassningen ses över, vilket kan vara
            en lång process. Detta har tidigare uppmärksammats av riksdagen
            och lett till en uppmaning till regeringen att göra en skyndsam
            översyn. Alkylatbensin är ett historiskt exempel på ett drivmedel
            som under en period klassificerades enligt den sämsta miljöklassen,
            trots att den är
          </p>
          <p>
            15
          </p>
          <pb facs="riksdagen-motions-pdf/data/200102/mot_200102_Mj_0510/mot_200102_Mj_0510-0002.pdf"/>
          <p>
            2001/02:MJ510
          </p>
          <p>
            16
          </p>
          <p>
            miljömässigt överlägsen den bästa miljöklassen. Efter ett par
            år togs en ny miljöklass för just alkylatbensin fram, och skattemässigt
            behandlades den som miljöklass 1-bensin. I senaste budgetpropositionen
            föreslås också följdriktigt en skattenedsättning för användning
            av alkylatbensin till båtmotorer etc. Vi får idag mer kunskap
            om hälsofarorna med emissioner från fordon, framför allt i städerna.
            Kvävedioxid och ozon samt giftiga partiklar och kolväten som t
            ex bensen hör till de största hoten. Mycket skulle vara vunnet
            med ännu renare drivmedel än dagens konventionella, som fortfarande
            innehåller höga halter miljö- och hälsofarliga ämnen. I andra
            sammanhang har miljöstyrd upphandling och anbudstävlingar visat
            sig effektiva för att få industrin att anstränga sig att utveckla
            bättre lösningar inom angelägna områden. Ett exempel är NUTEK:s
            tävlingar om effektivare värmepumpar. Miljöklassningen av drivmedel
            skulle kunna användas mer offensivt enligt samma normerande mönster.
            Istället för att passivt vänta på att nya drivmedel kommer fram
            på marknaden, och långt i efterhand passa in dem i miljöklassningssystemet,
            så skulle miljöklassningen kunna gå före genom att sätta mål för
            hur rena drivmedel vi vill ha i framtiden. Inrätta därför nya
            miljöklasser för bensin och diesel som beskriver betydligt renare
            drivmedel än dem som är tillåtna idag. Miljöklasserna bör få en
            relativt stor skatterabatt jämfört med dagens bästa miljöklasser.
            Genom dessa nya miljöklasser får industrin en kraftig uppmuntran
            att utveckla produktion och distribution för att nå dit. Kostnaden
            för staten i form av minskade skatteintäkter uppstår inte förrän
            produkter börjar säljas enligt de nya miljöklasserna. När försäljning
            väl uppstår lär en stor del av eller hela skattesänkningen motsvaras
            av miljö- och hälsovinster för samhället i stort. De miljömässiga
            kraven i de nya miljöklasserna bör hållas så generella som möjligt,
            men mer skärpta på de punkter som har klar relevans för miljö
            och hälsa. Tillräcklig kunskap finns idag om hur ”ideala” drivmedel
            för bensin- och dieselmotorer i stort borde vara sammansatta för
            att fungera miljömässigt och tekniskt. Det som återstår är utveckling
            av effektiva produktionsmetoder, vilket är industrins uppgift.
            Ett sätt att ställa krav på drivmedlets sammansättning är att
            utgå från EU:s och Sveriges kemikalielagstiftning och sätta gränser
            för innehåll av ämnen som klassas som giftiga respektive mycket
            giftiga. En möjlighet är också att komplettera med krav på mängden
            hälsofarliga ämnen i emissioner från lämplig standardmotor, för
            att helt säkerställa att nya miljöproblem inte introduceras.
          </p>
          <p>
            Stockholm den 5 oktober 2001
          </p>
          <p>
            Ingegerd Saarinen (mp) Gunnar Goude (mp)
          </p>
        </div>
      </div>
    </body>
  </text>
</TEI>
