<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200708-AU-00398">
  <teiHeader>
    <fileDesc>
      <titleStmt>
        <title>Utgiftsområde 13 Arbetsmarknad</title>
        <author corresp="i-9fdWbFK67588CD12XaNZBq">av Sven-Erik Österberg m.fl. (s)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Utgiftsområde 13 Arbetsmarknad</title>
          <idno type="rdwebb">GV02A398</idno>
          <rs type="number">A398</rs>
          <orgName type="comitteeAbbreviation">AU</orgName>
          <ref type="dokument_url_text">http://data.riksdagen.se/dokument/GV02A398/text</ref>
          <ref type="dokument_url_html">http://data.riksdagen.se/dokument/GV02A398</ref>
          <ref type="dokumentstatus_url_xml">http://data.riksdagen.se/dokumentstatus/GV02A398</ref>
          <ref type="doc">http://data.riksdagen.se/fil/F04862C6-958F-46BA-AC43-363F9FBD26B9</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-9fdWbFK67588CD12XaNZBq</idno>
            <name>Sven-Erik Österberg</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-TNGoE23iJfaY3bMVx88LYe</idno>
            <name>Sylvia Lindgren</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-D5W4KMbqzfAEfRXajZLt7z</idno>
            <name>Lars Lilja</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-AQAc7L3yWtMcgD3r6CxRHG</idno>
            <name>Maria Stenberg</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-8WXKfVC5CVWBiV2pVhvraQ</idno>
            <name>Luciano Astudillo</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-79cRBqVjCpwABr2BiKwH7S</idno>
            <name>Ann-Christin Ahlberg</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-LdjfMsG9pY1LY9yx58k2gm</idno>
            <name>Patrik Björck</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-LKQKWG3JJUBFg12z1vrFwt</idno>
            <name>Jennie Nilsson</name>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-RgrZ5WkrgPaom1opH7rSQJ" type="signed"/>
        <correspContext corresp="i-RgrZ5WkrgPaom1opH7rSQJ">
          <note type="signatory" corresp="i-9fdWbFK67588CD12XaNZBq"/>
          <note type="signatory" corresp="i-TNGoE23iJfaY3bMVx88LYe"/>
          <note type="signatory" corresp="i-D5W4KMbqzfAEfRXajZLt7z"/>
          <note type="signatory" corresp="i-AQAc7L3yWtMcgD3r6CxRHG"/>
          <note type="signatory" corresp="i-8WXKfVC5CVWBiV2pVhvraQ"/>
          <note type="signatory" corresp="i-79cRBqVjCpwABr2BiKwH7S"/>
          <note type="signatory" corresp="i-LdjfMsG9pY1LY9yx58k2gm"/>
          <note type="signatory" corresp="i-LKQKWG3JJUBFg12z1vrFwt"/>
        </correspContext>
        <correspAction type="referral" xml:id="i-6kkCpzJUNgxx8XJyRXfHDF">
          <date when="2007-10-16"/>
        </correspAction>
        <correspAction type="dismissal" xml:id="i-KTrM9SyXeDDCNmVTD6BscG">
          <date when="2007-10-16"/>
        </correspAction>
        <correspAction type="numbering" xml:id="i-TqzUiRK2nXq1ALydBdoWxd">
          <date when="2007-10-09"/>
        </correspAction>
        <correspAction type="submission" xml:id="i-Rg7sX1QeeYs5jeqqRgNCYk">
          <date when="2007-10-05"/>
        </correspAction>
        <correspAction type="transfer" xml:id="i-AaGdC2Z3f1FZj1tqbBsZaU">
          <date when="2007-10-05"/>
        </correspAction>
        <correspAction type="assigned" xml:id="i-WfNGpyjXgME76TqYBprrCQ"/>
        <correspContext corresp="i-WfNGpyjXgME76TqYBprrCQ">
          <ref type="assignedTo">Arbetsmarknadsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader"/>
      <div type="motBody">
        <div type="TOC" xml:id="i-FvUVpRsjuFSBTbPxxe5RNw">
          <head xml:id="i-Wm8TRwzsp5eU9oPrfkpsM3">
            Innehållsförteckning
          </head>
          <list>
            <item>
              Förslag till riksdagsbeslut 2
            </item>
            <item>
              Motivering 3
            </item>
            <item>
              En arbetsmarknad för alla 3
            </item>
            <item>
              Satsa på utbildning till bristyrken 3
            </item>
            <item>
              Förstärkta anställningsstöd 4
            </item>
            <item>
              Plusjobb en trygghet fram till pension 4
            </item>
            <item>
              Jobb till funktionshindrade 5
            </item>
            <item>
              Avstampsutbildningar och introjobb för ungdomar 5
            </item>
            <item>
              Starka fackföreningar ger stabil grund för flexibel arbetsmarknad
              6
            </item>
            <item>
              En trygg arbetslöshetsförsäkring för tillväxtens skull 6
            </item>
            <item>
              Ett fempunktsprogram för snabb introduktion 8
            </item>
          </list>
        </div>
        <div type="motProposal" subtype="förslag">
          <head xml:id="i-8BQTB9cMmrtiBosHFG2nDq">
            Förslag till riksdagsbeslut
          </head>
          <list style="ol">
            <item xml:id="i-NJHvjwtNUDEnKZgT9ULhqN">
              Riksdagen tillkännager för regeringen som sin mening vad som
              anförs i motionen om satsningar på långtidsarbetslösa och långtidssjukskrivna.
            </item>
            <item xml:id="i-LHQiJk8A8mteo1AZd6HuJL">
              Riksdagen tillkännager för regeringen som sin mening vad som
              anförs i motionen om insatser riktade till personalförsörjning
              i bristyrken.
            </item>
            <item xml:id="i-A3QSTVtAqWsvtYSNVguj2q">
              Riksdagen tillkännager för regeringen som sin mening vad som
              anförs i motionen om förstärkta anställningsstöd.
            </item>
            <item xml:id="i-CCuPmfDkgvwRPKkjw1Hqf2">
              Riksdagen tillkännager för regeringen som sin mening vad som
              anförs i motionen om att återinföra plusjobb för äldre fram till
              pension.
            </item>
            <item xml:id="i-SXQqG66ELH2u95xWJTuTUY">
              Riksdagen tillkännager för regeringen som sin mening vad som
              anförs i motionen avstampsutbildningar för ungdomar.
            </item>
            <item xml:id="i-YL4zYTa3LiC8VfVfEChzY3">
              Riksdagen tillkännager för regeringen som sin mening vad som
              anförs i motionen om s.k. introjobb för ungdomar.
            </item>
            <item xml:id="i-D4D9a4Bo4XCAhZqB9T2yBB">
              Riksdagen tillkännager för regeringen som sin mening vad som
              anförs i motionen om att fler ska få ut 80 % av sin tidigare inkomst
              vid arbetslöshet.
            </item>
            <item xml:id="i-BkK9vAzS1WVtWjpCP3dx4v">
              Riksdagen tillkännager för regeringen som sin mening vad som
              anförs i motionen om försämringar för deltidsarbetslösa i arbetslöshetsförsäkringen.
            </item>
            <item xml:id="i-Ci1pJKZdjmVCTR8xn3s6u9">
              Riksdagen tillkännager för regeringen som sin mening vad som
              anförs i motionen om fler karensdagar i arbetslöshetsförsäkringen.
            </item>
            <item xml:id="i-YZqvFzD4jwe72i97YF1mQr">
              Riksdagen tillkännager för regeringen som sin mening vad som
              anförs i motionen om ett fempunktsprogram för snabb introduktion
              av nya svenskar.
            </item>
            <item xml:id="i-LrUsEAFrpc6NA6R5YtAew8">
              Riksdagen beslutar att anvisa anslagen under utgiftsområde 13
              Arbetsmarknad med följande ändringar i förhållande till budgetpropositionen
              2007/08:1 enligt uppställning:
            </item>
          </list>
          <table>
            <row xml:id="i-6Uhg55PasvsnjArJoutST1">
              <cell>
                Anslag
              </cell>
              <cell>
                Regeringens förslag
              </cell>
              <cell>
                Anslagsförändring
              </cell>
            </row>
            <row xml:id="i-KMdZQZxJivEBD9SPC1bmHN">
              <cell>
                22:2 Bidrag till arbetslöshetsersättning och aktivitetsstöd
              </cell>
              <cell>
                28 831 200
              </cell>
              <cell>
                +7 253
              </cell>
            </row>
            <row xml:id="i-W8bRExVncqs7sKtHgvfAaP">
              <cell>
                22:3 Köp av arbetsmarknadsutbildning och övriga kostnader
              </cell>
              <cell>
                5 503 336
              </cell>
              <cell>
                +3 730
              </cell>
            </row>
            <row xml:id="i-FSoJDDUGjdhfSKzHTEoh3R">
              <cell>
                22:11 Bidrag till lönegarantiersättning
              </cell>
              <cell>
                1 152 319
              </cell>
              <cell>
                200
              </cell>
            </row>
            <row xml:id="i-2pJ6794TZzfj2PXqCzbXUt">
              <cell>
                10:3 Kommunersättningar vid flyktingmottagande
              </cell>
              <cell>
                5 743 103
              </cell>
              <cell>
                +420
              </cell>
            </row>
            <row xml:id="i-2dM3gRKj9WSQ1wSRPLEPvn">
              <cell>
                Summa
              </cell>
              <cell>
                61 760 699
              </cell>
              <cell>
                11 203
              </cell>
            </row>
          </table>
        </div>
        <div type="motContent">
          <head type="h1" xml:id="i-VYyXy9Z3UvHQWBz4bnb4vq">
            Motivering
          </head>
          <p xml:id="i-R4FwpFWufiramtXsujAus7">
            Det går bra för Sverige. Under det senaste året har sysselsättningen
            ökat med 131 000 arbetstillfällen. Men fortfarande märks inte
            de goda tiderna för alla. Långtidsarbetslösheten biter sig fast
            1 och den största ökningen sker bland ungdomar. 2 Regeringen försitter
            de chanser som högkonjunkturen ger för att ta tag i dessa problem
            och stötta dem som står längst från arbetsmarknaden tillbaka till
            arbete.
          </p>
          <p xml:id="i-GuPdFRbz13pXq4QknbENW2">
            Vi socialdemokrater menar att det behövs en annan inriktning
            av arbetsmarknadspolitiken. Vi accepterar inte en arbetsmarknad
            som utestänger människor. Vårt mål är full sysselsättning. Vi
            anser att det finns utrymme för att satsa mer på kvalificerade
            och resurskrävande insatser för dem som står längst från arbetsmarknaden:
            ungdomar som inte hittar någon väg in, de som varit arbetslösa
            en längre tid och de som varit sjukskrivna och inte haft möjlighet
            att gå tillbaka till samma arbete som tidigare. Samtidigt vill
            vi satsa på utbildningar inom bristyrken så att fler företag får
            tillgång till kvalificerad arbetskraft. Därför föreslår vi att
            politiken riktas in på att bygga broar som möjliggör att människor
            kan gå från långtidsarbetslöshet till arbete inte minst i alla
            de branscher där det råder brist på arbetskraft. En sådan politik
            är bra för de arbetslösa, för de företag som idag har svårt att
            hitta arbetskraft och för samhällsekonomin i stort.
          </p>
          <head type="h2" xml:id="i-Eik3ZnrzKVmT8RTnxCkuAx">
            En arbetsmarknad för alla
          </head>
          <head type="h3" xml:id="i-4HiC6MSKUA8RpQFgoxUu2J">
            Satsa på utbildning till bristyrken
          </head>
          <p xml:id="i-7b3UEtsxTdkrzKsTdwYFgM">
            Parallellt med att många saknar arbete redovisar allt fler branscher
            brist på arbetskraft. Enligt Konjunkturinstitutets senaste barometer
            uppger 60 procent av alla företag i byggbranschen att de har brist
            på arbetskraft. Även inom den privata tjänstesektorn och i tillverkningsindustrin
            har arbetskraftsbristen ökat kraftigt. I det rådande konjunkturläget
            behövs mer kvalificerad arbetsmarknadsutbildning för att undvika
            än större arbetskraftsbrist. Därför föreslår vi socialdemokrater
            att arbetsmarknadspolitiken riktas om så att den kvalificerade
            arbetsmarknadsutbildningen utökas utan att de totala volymerna
            inom arbetsmarknadspolitiken förändras. Vi föreslår att 20 000
            platser av dem som regeringen föreslår uppgraderas till kvalificerad
            arbetsmarknadsutbildning riktad mot bristyrken.
          </p>
          <p xml:id="i-48gGv9Q8BdQn7ru2vthXBh">
            De nya jobben skapas till stor del i den kunskapsintensiva sektorn,
            medan jobben i den arbetsintensiva sektorn, där arbetsmarknadsutbildningen
            har en betydande roll blir färre till följd av rationaliseringar
            och strukturomvandling. Arbetsmarknadsutbildning inom tillverkningsindustri,
            vård och omsorg samt transport dominerar kraftigt. Utbildningen
            är koncentrerad till yrken med hög omsättning av arbetskraft,
            men inte till branscher där de strategiska flaskhalsarna är som
            störst. Vi menar att det är viktigt att arbetsmarknadsutbildningen
            styrs av hela arbetsmarknadens behov, inte bara av den traditionella
            tillverkningsindustrin och offentlig sektor. Mot bakgrund av att
            tjänstemän och akademiker utgör en växande andel av arbetskraften,
            finns det skäl för att också dessa grupper ska ges möjligheter
            till arbetsmarknadsutbildning.
          </p>
          <head type="h3" xml:id="i-Lgs3ouGUTFR96NUpu63Ts6">
            Förstärkta anställningsstöd
          </head>
          <p xml:id="i-GsWS9wTkCzArdRttZsYtBb">
            Trots den goda konjunkturen är det många människor som inte får
            jobb. I september 2007 var cirka 53 000 personer långtidsarbetslösa.
            Dessutom finns det många människor som är långtidssjukskrivna
            eller som fått sjuk- och aktivitetsersättning som vill komma tillbaka
            i arbete men som behöver byta arbetsplats eller yrke. För dessa
            behövs särskilda insatser.
          </p>
          <p xml:id="i-6ioowivEvxddqLeTgaUufk">
            Institutet för arbetsmarknadspolitisk utvärdering (IFAU) har
            utvärderat de tidigare förstärkta anställningsstöden för långtidsarbetslösa.
            IFAU konstaterar att dessa anställningsstöd var framgångsrika.
            Den genomsnittliga arbetslöshetsperioden hade förkortats med cirka
            åtta månader. Tack vare den höga subventionsgraden hade de personer
            som står längst från arbetsmarknaden fått arbete. 3
          </p>
          <p xml:id="i-7ZHerjv616zuFH89XvEzkA">
            Vi socialdemokrater vill bekämpa arbetslösheten bland dem som
            står längst från arbetsmarknaden. De vanliga nystartsjobben är
            dock en ineffektiv åtgärd. Enligt riksdagens utredningstjänst
            har endast 3 909 av totalt 11 099 nystartsjobb gått till långtidsinskrivna
            arbetslösa. 4 Därför vill vi införa 15 000 förstärkta anställningsstöd
            som ger arbetsgivaren 50 procent av lönen i subvention plus den
            nystartssubvention som motsvarar arbetsgivaravgifterna. Dessa
            förstärkta anställningsstöd ska riktas till dem som har varit
            inskrivna vid arbetsförmedlingen eller sjukskrivna i minst två
            år. De ska även kunna ges till personer som har försörjningsstöd.
            Precis som för de vanliga nystartsjobben vill vi, till skillnad
            från regeringen, att dessa förstärkta anställningsstöd ska ha
            ett tak, så att subventionen ges upp till en månadslön på 30 000
            kronor för både de vanliga nystartsjobben och de förstärkta nystartsjobben.
          </p>
          <head type="h3" xml:id="i-5WcG7atSir3DMTz6ZxwLAQ">
            Plusjobb en trygghet fram till pension
          </head>
          <p xml:id="i-8BKqphax2j6rEje633HiFX">
            Regeringen har inte bara rustat ned arbetsmarknadspolitiken för
            ungdomar utan också för äldre. Plusjobbare som tidigare fått löfte
            om att få fortsätta fram till sin pension har nu på flera håll
            i landet sagts upp. Till skillnad från regeringen ser vi socialdemokrater
            behov av riktade insatser till äldre arbetslösa. Vi menar att
            den borgerliga regeringens avskaffande av plusjobben är oansvarigt.
            Inte nog med att de enskilda människorna som hade fått plusjobb
            har drabbats, därutöver har regeringen rivit upp redan ingångna
            avtal när man drog in merkostnadsersättningen till kommunerna.
            Vi vill återinföra plusjobben till pension.
          </p>
          <head type="h3" xml:id="i-XG3ayud4pmQdU9y5dQjve3">
            Jobb till funktionshindrade
          </head>
          <p xml:id="i-YPSd66rP5ZCHsisR9aXjzs">
            Alla har rätt att vara med och skapa nytt tillsammans med andra
            och känna sig behövd. Alla behövs. Ett funktionshinder får aldrig
            vara ett hinder för att få jobb. Mellan 1996 och 2006 ökade vi
            socialdemokrater antalet lönebidrag från 52 259 till 71 364 i
            genomsnitt per månad. 5 Det är därför glädjande att regeringen
            fortsätter vår satsning på fler lönebidrag och trygghetsanställningar.
          </p>
          <head type="h3" xml:id="i-Ee4HysSGD3wAZQxjJ8yH9T">
            Avstampsutbildningar och introjobb för ungdomar
          </head>
          <p xml:id="i-FXH6viQysimmoNakGKMiAQ">
            Trots den goda konjunkturen har långtidsarbetslösheten bland
            ungdomar fyrdubblats på knappt ett år. Problemet är inte som regeringen
            tycks tro, att ungdomar inte söker jobb, utan att de saknar adekvat
            utbildning eller tillräcklig arbetslivserfarenhet för att komma
            i fråga för de lediga jobben. Regeringen har sedan den tillträdde
            kraftigt bantat eller helt avskaffat jobbfrämjande insatser för
            ungdomar. Den 1 december 2007 startar den så kallade jobb- och
            utvecklingsgarantin för ungdomar. Den innehåller dessvärre inga
            resurser för att ungdomar lättare ska få jobb utan innebär enbart
            en snabbare nedtrappning av a-kassan.
          </p>
          <p xml:id="i-HgyeKpCrUfaz38H9Jz7seu">
            Vi vill erbjuda en ny form av kvalificerad arbetsmarknadsutbildning
            avstampsutbildningar. Dessa utbildningar ska inte kräva några
            förkunskaper utan vara öppna för alla långtidsarbetslösa ungdomar
            mellan 20 och 24 år just därför att många av de ungdomar som varit
            arbetslösa en längre tid har bristande utbildning. Avstampsutbildning
            kan genomföras i samarbete med potentiella arbetsgivare och de
            ska fokusera på att lära ut specifik yrkeskunskap inom ett yrke
            där det råder arbetskraftsbrist. Utbildningarna ska maximalt vara
            tre månader långa för att undvika inlåsningseffekter.
          </p>
          <p xml:id="i-P1Ar4JL4bWnjJfU2RSkB32">
            Inom flera branscher finns en tradition av färdigutbildning i
            arbetslivet. Det gäller yrken som byggnadsarbetare, målare, elektriker,
            hårfrisörer, sjuksköterskor, läkare, poliser, domare med flera.
            Inom framför allt stora företag och offentliga organisationer
            finns också olika former av traineeutbildning. Arbetsgivare tar
            ansvar för att den anställde får gå igenom alla arbetsmoment som
            krävs för att bli fullärd inom sitt yrke. Praktiken kan vara antingen
            lagstadgad eller överenskommen mellan arbetsmarknadens parter.
            Exemplen är många, men täcker ändå endast en liten del av arbetsmarknaden.
            Vi menar att modellen kan vara värdefull även i många andra branscher.
          </p>
          <p xml:id="i-EVuy7W4951hGLabHbtBDQa">
            Vi vill underlätta för ungdomar som har olika former av generella
            utbildningar att finna ett arbete. Vi vill därför, i samverkan
            med arbetsmarknadens parter, utveckla lärlingsplatser och traineeplatser,
            så kallade introjobb, som ger ungdomar möjligheter att färdigutbildas
            under handledning. Äldreomsorgen är ett bra exempel på ett område
            där en stor generationsväxling är att vänta. Vi vill därför börja
            med att utveckla en modell för lärlingsplatser med kvalificerad
            handledning inom äldreomsorgen.
          </p>
          <head type="h1" xml:id="i-M3STVTc1i2TeipKCpCruBx">
            Starka fackföreningar ger stabil grund för flexibel arbetsmarknad
          </head>
          <p xml:id="i-4gEsNaA9jqHLYB6HVpvkwW">
            Starka parter på arbetsmarknaden och kollektivavtal som det främsta
            instrumentet för att reglera löner och anställningsvillkor är
            grundpelaren i den svenska ekonomin. Detta skapar förutsättningar
            för snabb produktivitetsutveckling och en flexibel arbetsmarknad.
            Kollektivavtalen förhindrar att anställda lönekonkurrerar med
            varandra för att få behålla jobbet och garanterar att arbetslösa
            inte tvingas bjuda under varandra för att få jobb. Avtalen skapar
            balans mellan arbetsgivarens och de anställdas intressen, de ger
            lika konkurrensvillkor för alla arbetsgivare inom en bransch och
            garanterar arbetsfred. Modellen har ett starkt stöd hos både arbetsgivare
            och arbetstagare. Nästan alla på svensk arbetsmarknad omfattas
            av kollektivavtal. Av de cirka 3,9 miljoner anställda på svensk
            arbetsmarknad omfattas nästan 3,6 miljoner av kollektivavtal inklusive
            hängavtal.
          </p>
          <p xml:id="i-X6gy5djF6jrG32g79piPtY">
            Den svenska modellen med kollektivavtalslösningar är framgångsrik.
            Det grundläggande skyddet för arbetsrätten finns i lagstiftningen.
            Samtidigt är trygghetsreglerna utformade så att det finns ett
            stort utrymme för flexibla lösningar genom att reglerna kan anpassas
            till branschspecifika förhållanden och till de behov och möjligheter
            som finns på lokal nivå. Vid en internationell jämförelse skapar
            den svenska modellen stort utrymme för flexibilitet samtidigt
            som den resulterar i låg konfliktgrad.
          </p>
          <p xml:id="i-N6HDecaUfKQtuAZB1LKpTj">
            Under de senaste tolv åren har svensk arbetsmarknad förmått att
            producera högre sysselsättning samtidigt som reallönerna har ökat.
            Med den borgerliga politiken höjs konfliktnivån i samhället. Regeringen
            har sänkt ersättningsnivån i arbetslöshetsförsäkringen. Samtidigt
            har man avskaffat avdragsrätten för medlemsavgiften, vilket gjort
            det dyrare att vara med i facket. Detta har minskat anslutningsgraden
            till fackliga organisationer i Sverige. En stark fackföreningsrörelse
            tar ansvar för samhällsekonomin då den värnar sina medlemmars
            intressen. En svag fackföreningsrörelse har inte samma anledning
            att fästa uppmärksamhet vid hela samhället då den värnar medlemmarnas
            intressen. Regeringens politik undergräver därmed den svenska
            modellen.
          </p>
          <head type="h1" xml:id="i-QWN9fjERraiF22gP3fctDM">
            En trygg arbetslöshetsförsäkring för tillväxtens skull
          </head>
          <p xml:id="i-AVcibBR8djNfnNsnSt6qgL">
            Det är viktigt att en bred majoritet av löntagarna omfattas av
            en god omställningsförsäkring vid arbetslöshet. En sådan försäkring
            stärker människor och underlättar samhällets strukturomvandling.
            Ersättningar på höga nivåer och villkor i övrigt som är rimliga
            utifrån den enskildes utgångspunkt gör att människor blir öppnare
            för den globaliserade ekonomin och vågar gå från det gamla till
            det nya. Detta är grunden för att försäkringen ska fungera som
            en omställningsförsäkring.
          </p>
          <p xml:id="i-VyryYic8rVzrPqc9LQsvVe">
            Vi socialdemokrater vill i stället förbättra arbetslöshetsförsäkringen
            så att de allra flesta får ut 80 procent av sin tidigare inkomst.
            Vi vill höja ersättningsnivån i a-kassan till 80 procent och taket
            till 930 kronor per dag. Vi vill även förbättra a-kassan på samma
            sätt för de människor som både är arbetslösa och sjukskrivna.
            En bra arbetslöshetsförsäkring gör att den som förlorar sitt jobb
            kan koncentrera sig på att snabbt söka nytt och inte oroa sig
            för att behöva gå från hus och hem.
          </p>
          <p xml:id="i-MUdyZft4gqHsBkB1voTQSj">
            I debatten om arbetslöshetsförsäkringens effekter på sysselsättningen
            hävdar regeringen att en sänkning av ersättningsnivån skulle vara
            ensidigt positiv för svensk ekonomi och sysselsättning. Detta
            påstående börjar dock ifrågasättas allt oftare. Till exempel pekar
            OECD på att en mer generös arbetslöshetsförsäkring tenderar att
            leda till bättre matchning på arbetsmarknaden eftersom den arbetslöse
            får bättre ekonomiska förutsättningar för att söka efter lämpligt
            arbete som motsvarar utbildningsnivå och kompetens. Enligt flera
            studier ger det bättre förutsättningar för att hitta ett nytt
            jobb med god lön. Det innebär att motsatsen som uppnås genom en
            lägre ersättning till de arbetslösa att tvinga den arbetslöse
            att ta första bästa jobb inte är bra för produktiviteten i ekonomin.
            En mer generös arbetslöshetsförsäkring tenderar att ha en positiv
            effekt på skapandet av högproduktiva jobb. 6
          </p>
          <p xml:id="i-DwVx9TJxQyiGVVPLRkeMWW">
            Vi vill att Sverige ska ligga i topp när det gäller kunskap,
            kompetens och produktivitet för att klara en väl utbyggd välfärd
            och höga löner i den öppna globaliserade ekonomin. Därför har
            vi med kraft motsatt oss regeringens genomförda försämringar i
            a-kassan: sänkningen av ersättningsnivån, sänkningen av taket
            i arbetslöshetsförsäkringen, höjningen av egenavgifterna och de
            skärpta arbetsvillkoren.
          </p>
          <p xml:id="i-7ENjicrFVPCxZxEQBGd4vj">
            I en nyligen genomförd konsekvensanalys konstaterar A-kassornas
            samorganisation (SO) att regeringens politik hotar hela a-kassesystemet.
            Över 300 000 personer har hittills i år lämnat a-kassan och står
            nu utan ett försäkringsskydd vid arbetslöshet. Vid årets slut
            är siffran över 400 000, spår SO, och befarar en utslagning av
            mindre a-kassor. 7
          </p>
          <p xml:id="i-HLjZWbqXjjJou9FAwV5kot">
            Regeringen väljer dock att gå vidare med ytterligare försämringar
            i arbetslöshetsförsäkringen. Andelen visstidsanställningar har
            ökat, vilket gör att allt fler blir arbetslösa i glappet mellan
            två anställningar. Idag har 59 procent av kvinnorna mellan 20
            och 24 år en visstidsanställning. Regeringens förslag om två nya
            karensdagar slår särskilt hårt mot unga kvinnor. I genomsnitt
            innebär regeringens förslag till ytterligare två karensdagar att
            ersättningen i a-kassan sänks med drygt 1 100 kronor.
          </p>
          <p xml:id="i-4831EEYtwL39GUZ15L682B">
            Rätten till a-kassa för dem som arbetar deltid vill regeringen
            nu begränsa till 75 ersättningsdagar. I kronor räknat är denna
            besparing lika omfattande som de besparingar som föreslogs för
            ett år sedan. För dem som arbetar halvtid innebär förändringen
            att en stupstock i a-kassan införs efter cirka sex månader (30
            veckor). Försämringen är ett hårt slag mot främst kvinnor som
            ofrivilligt arbetar deltid. Ofrivillig deltid ska bekämpas. Vi
            socialdemokrater vill lagstifta så att heltid blir en rättighet
            och deltid en möjlighet.
          </p>
          <p xml:id="i-4pXD2gmDWNJYgA48FqNvhd">
            Regeringens experimenterande med avgifterna i arbetslöshetsförsäkringen
            skapar också stor oro. Det senaste förslaget ökar differentieringen
            av avgifterna mellan olika arbetslöshetskassor. Därigenom vill
            regeringen tydligare visa att arbetslöshetsförsäkringen kostar
            mer för de yrkesgrupper där arbetslösheten är högre. Regeringen
            hävdar att en differentiering av avgifterna leder till att fackföreningarna
            tar större ansvar för lönebildningen. Vi socialdemokrater ställer
            inte upp på det synsättet. Vi vill istället sänka egenavgifterna
            till a-kassorna. Vi menar att samordnade förhandlingar och kollektivavtal
            mellan starka parter på arbetsmarknaden är den bästa modellen
            för en ansvarsfull lönebildning. Differentieringen av avgifterna
            leder endast till att fackföreningarnas förmåga till ansvarstagande
            undergrävs. Detta leder till ökade löneskillnader. Därför vill
            vi att arbetslöshetsförsäkringen ska finansieras solidariskt.
            Regeringens turer i a-kassefrågorna är märkliga. Först höjer man
            avgifterna och tvingar människor att gå ur a-kassan. I nästa steg
            ska ett obligatorium i a-kassan införas för att tvinga människor
            att betala de höjda avgifterna. Vi föreslår istället sänkta avgifter
            till a-kassan och ett nej till obligatorisk a-kassa.
          </p>
          <head type="h1" xml:id="i-3J2P5WrsRjdGpmHTdE5ZLT">
            Ett fempunktsprogram för snabb introduktion
          </head>
          <p xml:id="i-5iXVQXoERxbZCSNsY8strm">
            Drygt 1,1 miljon personer i Sverige är födda utomlands. Trots
            att en rad insatser vidtagits för att öka sysselsättningen bland
            utrikes födda är arbetslösheten här högre än bland inrikes födda.
            Rapport Integration 2005 visar att klyftorna på arbetsmarknaden
            mellan inrikes och utrikes födda fortfarande är stor. År 2005
            var 81 procent av den inrikes födda befolkningen i åldern 2064
            år sysselsatt, mot 64 procent av dem som är födda utomlands. 8
            Utrikes födda är också överrepresenterade bland långtidsarbetslösa.
            9
          </p>
          <p xml:id="i-Q5ojhTQrJQTsG2mg3hNe95">
            Den socialdemokratiska regeringen genomförde en rad insatser
            för att öka sysselsättningen bland utrikes födda. Detta har inte
            varit tillräckligt. Integrationen på arbetsmarknaden måste förbättras
            avsevärt. På arbetsmarknaden ska man bemötas utifrån vad man kan
            och inte utifrån vem man är. Det kan handla om att bättre synliggöra
            varje människas kompetens eller att kompensera för brister på
            nätverk.
          </p>
          <p xml:id="i-TMYyHD6V6z4NmHu6sJWEju">
            Sverige måste bli bättre på att välkomna nya svenskar och så
            snabbt som möjligt tillvarata deras resurser i arbetslivet. Därför
            föreslår vi ett fempunktsprogram för snabb introduktion:
          </p>
          <p xml:id="i-PGx4Ct3AzemabpVFUZuJ4W">
            1 Ett gemensamt ansvar
          </p>
          <p xml:id="i-333cf9vwonVtv8VcxM2ucV">
            Flyktingmottagandet är inte jämnt fördelat över Sverige. Samtidigt
            som vissa storstadskommuner som Göteborg, Malmö, Stockholm och
            Södertälje tar emot över tusen flyktingar om året tar andra kommuner
            inte emot några flyktingar alls. Vi vill se över lagstiftningen
            i syfte att tilldela den som har fått uppehållstillstånd en kommunplacering
            under introduktionsperioden. Vi vill också se över lagen om eget
            boende (EBO).
          </p>
          <p xml:id="i-3xQN8pxrx4pfUwKTmxEJLT">
            2 Bättre undervisning i svenska
          </p>
          <p xml:id="i-9bQo8DtAUbV3gd7rfJg5ky">
            De som flyttar till Sverige är ingen homogen grupp. Vissa flyktingar
            från utvecklingsländer, inte minst många äldre och kvinnor, har
            aldrig haft möjligheter att lära sig läsa och skriva i sitt hemland
            och har behov av mycket stöd innan de kan påbörja en traditionell
            kurs i svenska. Andra som kommer till Sverige talar redan flera
            språk eller har en vana vid akademiska studier. Utbildningen i
            svenska för invandrare måste anpassas till denna verklighet. Under
            förra mandatperioden lade vi socialdemokrater fram förslag om
            förändringar i svenska för invandrare (sfi). Nu vill vi gå vidare
            och komplettera med intensivkurser för dem som har studievana
            och snabbt vill lära sig svenska. Därför föreslår vi att Södertörns
            högskola, Malmö högskola och Gävle högskola ska erbjuda intensivkurser
            i svenska för invandrare för personer med akademisk examen (i
            Gävle högskolas fall ska det vara en del av distansutbildningsprogrammet)
            totalt 500 platser.
          </p>
          <p xml:id="i-4px7Cpo8dCLWB3YEcTHt9p">
            Därutöver föreslår vi att en kommun som har uppnått goda resultat
            i utbildningen i svenska för invandrare ska få i uppdrag av staten
            att arrangera motsvarande intensivutbildning för icke-akademiker
            på distans, med nationellt intag och statlig ersättning också
            500 platser.
          </p>
          <p xml:id="i-Gjq8rNG7z292Pi3v33BtVV">
            3 Kompletteringsutbildningar för utländska akademiker och yrkesutbildade
          </p>
          <p xml:id="i-E9B9wsyeooxYgfUfVBm5WZ">
            Under den förra mandatperioden genomförde vi socialdemokrater
            en försöksverksamhet med satsningar på kompletteringsutbildning
            för lärare, jurister och en högre förvaltningsutbildning för personer
            med utländska examina. Nu vill vi att dessa satsningar ska utvidgas,
            och föreslår att kompletterade utbildningar ska erbjudas på flera
            områden där det råder risk för brist på arbetskraft, till exempel
            byggnadsarbetare, förskollärare, lärare och tandläkare etcetera.
            Utbildningarna ska genomföras vid några utpekade högskolor/universitet
            och yrkeskomvux.
          </p>
          <p xml:id="i-SFRu4rwkixvGVLrHYwqmnF">
            4 En rättvis ersättning för flyktingmottagande
          </p>
          <p xml:id="i-QX57giiyrktit4nHPPJBxU">
            Idag uppgår de statliga schablonersättningarna till kommunerna
            för flyktingmottagande till ett visst belopp för vuxna, barn och
            äldre. Samtidigt är inte kostnaderna för flyktingmottagande på
            något sätt lika. En flykting som är utbildad tandläkare behöver
            mindre stöd och hjälp för att få ett arbete än en flykting som
            aldrig ens har lärt sig läsa och skriva på sitt eget språk. Vi
            socialdemokrater vill därför se över de statliga schablonersättningarna
            så att de bättre avspeglar kommunernas kostnader.
          </p>
          <p xml:id="i-8aQGjRj6DySdKSgVKnhTGr">
            5 Solidaritetsbonus
          </p>
          <p xml:id="i-TP74fUcvDak3mprhKBTDuw">
            För att stödja de kommuner som under de senaste åren har tagit
            en stor del av ansvaret i flyktingpolitiken vill vi införa en
            solidaritetsbonus. Den innebär att de kommuner som har tagit emot
            flest flyktingar under de senaste fem åren i förhållande till
            sin kommuns befolkningsstorlek får en 20 procent högre schablonersättning
            vid flyktingmottagande än andra kommuner. Södertälje är en av
            dessa kommuner. Skulle Södertälje ta emot lika många flyktingar
            i år som man gjorde 2006 skulle staden utöver den vanliga schablonersättningen
            få cirka 20 miljoner kronor i solidaritetsbonus. Denna solidaritetsbonus
            finansieras av kommunsektorn gemensamt genom en avtrappning av
            det generella statsbidraget. Det innebär i praktiken en omfördelning
            från de kommuner som inte har tagit sitt ansvar till de kommuner
            som har gjort det.
          </p>
        </div>
        <div type="motSignatures">
          <list>
            <item xml:id="i-Fz5BgiQxiHYT58WnFuKt89">
              Sven-Erik Österberg (s)
            </item>
            <item xml:id="i-GouUwUkNoDw8c27sDce7Xo">
              Sylvia Lindgren (s)
            </item>
            <item xml:id="i-DBaYFyETc69y2jxg9UtMLg">
              Lars Lilja (s)
            </item>
            <item xml:id="i-Rvkh4DDuNraoMG6QJo1w8U">
              Maria Stenberg (s)
            </item>
            <item xml:id="i-9GB4YJ4T6AK49XBB5d1VZ4">
              Luciano Astudillo (s)
            </item>
            <item xml:id="i-ULNbQdSNTamSaKttEvwy39">
              Ann-Christin Ahlberg (s)
            </item>
            <item xml:id="i-GSZq1QT9wQzjvtgUJjtLJq">
              Patrik Björck (s)
            </item>
            <item xml:id="i-LLYX1xjkdxj1wj8hwt4rRk">
              Jennie Nilsson (s)
            </item>
          </list>
        </div>
      </div>
    </body>
  </text>
</TEI>
