<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1963/mot_1963__ak__637/mot_1963__ak__637-001.pdf"/>
      <div type="motHeader" xml:id="i-KYTLaUFhF3jgDHW18rqjtW">
        <div type="motTitle" xml:id="i-5cZzrb9LEoP4cCPHoRMmPC"/>
        <div type="motSubmissionInfo" xml:id="i-PNffBHcfrJ3MDtq3n7kxmJ"/>
      </div>
      <div type="motBody" xml:id="i-NsxgZG15uNiLwEJJy6Ave8">
        <div xml:id="i-MQ3bxeAaBspDCxppbcSSaB">
          <p xml:id="i-AKLqy7hpWcBUUgosiVf3um">
            Motioner i Andra kammaren, nr 637 år 1965 3
          </p>
          <p xml:id="i-EueDzGxpDNAZJWLsNPQKkN">
            Nr 637
          </p>
          <p xml:id="i-Fr8jwXcNUsdVfF2bydWF8h">
            Av herr Nilsson i Tvärålund m. fl., angående den samhälleliga
            lo- kaliseringspolitiken.
          </p>
          <p xml:id="i-ApkNWLzNQsWZNSVtRtv29Z">
            (Lika lydande med motion nr 528 i Första kammaren)
          </p>
          <p xml:id="i-9PE2czJQGGGFn8wTN6A1gy">
            Under senare år har frågorna om näringslivets lokalisering och
            syssel- sättningsfrågornas lösning alltmer kommit i centrum för
            intresset i den politiska debatten. Samhällsutvecklingen, som
            präglas av starka tendenser till koncentration av den ekonomiska
            aktiviteten till vissa regioner, betraktas nu med ett aktivare
            intresse än för bara något år sedan. Bakgrunden härtill är att
            söka i en delvis nyvunnen insikt om att i detta avseende utvecklingen
            i avgörande utsträckning påverkar även andra väsentliga områden,
            t. ex. den sociala och kulturella standarden i samhället. En fortgående
            koncentration av befolkningen till vissa regioner och en motsvarande
            uttunning i andra är inte blott en sysselsättningspolitisk fråga
            utan på lång sikt en fråga om hur den enskilde, företagen och
            samhället skall disponera de tillgängliga resurserna. Det är därmed
            även en fråga om vilken miljö den enskilde individen vid ett så
            långt möjligt fritt val föredrar att leva i. Detta fria val existerar
            i dag endast i begränsad omfattning; koncen- trationen av den
            ekonomiska aktiviteten och därmed arbetstillfällen till någ- ra
            tätregioner kommer att ytterligare begränsa den enskilde individens
            fria val inom stora delar av vårt land. För ett i skilda avseenden
            så väl utvecklat samhälle som det svenska måste lokaliserings-
            och sysselsättningspolitiken sådan den hittills bedrivits sägas
            vara anmärkningsvärt primitiv. När den enskilde individen nått
            en viss grundläggande materiell standard, t. ex. vad gäller det
            sociala grundskyd- det, inträder en strävan att kräva ökad valfrihet
            beträffande välstånds- stegringens disposition. För att låna ett
            bekant politiskt slagord är det val- frihetens samhälle som den
            enskilde individen nu vill se förverkligat. Med den hittills bedrivna
            politiken måste detta valfrihetens samhälle förbli en slagordsmässig
            illusion för stora delar av vårt folk. De kortsiktiga syssel-
            sättningspolitiska motiven för samhällets aktivitet -— eller brist
            på aktivitet — måste avlösas av en klarare målsättning, där den
            enskilde individens be- hov och värderingar tillmätes en centralare
            roll. Centerpartiet har under en lång följd av år arbetat för
            en aktiv lokaliseringspolitik med denna målsätt- ning men först
            under senare tid kunnat notera en bredare uppslutning bakom detta
            krav.
          </p>
          <pb facs="riksdagen-motions-pdf/data/1963/mot_1963__ak__637/mot_1963__ak__637-002.pdf"/>
          <p xml:id="i-88pYHJLVopThps2QnJfAKY">
            4 Motioner i Andra kammaren, nr 637 är 1963
          </p>
          <p xml:id="i-Eg9DsYXG7C7zgVZAxc9uHh">
            Tyngdpunkten i de samhälleliga sysselsättningsfrämjande åtgärderna
            har förlagts till de s. k. rörlighetsstimulerande medlen. Primitivitet
            i sam- hällets politik framstår här i klara kontraster. Utan att
            fråga efter de en- skilda arbetssökandes egna behov eller värderingar
            har samhällets strävan- den begränsats till att förmedla arbetstillfällen,
            d. v. s. att flytta arbetskraft från i ekonomiskt avseende stagnerande
            regioner till expansiva. Ett instru- ment som företrädesvis är
            befogat endast på ett regionalt plan har i brist på andra medel
            tillämpats över regiongränser med på lång sikt mycket all- varliga
            följder. Avfolkningen av vissa regioner, framför allt i norr,
            talar därvid sitt tyd- liga språk. En närmare analys av denna
            politiks effekt visar att avfolk- ningen i vissa regioner gått
            så långt att stora svårigheter redan nu finns att upprätthålla
            en rimlig social och kulturell standard. Om denna politik till-
            låtes fortsätta torde den egentliga avtappningen av särskilt ungdom
            sätta in under 1960-talets senare och 1970-talets första del,
            då de stora ungdoms- kullarna lämnar skolorna och söker sig ut
            på arbetsmarknaden. Det vore önskvärt att kunna illustrera utvecklingen
            med en ekonomisk modell, där alla enskildas, företags och samhällets
            kostnader fördes in i bilden. Detta låter sig tyvärr icke göra
            i detta sammanhang. Vi vill dock erinra om att utvecklingen i
            avfolkningsregionerna medför en sannolikt mycket betydan- de förstöring
            av realkapital i form av övergivna byggnader samt enskilda och
            allmänna anläggningstillgångar. Redan står många relativt nybyggda
            sko- lor tomma. Tillåtes utvecklingen fortsätta ohämmat är sannolikt
            många kommuner, inte minst i fråga om grundskolan, i färd med
            att göra för fram- tiden onödiga investeringar. En lägre nyttjandegrad
            måste med sjunkande befolkningsunderlag försämra räntabiliteten
            för alltjämt nyttjade anlägg- ningstillgångar. Att räntabilitetskalkyler
            vanligen inte upprättas för offent- liga investeringar av typ
            skolor, vägar ete., förändrar inte i princip bedöm- ningen av
            denna fråga. Samhällets skilda servicefunktioner undergår som
            en följd av denna utveckling en försämring, som i sin tur ofta
            medför ökade kostnader. I de expansiva regionerna uppträder till
            följd av befolkningsomflyttningen ökade anspråk på enskilda och
            offentliga investeringar på alla de områden som påverkas av befolkningsökningen.
            I orter som t. ex. trafiktekniskt re- dan nått en optimal storlek
            innebär en ytterligare befolkningskoncentra- tion kanske särskilt
            stora investeringar för att klara trafikproblem etc. I vissa sammanhang
            kan »marginalkostnaderna» för varje inflyttad person under dylika
            förhållanden bli mycket betydande. Sammantaget är det mycket stora
            kostnader per individ räknat som är förenade med befolkningsomflyttningen.
            Den omständigheten att kostna- derna är av en art som svårligen
            låter sig beräknas får inte förleda till att bortse från deras
            reella betydelse. På befolkningsomflyttningens plussida möter
            å andra sidan vinster som också är svåra att uppskatta. Genom
            att
          </p>
          <pb facs="riksdagen-motions-pdf/data/1963/mot_1963__ak__637/mot_1963__ak__637-003.pdf"/>
          <p xml:id="i-XwTWuTBcsrxTzmBkNN7NSz">
            Motioner i Andra kammaren, nr 637 år 1963 3
          </p>
          <p xml:id="i-QpR2VRCmq31CuyhRRVUs13">
            flytta arbetskraft till redan etablerade, expansiva industrier
            kan räntabili- teten för där redan gjorda investeringar förbättras.
            Detta förhållande gäller dock bara inom vissa och i allmänhet
            tämligen snäva gränser. I den mån samhällets medverkan vid förflyttning
            av arbetskraft förleder enskilda företag att ensidigt kalkylera
            med utbyggnad av redan befintliga anlägg- ningar kan samhällets
            politik på detta område t. o. m. verka rationaliserings- hämmande.
            Över huvud taget föreligger redan i det betydande samhälls- stödet
            till befolkningsomflyttningen ett incitament från företagens sida
            att bortse från de faktiska kostnaderna för personalrekrytering,
            vilket på sikt icke kan vara företagsekonomiskt riktigt. Vinsterna
            av förflyttningen av arbetskraft över regiongränserna är därför
            begränsade. Huruvida de står i någon som helst rimlig proportion
            till de kostnader som är förenade med denna politik är ännu inte
            utrett. En totalkalkyl över lokaliseringspoliti- kens resp. den
            s. k. rörlighetsstimulerande arbetsmarknadspolitikens vinst- och
            förlustposter är därför nödvändig. Oavsett hur resultatet av en
            sådan kalkyl utfaller framstår en aktivare lokaliseringspolitik
            såsom nödvändig och brådskande, om vissa regioner av vårt land
            i framtiden skall behålla ett befolkningstal, som förmår bära
            den nödvändiga samhälleliga basorga- nisationen för ekonomisk,
            social och miljömässig standard. Ett rikt erfarenhetsmaterial
            beträffande effekten av en aktiv lokalise- ringspolitik finns
            att tillgå i en rad länder och däribland i synnerhet Norge. Den
            s. k. nordnorgeplanen är mycket intressant även ur svensk synpunkt.
            Den redogörelse som framlagts för dess uppbyggnad, funktion och
            resultat under den tid ifrågavarande uppbyggnadsarbete omspänner
            bör ge en god vägledning om hur likartade problem i vårt land
            bör lösas. Med ledning av erfarenheterna i Norge kan redan en
            rad tänkbara åtgärder föras in i de- batten, vilken f. ö. i samband
            med slutförandet av lokaliseringsutredningens arbete kan väntas
            mer än hittills bli inriktad på konkreta åtgärder. Här skall endast
            kortfattat diskuteras några tänkbara vägar för en akti- vering
            av lokaliseringspolitiken. En närmare analys av orsakerna till
            den stagnerande ekonomiska aktivi- teten i vissa regioner visar
            en komplicerad symptombild. I väsentlig omfatt- ning torde bristen
            på riskvilligt kapital vara den direkta orsaken till avta- gande
            investeringsvilja. Denna kapitalbrist är delvis betingad av att
            kapital- tillgången i vederbörande region är mindre än i andra
            regioner beroende främst på allmänt lägre inkomststandard. Oftast
            är det fråga om regioner med stark dominans av låginkomstgrupper.
            Denna brist på kapital kom- penseras icke i tillräcklig omfattning
            av tillgång till kapital från andra regio- ner. Kapitalet företer
            med andra ord inte den rörlighet som vore önskvärd, vilket till
            en väsentlig och svårbedömd del torde vara beroende av psykolo-
            giska faktorer. Ätgärderna i regioner med stagnerande ekonomisk
            aktivi- tet måste i första hand inriktas på att skapa en positivare
            atmosfär för in- vesteringar och därmed direkt och indirekt stimulera
            investeringsviljan.
          </p>
          <pb facs="riksdagen-motions-pdf/data/1963/mot_1963__ak__637/mot_1963__ak__637-004.pdf"/>
          <p xml:id="i-9Tbrvj5Eu8RS8qKxRzS2Xv">
            6 Motioner i Andra kammaren, nr 637 år 1963
          </p>
          <p xml:id="i-BrWJb6mCnmYotSpeZU1t8P">
            Ett icke obetydligt inslag i denna verksamhet måste vara en upplysnings-
            verksamhet, som skapar underlag för den rad av konkreta åtgärder
            som måste sättas in. En av de betydelsefullaste konkreta åtgärderna
            torde vara att upprätta en särskild utvecklingsfond, vars huvudsakliga
            uppgift skulle vara att komplettera företagarföreningarnas nuvarande
            kreditgivning med kredi- ter av en ny typ. Ett avgörande problem
            för många utvecklingsdugliga före- tag är att det egna kapitalet
            är alltför begränsat i förhållande till företagets allmänna förutsättningar.
            Detta förhållande gör att företag av denna typ har svårt att få
            sina kreditanspråk tillgodosedda på öppna marknaden, där det vanligen
            som en minimiregel torde gälla att det egna kapitalet i ett före-
            tag skall uppgå till 20 Z av det totala kapitalet. Liksom i Norge
            skulle här en utvecklingsfond, som redan från början måste ges
            väsentliga resurser, genom lämpligen företagarföreningarnas medverkan
            kunna teckna aktier i företag så att det egna kapitalet skulle
            komma upp till en rimlig nivå. Rätt borde föreligga för företag
            med fonden som aktieägare att efter ränte- gottgörelse inlösa
            fondens aktieinnehav till det nominella värdet. För att främja
            en önskvärd rörlighet för det riskvilliga kapitalet bör vi- dare
            företag kunna erhålla rätt att avsätta medel till investeringsfonder,
            som skulle vara befriade från skatt under förutsättning at de
            toges i an- språk för nyetablering eller utvidgning av företag
            inom regioner med syssel- sältningssvårigheter. Dessa åtgärder,
            främst med sikte på stimulans av rörligheten för det risk- villiga
            kapitalet, bör kompletteras av en ytterligare prioriterad lånerätt
            från hantverks- och industrilånefonden förmedlad genom företagarföreningar-
            na. Över huvud taget måste företagarföreningarnas position väsentligt
            stärkas om de skall kunna fylla den allt betydelsefullare rollen
            av regionalt arbetande finansierings- och rådgivningsorgan. Frågan
            om särskilda skattelättnader för nyetablerade eller utvidgade
            företag bör även prövas. Särskilda statliga bidrag till uppförande
            av indu- strilokaler i här aktuella regioner bör också övervägas
            i detta sammanhang. Kommunikationernas, yrkesutbildningens, bostadsanskaffningens
            och för- svarets roll i en aktiverad lokaliseringspolitik måste
            i god tid uppmärk- sammas. Över huvud möter här kravet på samordnade
            insatser från samhällets sida. Det räcker nämligen inte med en
            aktivare lokaliseringspolitik. Den måste samordnas med alla de
            skilda områden av samhällets verksamhet, som där- vid är berörda.
            Denna allsidiga samordning och översyn bör utan tidsspil- lan
            påbörjas i omedelbar anslutning till lokaliseringsutredningens
            arbete, så att dess förslag kan leda till konkreta åtgärder. Med
            stöd av vad ovan anförts får vi hemställa, att riksdagen i skrivelse
            till Kungl. Maj:t måtte A. anhålla om åtgärder och förslag enligt
            i motionen an-
          </p>
          <pb facs="riksdagen-motions-pdf/data/1963/mot_1963__ak__637/mot_1963__ak__637-005.pdf"/>
          <p xml:id="i-DH882kETzZAdRXktqPxCH8">
            Motioner i Andra kammaren, nr 637—638 år 1963 17
          </p>
          <p xml:id="i-Szpq83vHjsYk2YQ8r8YAaH">
            förda grunder till en aktiv lokaliseringspolitik dels omedel-
            bart, dels sedermera vid prövning av det aviserade betänkan- det
            från kommittén för näringslivets lokalisering, särskilt avseende
            1) bättre tillgodoseende av kapitalbehovet för företags etablering
            och utvidgning i områden med sysselsättnings- svårigheter genom
            bl. a. utvecklingsfond och generösare sä- kerhetsbedömning i fråga
            om lån, som förmedlas genom företagarföreningarna, i enlighet
            med vad som anförts i motionen, 2) samordning av lokaliseringspolitiken
            med olika sam- hällsverksamheter, som berör lokaliseringspolitiken,
            B. anhålla hos Kungl. Maj:t om undersökning i form av totalkalkyl
            rörande kostnaderna för såväl lokaliseringspoli- tiken som den
            rörlighetsstimulerande arbetsmarknadspoli- tiken ur samhälls-
            och företagsekonomiska synpunkter, samt C. beakta även vad i övrigt
            har anförts i motionen. Stockholm den 26 januari 1963
          </p>
          <p xml:id="i-AhzzGV2kwcqGSGeAkGA7vJ">
            Jan-Ivan Nilsson
          </p>
          <p xml:id="i-5s6vJ3kP361M6omiZeUye8">
            Harry Wahrendorff F. Börjesson Olle Westberg i Glömminge Thorbjörn
            Fälldin Erik Larsson Anders Dahlgren i Norderön Nr 638
          </p>
          <p xml:id="i-QCvCMRUgkc4ngPCzx9JdBB">
            Av herrar Wahrendorff och Andersson i Knäred, i anledning av
            Kungl. Maj:ts förslag rörande Inkomster av statens kapitalfonder:
            Riksbanksfonden.
          </p>
          <p xml:id="i-M3kRQ1ka3ZAPcBmEkKppDd">
            (Lika lydande med motion nr 529 i Första kammaren) Stockholm
            den 26 januari 1963
          </p>
          <p xml:id="i-VNKepNPVno6HTLTLuD9JUG">
            Harry Wahrendorff Alvar Andersson i Knäred
          </p>
        </div>
      </div>
    </body>
  </text>
</TEI>
