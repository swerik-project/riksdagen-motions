<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200910-UU-00304">
  <teiHeader>
    <fileDesc>
      <titleStmt>
        <title>10 procent av biståndet till SRHR</title>
        <author corresp="i-K3yJ7rruozYUK99nj91ffc i-NRb4HpaQ87qUwhLNcKt7Gz">av Hans Linde och Annika Qarlsson (v, c)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>10 procent av biståndet till SRHR</title>
          <idno type="rdwebb">GX02U304</idno>
          <rs type="number">U304</rs>
          <orgName type="comitteeAbbreviation">UU</orgName>
          <ref type="dokument_url_text">http://data.riksdagen.se/dokument/GX02U304/text</ref>
          <ref type="dokument_url_html">http://data.riksdagen.se/dokument/GX02U304</ref>
          <ref type="dokumentstatus_url_xml">http://data.riksdagen.se/dokumentstatus/GX02U304</ref>
          <ref type="doc">http://data.riksdagen.se/fil/8D19A5DC-6406-4E6E-BD52-FF02085B70E7</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-K3yJ7rruozYUK99nj91ffc</idno>
            <name>Hans Linde</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-NRb4HpaQ87qUwhLNcKt7Gz</idno>
            <name>Annika Qarlsson</name>
            <state type="partyAffiliation" ref="Q110832">
              <desc>C</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-Y6trdDeqNPVJjAViKJHGRj" type="signed"/>
        <correspContext corresp="i-Y6trdDeqNPVJjAViKJHGRj">
          <note type="signatory" corresp="i-K3yJ7rruozYUK99nj91ffc"/>
          <note type="signatory" corresp="i-NRb4HpaQ87qUwhLNcKt7Gz"/>
        </correspContext>
        <correspAction xml:id="i-DhinFcMW6R3oC34Mv7CqGM" type="numbering">
          <date when="2009-10-07"/>
        </correspAction>
        <correspAction xml:id="i-8zDPY4eR9rotxHtxLkn6SK" type="submission">
          <date when="2009-10-06"/>
        </correspAction>
        <correspAction xml:id="i-KVNZJ1sQ4179GTX6PinRC5" type="transfer">
          <date when="2009-10-06"/>
        </correspAction>
        <correspAction xml:id="i-NmP4Qw5QJvzvnVoWfLkSnP" type="assigned"/>
        <correspContext corresp="i-NmP4Qw5QJvzvnVoWfLkSnP">
          <ref type="assignedTo">Utrikesutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#flerparti"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-GzB28YvMbeZ6gNLiPMeNK" type="motBody">
        <div xml:id="i-5xypYzqNsBCHvsTBsijR8p" type="motProposal" subtype="förslag">
          <head xml:id="i-6GF13Mpc8ZjTH8uckNZbHU">
            Förslag till riksdagsbeslut
          </head>
          <p xml:id="i-WwCDt1cpwRQ6ZcaVodoyP8">
            Riksdagen tillkännager för regeringen som sin mening vad som
            anförs i motionen om att Sverige bör höja nivån för området sexuell
            och reproduktiv hälsa och därtill hörande rättigheter till minst
            tio % av den totala biståndsbudgeten.
          </p>
        </div>
        <div xml:id="i-EcxMbGjG9SQCvxtAVceoBK" type="motContent">
          <head xml:id="i-G5PaNK3Z9zmhuSy3SUMWn6" type="h1">
            Motivering
          </head>
          <p xml:id="i-UdBzTiWkq2hFrMsPhcwJ5o">
            Det är i år 15 år sedan FN:s konferens om befolkning och utveckling,
            där 179 av världens länder enades kring ett handlingsprogram med
            fokus på att förbättra människors sexuella och reproduktiva hälsa
            och dit hörande rättigheter. Handlingsprogrammet handlar bl.a.
            om att arbeta för ökad jämställdhet, tillgång till klinisk service
            och rådgivning, sexualundervisning, preventivmedel samt säkra
            aborter i de länder där abort är tillåtet.
          </p>
          <p xml:id="i-4TqHqFTPuydCAP6vZvVGxA">
            Sverige har länge varit en av de starkaste aktörerna på området
            sexuell och reproduktiv hälsa och rättigheter (SRHR). På den internationella
            arenan finns en förväntan på Sverige att vara en politisk kraft
            för individens rätt att oavsett var i världen han eller hon är
            född kunna bestämma över sin kropp, sin sexualitet och sitt barnafödande.
            Sverige, med sin nationella sexualpolitiska historia och sin erkända
            roll som global aktör, har också viktig specialistkunskap om SRHR
            inom biståndet och i arbetet för mänskliga rättigheter.
          </p>
          <p xml:id="i-PHdhBXNJYSkM2a498G3JCq">
            SRHR har under flera år haft en hög prioritet inom svenskt bistånd.
            Detta kan bl.a. avläsas i regeringens policydokument Sveriges
            internationella politik för sexuell och reproduktiv hälsa och
            rättigheter och Rätten till en framtid Policy för Sveriges internationella
            hiv- och aidsarbete. Regeringens engagemang för SRHR i Sveriges
            utvecklingssamarbete har också framgått genom tydliga prioriteringar
            i de senaste årens budgetpropositioner.
          </p>
          <p xml:id="i-L93H5WtByWL6VE7AhF6Zo2">
            År 2000 antogs FN:s millenniemål (MDG). Om sex år ska dessa vara
            uppfyllda, dock är det osäkert om målen kommer att mötas. MDG
            5, kring förbättrad mödrahälsa, är det mål som är allra längst
            ifrån att uppfyllas. År 2006 gjordes därför ett tillägg till millenniemål
            5, mål 5b. Detta nya mål, Universal Access to Reproductive Health,
            har en väldig tydlig koppling till målet från Kairokonferensen
            och bland indikatorerna finns preventivmedelstillgång, ungdomsgraviditeter
            och mödravård.
          </p>
          <p xml:id="i-34VLttdbVCmQGDfCU2RzZy">
            Trots det omfattande arbetet kring Kairoagendan och introduktionen
            av millenniemål 5b är arbetet för SRHR över världen lågt prioriterat.
            Faktum är att mödradödligheten knappt minskat alls de senaste
            15 åren.
          </p>
          <p xml:id="i-HRpJJZ9YXYnyE7NmRQ8Kj2">
            Parlamentariker världen över har under 2000-talet enats kring
            att arbeta för att tio procent av deras länders biståndsbudgetar
            avsätts till området SRHR.
          </p>
          <p xml:id="i-CW6vwo5QJQv3YWdNbp6jfo">
            Det är svårt att räkna på hur stor del av den svenska biståndsbudgeten
            som går till SRHR. En anledning till detta är att SRHR-relaterade
            insatser görs inom många olika delar av biståndet. En annan anledning
            är att stora delar av det multilaterala biståndet är s.k. core
            support och det är svårt att veta hur mycket som egentligen går
            till SRHR. En riksdagsfråga under 2009 belyser detta problem och
            i svaret från biståndsministern finns en uppskattning om att mer
            än 1,6 miljarder är SRHR-relaterat. 1,6 miljarder kronor skulle
            innebära ca 5 procent av 2008 års biståndsbudget.
          </p>
          <p xml:id="i-S6mQHcib9xevpfZxUexyGJ">
            Uppskattningar gjorda tidigare under 2000talet har pekat på att
            ca 4 procent av Sveriges biståndsbudget gick till SRHR. Sverige
            har således under de senaste åren ökat andelen av utvecklingssamarbetet
            som går till SRHR-relaterat arbete. Den största ökningen beror
            på ökat stöd till insatser mot hiv och aids.
          </p>
          <p xml:id="i-86Qnync6h3LKBq5Q5DT6pc">
            Under 2009 öronmärker regeringen 100 miljoner kronor i en speciell
            satsning på att förebygga mödradödlighet. Detta är mycket positivt.
            Vi uppmanar regeringen att under 2010 ytterligare öka de finansiella
            resurserna till området SRHR, framför allt till insatser som syftar
            till att öka tillgången till preventivmedel, sexualundervisning,
            mödrahälsovård och säkra aborter.
          </p>
          <p xml:id="i-MqP72LzJ28gjBgNyR4miAJ">
            Regeringen bör på flera sätt arbeta för att Sverige uppnår målet
            att avsätta minst 10 procent av biståndsbudgeten till området
            SRHR.
          </p>
          <p xml:id="i-7oypHS3LyeBEQHqPzmwMic">
            Detta bör riksdagen som sin mening ge regeringen till känna.
          </p>
        </div>
        <div xml:id="i-QfEt1YNYNCGdwGyH6CQpFY" type="signatureBlock">
          <list xml:id="i-CXowsypbDBV1qRUNJ33J5P">
            <item xml:id="i-Rk7NGkv6HVuqeAzf8Kg3po" who="i-K3yJ7rruozYUK99nj91ffc" type="signature">
              Hans Linde (v)
            </item>
            <item xml:id="i-RUCgxmLiYHFPzEkorMJcrY" who="i-NRb4HpaQ87qUwhLNcKt7Gz" type="signature">
              Annika Qarlsson (c)
            </item>
          </list>
        </div>
      </div>
    </body>
  </text>
</TEI>
