<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1916/mot_1916__ak__48/mot_1916__ak__48-001.pdf"/>
      <div type="motHeader" xml:id="i-2evE659iwAxdP1VeatLgN9">
        <div type="motTitle" xml:id="i-8kabr7mpo9tvVbNobWwEKF"/>
        <div type="motSubmissionInfo" xml:id="i-LZdMw3qywXBW244Vbuswnp"/>
      </div>
      <div type="motBody" xml:id="i-V81dMEps53ExJsMwh5Xqbh">
        <div xml:id="i-HZ5VB1hqTFrsobDkp1MGeE">
          <p xml:id="i-4GWitfLYGLb38KRCr8oZJU">
            Motioner 1 Andra kammaren, Nr 48. 5
          </p>
          <p xml:id="i-DkNqMH2dGyNEh16tbr9nYd">
            Nr 48.
          </p>
          <p xml:id="i-2UdfXeocUgkx6dkPmnki8r">
            Av herr Borggren, om skrivelse till Kungl. Maj:t angående skydd
            mot utmätning för viss del av gäldenärs innestående avlöning för
            allmän eller enskild tjänst eller innestående pension.
          </p>
          <p xml:id="i-BDciCiHUT98BykD3HAiY7z">
            Vid 1915 års riksdag väcktes inom båda kamrarna lika lydande
            motioner av herr Nils Åkesson i första kammaren och av undertecknad
            Borggren i andra kammaren, uti vilka motioner hemställdes, »att
            Kungl. Maj:t ville för riksdagen framlägga förslag till sådan
            ändring av 65 $ utsökningslagen, att viss del av gäldenärs innestående
            avlöning för allmän eller enskild tjänst eller innestående pension
            skyddas från utmätning»&gt;. Oaktat den utgång ärendet fick såväl
            i lagutskottet som i kamrarna, dristar jag mig dock återkomma
            med samma motion även i år. Lagutskottet har visserligen såsom
            skäl för avslag å motionerna förra året anfört en del skäl av
            olika slag (se lagutskottets utlåtande nr 44.) Men dessa skäl
            synas mig ej synnerligen övertygande och ej heller de skäl, som
            i kamrarna anfördes för avslag å motionerna. Då synas mig i stället
            de skäl hrr Hage och Lindhagen i andra kammaren framförde för
            bifall till motio- nerna betydligt mera övertygande. Särskilt
            kan jag ej finna utskottets uppfattning riktig, då man gör gällande
            att en ändring av utsökningslagen i av mig önskad riktning »i
            mycket ringa grad skulle komma de klasser av löntagare till godo,
            vilkas intressen motionärerna tydligen närmast avsett att främja».
            Jag styrkes i denna min uppfattning både av vad som an- fördes
            i debatten i andra kammaren — en av de talare, som yttrade sig
            till förmån för motionen, hade ju dock en tioårig praktik som
            avlöningsför- rättare att åberopa sig på — och av de uttalanden,
            som till mig gjorts av flera utmätningsmän med mångårig erfarenhet
            på området.
          </p>
          <pb facs="riksdagen-motions-pdf/data/1916/mot_1916__ak__48/mot_1916__ak__48-002.pdf"/>
          <p xml:id="i-166ES39rLiDVZbi3KGx1dE">
            6 Motioner i Andra kammaren, Nr 48.
          </p>
          <p xml:id="i-9TFhiZCiCefXQPg4gcPfGr">
            Såväl lagutskottet som kamrarna ha utgått från den uppfattningen,
            att det huvudsakligen var allmänna utskylder, skadestånd för brottslig
            gärning och barnuppfostringsbidrag, saken gällde. Denna uppfattning
            torde emellertid knappast vara riktig. Sedan senaste riksdagen
            har jag — som jag redan förut antytt — satt mig i förbindelse
            med ett flertal utmätnings- förrättare i de större industrisamhällen,
            varpå Skåne är ganska rikt. Alla hava samstämmigt uppgivit, att
            när det förekommer utmätning för utskylder, dessa iregeln icke
            uppgå till hela avlöningen, utan att där vanligtvis blir något
            över för familjens underhåll, att det sällan förekommer utmätning
            för skade- stånd för brottslig gärning eller för barnuppfostringsbidrag,
            det sistnämnda därför att personer i arbetarklassens ställning
            i regeln gifta sig så snart de kunna med den kvinnan de hävdat,
            att det däremot allt som oftast före- kommer utmätning för domstolsutslag,
            varigenom arbetare dömts att betala skulder, som de åsamkat sig
            under sin ungkarlstid för kläder m. m. Så länge en sådan arbetare,
            till vilken jag i detta sammanhang jämväl hänför lägre tjänstemän,
            är ungkarl och således kan resa från en plats till en annan, besväras
            han kanske sällan av fordringsägare, men så snart han satt bo
            och fått en stadigvarande uppehållsort, göra sig fordringsägarna
            påminta. Det lilla lösörebo sådana arbetare i regeln ha, sedan
            de satt bo och bildat familj, är fritaget från utmätning, så att
            endast avlöningen finnes att tillgå. När då fordringarna, som
            ibland är fallet, uppgå till belopp, som motsvara flera månaders
            avlöning, är utmätningsförrättaren, om han skall fullgöra sin
            plikt, skyldig att verkställa utmätning i avlöning efter avlöning.
            Då kommer utmätningen säkerligen icke att gå ut över familjens
            husgeråd, som ej får utmätas, utan över underhållet för hustrun
            och barnen. Det måste säkerligen också för en icke allt för okänslig
            utmätningsför- rättare kännas hårt att beröva en, i de flesta
            fall oskyldig hustru och de ännu oskyldigare barnen deras sista
            brödbit. Det ligger nära till hands att en sådan gäldenär tvingas
            att begära sig själv i konkurs för att få en visserligen liten,
            men nödtorftig utkomst. Många sådana gäldenärer skulle nog gärna
            vilja betala sina skulder, om de kunde få fördela dem på en längre
            tid, så att familjen ändå kunde hava sitt nödtorftiga uppehälle.
            Det var för att råda bot på allt detta onda, så väl för utmätningsförrättarna
            som för arbetare och tjänstemän, som motionen om ändring av 65
            $ utsökningslagen framkom vid senaste riks- dagen, och det är
            i samma syfte, som denna motion framkommer, under förhoppning
            att innevarande riksdag bättre skall förstå det behjärtansvärda
            syftet med motionen.
          </p>
          <pb facs="riksdagen-motions-pdf/data/1916/mot_1916__ak__48/mot_1916__ak__48-003.pdf"/>
          <p xml:id="i-H9wAQDzu87FFfPAkmYVqav">
            Motioner i Andra kammaren, Nr 48. 7
          </p>
          <p xml:id="i-HQ5P1CZTh55jpF8cvsH67S">
            Avsikten med att utsökningslagens $ 65 formulerats så att lösören
            intill ett visst värde undantagits från utmätning, är väl den
            att man velat åt gäldenären och hans familj trygga äganderätten
            av de tillhörigheter, som äro oundgängligen nödvändiga för livets
            nödtorft. Men, särskilt:för en familjeförsörjare, är det nödvändigt
            ej blott att äga kläder och möbler till ett visst värde utan även
            att ha något att betala åtminstone hyra och mat med. Detta har
            också erkänts i konkurslagen genom den formulering denna lag erhållit.
            Konsekvensen bjuder, enligt min mening, att utsök- ningslagen
            omformas så att liknande bestämmelser där skapas. Jag får alltså
            hemställa,
          </p>
          <p xml:id="i-4pzEqwXz6zZeFx4QWj26Yq">
            att riksdagen måtte i skrivelse anhålla, att Kungl. Maj:t ville
            taga under övervägande, huruvida och 1 vad mån gällande lagstiftning
            må kunna ändras 1 syfte att viss del av innestående avlöning för
            allmän eller en- skild tjänst, eller innestående pension, varder
            skyddad för utmätning.
          </p>
          <p xml:id="i-Q2n4DzymNeAk4uJsPqcx47" type="date">
            Stockholm den 25 januari 1916. Lars Borggren.
          </p>
          <p xml:id="i-CGFwwmrFWJLgd1EyksLHAn">
            I motionens syfte instämma:
          </p>
          <p xml:id="i-Fwk4x6x2R8cuhLUBDqCNDB">
            J. Persson. Ernst Hage. Västervik. Helge Bäcklund. 0. W-. Stenudd.
          </p>
          <p xml:id="i-EJc34mAb1QiAJCTadTLBGn">
            Stockholm 1916. Kungl. Hofboktr. Iduns Tryckeri A..B.
          </p>
        </div>
      </div>
    </body>
  </text>
</TEI>
