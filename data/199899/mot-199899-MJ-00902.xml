<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/199899/mot_199899_MJ_0902/mot_199899_MJ_0902-0001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            1998/99 MJ902 MJ902
          </p>
          <p>
            Motion till riksdagen
          </p>
          <p>
            1998/99:MJ902
          </p>
          <p>
            av Gudrun Lindvall m.fl. (mp) Jakttiden på enkelbeckasin
          </p>
          <p>
            Vart tredje år brukar jakttiderna ses över. Senast var i juni
            1996, så under våren 1999 är det dags igen. Utgångspunkten för
            jakt måste naturligtvis vara om arten ifråga ökar eller minskar.
            All jakt måste ju vara ekologiskt hållbar och inte påverka en
            art negativt eller förstärka ekologiska hot. Många fågel- arter
            minskar idag såväl i det öppna odlingslandskapet som i skog. Andra
            gynnas av övergödning och av att biotoper trivialiseras och ökar
            i antal. Eftersom regeringen dels uttryckt vilja att värna vår
            biologiska mångfald, dels uttryckt ambition att Sverige skall
            gå före på väg mot ett ekologiskt hållbart samhälle anser vi att
            jakttiden på enkelbeckasin bör hanteras skyndsamt. Ingen annan
            fågelart tycks gå tillbaka så kraftigt i landet.
          </p>
          <p>
            2 Jakt ska beskatta ”räntan”
          </p>
          <p>
            Regeringen säger sig vilja skapa ett ekologiskt hållbart samhälle.
            Det måste i det sammanhanget också vara av yttersta vikt att vi
            hanterar naturen på ett sådant sätt att den rikedom som finns
            idag finns kvar för kommande generationer och naturligtvis också
            ökar. Ett samhälle kan inte bli långsiktigt hållbart om naturens
            resurser, basen för hela vår existens, minskar. Jakten måste ses
            i det sammanhanget. Den blir bara långsiktigt hållbar om endast
            ”räntan” tas, men ”kapitalet” består. Med det menas att antalet
            föräldradjur inte får minska från en vår till en annan. Viss variation
            är naturligtvis ofrånkomligt, men det kan regleras genom ett mindre
            uttag kommande jaktsäsong.
          </p>
          <p>
            3 Enkelbeckasinen minskar
          </p>
          <p>
            För enkelbeckasin är det uppenbart att något tär på ”kapitalet”.
            Antalet häckande par minskar hela tiden och har så gjort under
            de senaste 20 åren i Sverige. Så sker även i andra länder. I södra
            och mellersta England har arten gått tillbaka sedan 50-talet.
            Även i Holland, Belgien, Norge, Danmark, Tyskland och Litauen
            finns samma tillbakagång dokumenterad. Arten har också uppmärksammats
            i EU som en art som skall stå under särskild uppsikt. I Sverige
            har arten minskat med 75 26 sedan mitten av 70-talet. Orsaken
            till tillbakagången är osäker, men en trolig orsak tros vara utdikningen
            av
          </p>
          <pb facs="riksdagen-motions-pdf/data/199899/mot_199899_MJ_0902/mot_199899_MJ_0902-0002.pdf"/>
          <p>
            sumpskog, en mycket produktiv men allt sällsyntare biotop. En
            korrelations- analys visar sambanden mellan tillbakagången och
            mängden grävda diken i sådan skog (Ryttman, Stolt Vår Fågelvärd
            4/1996). Under de senaste 20 åren har 350 000 hektar sumpskog
            försvunnit. De 4200 hektar som enligt Naturvårdsverekt skall tillskapas
            i jorbruksmarkslandskapet under de kommande 5 åren kan svårligen
            ersätta dessa. Det finns således ingen ”ränta” att ta ut vid jakt
            på enkelbeckasin och som det ser ut nu är en snabb åter- hämtning
            av arten knappast att vänta. Om räkningar av populationen, ringmärkning
            och jakt sammanställs visar samtliga kurvor på en stark tillbakagång.
            De fyra källor som använts är: e Årsindex för utsträckande enkelbeckasiner
            räknade under hösten vid Falsterbo (Gunnar Roos, i tabellsammanställning).
            e Antal i landet årligen ringmärkta enkelbeckasiner (Naturhistoriska
            riks- museet, Ringmärkningscentralen). e Antalet årligen i Sverige
            skjutna enkelbeckasiner (Svenska jägarförbun- dets statistik).
            .« Index för antalet registrerade enkelbeckasiner vid punkttaxeringar
            (Svensson 1996).
          </p>
          <p>
            Index
          </p>
          <p>
            1975 1980 1985 1990 1995 År Figur 1. Uppskattning av antalet
            enkelbeckasiner Gallinago gallinago under åren 1975-1993 från
            föra svenska källor (index 100 = medelantal under åren 1975-1984).
            + = Ringmärkning R2 = 0,32 b = — 2,7 (nedersta linjen, räknat
            från vänstra kanten av diagrammet). Xx = Falsterbo R2 = 0,25 b
            = — 2,5 (näst nedersta linjen från vänster). CO = Skjutna R2 =
            0,41 b = — 4,1 (näst översta linjen från vänster). A = Punkttaxeringar
            R2 = 0,93 b = 6,4 (översta linjen från vänster).
          </p>
          <p>
            Figur ur VF 4/1996
          </p>
          <p>
            Mot. 1998/99MJ902
          </p>
          <pb facs="riksdagen-motions-pdf/data/199899/mot_199899_MJ_0902/mot_199899_MJ_0902-0003.pdf"/>
          <p>
            Mot.
          </p>
          <p>
            5 4 Jakten i Sverige
          </p>
          <p>
            1998/99MJ902
          </p>
          <p>
            Enkelbeckasinen är en liten fågel. Bortsett från den långa näbben
            är den stor som en stare och väger ca 100 g. Den skjuts under
            flytten då den rastar i sankmarker. Enkelbeckasinen jagas i hela
            landet från slutet av augusti till slutet av november, i de sydligaste
            länen till slutet av december. Enligt Jägarförbundets statistik
            sköts under jaktåret 1995/96 600 enkelbeckasiner. I det förslag
            till nya jakttider, som Naturvårdsverket presenterade i april
            1996, omnämns enkelbeckasinen som en art som flera remissinstanser
            vill skall undantas från jakt. I verkets avslag på detta framhålls
            att det är troligt att artens situation kommer att förbättras,
            eftersom fler våtmarker tros komma att anläggas under kommande
            år. Efter regeringens beslut i juni 1996 kvarstår jakten på enkelbeckasin.
          </p>
          <p>
            5 Förväxling med dubbelbeckasin
          </p>
          <p>
            Enkelbeckasinen är nära släkt med dubbelbeckasinen, en sällsynt
            art som häckar i fjällen. Dubbelbeckasinen finns på Artdatabankens
            rödlista i hotkategori Hänsynskrävande. Man räknar med att det
            finns ca 2 000 individer av arten. Dubbelbeckasinen jagas naturligtvis
            inte, men arten är mycket svår att skilja åt i fält från enkelbeckasinen
            och blir troligen skjuten av misstag. I utvärderingen av småviltsjakten
            ovan odlingsgränsen, som överlämnades till departementet i april
            1996, påtalas detta.
          </p>
          <p>
            6 Freda enkelbeckasinen!
          </p>
          <p>
            Det finns uppenbarligen ingen ”ränta” att ta ut för jakt på enkelbeckasinen.
            Om en population hela tiden minskar måste detta vara skäl att
            upphöra med jakten annars åderlåts populationen och en återhämtning
            blir än svårare. Jakten på enkelbeckasin kan idag inte sägas vara
            långsiktigt hållbar. Vad än skälet till den kraftiga tillbakagången
            är måste det vara uppenbart för var och en att ett jakttryck knappast
            hjälper upp situationen. Det ter sig mycket märkligt för de ideella
            krafter som intresserar sig för djur och natur om all den information
            man samlar in inte resulterar i beslut. Under flera år har man
            påpekat att enkelbeckasinen minskar i antal och framfört att jakten
            borde upphöra. En regeringen som mer värnar om jägarnas möjlighet
            till skottillfällen än att lyssna på de väl underbyggda och oroande
            propåer som kommer från den ideella naturvården kan knappast bli
            trovärdig i talet om biologisk mångfald. Ska enkelbeckasinen kunna
            bevaras i den svenska faunan för framtiden måste åtgärder till
            för att återskapa biotoper som gått förlorade. Det kommer säkert
            att ta tid. För att bevara det som nu finns måste arten fredas
            från jakt. I fallet enkelbeckasin måste talet om att bevara den
            biologiska mångfalden uttryckas i handling. Se till att enkelbeckasinen
            får en chans till återhämt- ning. Ge Naturvårdsverket i uppdrag
            att utreda varför enkelbeckasinen går tillbaka och att ta fram
            en handlingsplan för hur bevarandet skall gå till. Under tiden:
            ta bort jakten på enkelbeckasin!
          </p>
          <pb facs="riksdagen-motions-pdf/data/199899/mot_199899_MJ_0902/mot_199899_MJ_0902-0004.pdf"/>
          <p>
            Mot.
          </p>
          <p>
            7 Hemställan 1998/99MJI902 Med hänvisning till det anförda hemställs
            1. att riksdagen som sin mening ger regeringen till känna vad
            i motionen anförts om jakt på enkelbeckasin i Sverige, 2. att
            riksdagen som sin mening ger regeringen till känna vad i
          </p>
          <p>
            motionen anförts om en undersökning för att klarlägga varför
            enkelbeckasinen har minskat så kraftigt i antal.
          </p>
          <p>
            Stockholm den 20 oktober 1998
          </p>
          <p>
            Gudrun Lindvall (mp) Gunnar Goude (mp) Kia Andreasson (mp) Per
            Lager (mp) Helena Hillar Rosenqvist (mp)
          </p>
          <p>
            Thomas Julin (mp)
          </p>
        </div>
      </div>
    </body>
  </text>
</TEI>
