<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-198384--00553">
  <teiHeader>
    <fileDesc>
      <titleStmt>
        <title>Frimärke med Raoul Wallenbergs bild</title>
        <author>Sven Munke</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Frimärke med Raoul Wallenbergs bild</title>
          <idno type="rdwebb">G702553</idno>
          <rs type="number">553</rs>
          <ref type="dokument_url_text">http://data.riksdagen.se/dokument/G702553/text</ref>
          <ref type="dokument_url_html">http://data.riksdagen.se/dokument/G702553</ref>
          <ref type="dokumentstatus_url_xml">http://data.riksdagen.se/dokumentstatus/G702553</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-46ebrLL8NYuv6JwHgpvypy</idno>
            <name>SVEN MUNKE</name>
            <state type="partyAffiliation" ref="Q110843">
              <desc>m</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-Xp9dakVCB2jsBS7xECG7Go" type="signed"/>
        <correspContext corresp="i-Xp9dakVCB2jsBS7xECG7Go">
          <note type="signatory" corresp="i-46ebrLL8NYuv6JwHgpvypy"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/198384/mot_198384__553/mot_198384__553-001.pdf"/>
      <fw xml:id="i-WpyMqZ11jVmgwmDs3BqUeq">
        Mot. 1983/84:553 2
      </fw>
      <div xml:id="i-KBSHB8CTRcErN3EBEys9tR" type="motHeader">
        <div xml:id="i-R5toRHaec7o2jQrLmC3R1h" type="motTitle"/>
        <div xml:id="i-Txe6WD8m6b1AtLdYBj9sda" type="motSubmissionInfo"/>
      </div>
      <div xml:id="i-MGwth6V7wZPL1ATAeGg1dP" type="motBody">
        <div xml:id="i-VSdmbhNpySEPkynGTkyMbt">
          <p xml:id="i-KhsttTtfCShx9xT1xedAmf">
            Mot. 1983/84
          </p>
          <p xml:id="i-7jjZNYwZgrfJNZKkt1oRFW">
            553-559 Motion
          </p>
          <p xml:id="i-Nf1vkujkq5Kg6BV94ELVpj">
            1983/84:553
          </p>
          <p xml:id="i-Ks5bWJGMmjw3YuUiVA21rY">
            Sven Munke Frimärke med Raoul Wallenbergs bild
          </p>
          <p xml:id="i-Hi4XqBqCNAmqqjwed3uoab">
            Det har under senare år vid flera tillfällen framförts önskemål
            om att hedra Raoul Wallenberg med ett svenskt frimärke. Motiveringen
            har varit att detta på ett värdigt sätt skulle befästa minnet
            av vad Wallenberg uträttade i mänsklighetens tjänst som förste
            legationssekreterare vid Sveriges beskickning i Budapest i andra
            världskrigets slutskede. Som bekant räddade Raoul Wallenberg 10000-tals
            judar undan gaskamrarna genom att de fick provisoriska svenska
            pass som Wallenberg utfärdade. Detta sågs inte med blida ögon
            av den tyska ockupationsmakten. Wallenberg levde farligt, vilket
            bl. a. bekräftats av dåvarande legationstjäns- temannen numera
            generalkonsul Lars Berg i Rio de Janeiro. Wallenbergs insatser
            att i slutskedet av andra världskriget rädda alla dessa judar
            från deportering och likvidering i de tyska gaskamrarna har väckt
            uppmärksamhet i hela världen. Förbittringen över att Wallenberg
            hamnade i sovjetisk fångenskap och över att vetskapen om hans
            vidare öden är höljda i dunkel är därför naturlig.
          </p>
          <p xml:id="i-R1DqG2pLL6kwyBrbGE4JAB">
            Hedrad i väst
          </p>
          <p xml:id="i-D2yrvFYLuF1bZU7krXmRbD">
            På många håll i västvärlden har man velat hedra den tappre svensken.
            I USA har Wallenberg blivit hedersmedborgare. Han är den ende
            jämte sir Winston Churchill av icke-amerikaner som hedrats på
            detta sätt. I andra länder hyllas Wallenberg som en av vår tids
            största humanister. Svenskens namn används att namnge skolor,
            offentliga platser, gator osv. Böcker skrivs, dokumentärprogram
            produceras. Bilden av Wallenberg hålls levande. Men det officiella
            Sverige håller tyst! I riksdagen har tidigare väckts en motion
            om att Sverige skulle hedra Wallenbergs insatser genom utgivandet
            av ett frimärke med hans bild. Trafikutskottet har behandlat motionen
            och avslagit densamma med motivering att det åligger postverket
            att besluta om frimärksutgivningen. I Australien har ett Wallenbergsfrimärke
            utgivits. Israel kommer med ett liknande frimärke. Det senare
            landet har planer på att genom en konstitutionsreform kunna göra
            den berömde svensken till medborgare. Det är mot den bakgrunden
            förvånande att Wallenbergs hemland Sverige, i vars tjänst han
            var när han bortrövades av ryssarna, inte ens anser att han är
            värd ett frimärke.
          </p>
          <p xml:id="i-5qXRQfFXU2ojV8sMdCitow">
            1 Riksdagen 1983/84.3 saml. Nr 553-559
          </p>
          <pb facs="riksdagen-motions-pdf/data/198384/mot_198384__553/mot_198384__553-002.pdf"/>
          <p xml:id="i-BeJU2n7EGZ53wTrKMVqyYH">
            Krångel-Sverige
          </p>
          <p xml:id="i-HJijRFVkjnBaJXwBj58qV2">
            Vi har många förordningar och lagar i vårt land. En av dem gäller
            utgivandet av frimärken. I en kontakt med postverkets generaldirektör
            Bertil Zachrisson har denne förklarat för motionären att man vid
            verket har ett särskilt ”frimärksråd”. Detta råd har som rättesnöre
            att inte avbilda andra nu levande personer än kungafamiljen. Ett
            undantag tycks vara vissa idrottsstjärnor och musiker som ”representerar
            något”. Under sin levnad blev emellertid Sven Jerring hedrat med
            ett frimärke genom att representera Sveriges Radio. Musikerstjärnorna
            i ABBA finns också på en frimärksutgå- va. I övrigt är avbildade
            personer på svenska frimärken, med undantag av kungahuset, avlidna
            personer. Om postverket skulle ge ut ett frimärke med Wallenbergs
            bild skulle detta uppfattas som om postverket bekräftade att han
            vore död och detta vill vi inte göra, skrev generaldirektören
            till motionären. Generaldirektör Zachrisson konstaterade dock
            att det föreligger ett brett intresse för att hedra Wallenberg
            med ett frimärke och man skulle eventuellt överväga ett utgivande
            på nytt. Av det sagda framgår, att medan man i andra länder gör
            en insats för Wallenberg och t. o. m. är beredd att ändra sina
            grundlagar, så kan man i Sverige inte ens rucka på en luddig frimärksförordning.
            Det är viktigt att något görs efter alla dessa år av resignation.
            Nästa år, 1985, är det 40 år sedan Wallenberg tillfångatogs av
            ryssarna. Om inte tidigare borde den händelsen uppmärksammas av
            det land som hade Wallenberg i officiell utlandstjänst. Man kan
            fråga sig om det är räddhåga för vår store granne i öster eller
            om det är andlig snålhet, när vi i ett neutralt land inte ens
            vill hedra en modig och framstående landsmans humanitära insatser
            genom att utge ett frimärke med dennes bild. -Ett uttalande av
            riksdagen om utgivandet av ett frimärke med en bild av en av vår
            tids mest kända svenskar, nämligen Raoul Wallenberg, skulle med
            all säkerhet uppskattas av större delen av svenska folket. Det
            skulle också innebära att postverket utan hänsyn till tidigare
            praxis skulle kunna verkställa utgivningen av ett sådant frimärke,
            utan att detta skulle tolkas som en bekräftelse på att verket
            anser att Wallenberg är död. Med stöd av det anförda hemställer
            jag att riksdagen som sin mening ger regeringen till känna vad
            i motionen anförts om utgivande av ett frimärke för att hedra
            Raoul Wallenberg.
          </p>
          <p xml:id="i-c5YKwFFCjgxj16U5d7nrf" type="date">
            Stockholm den 18 januari 1984
          </p>
          <div xml:id="i-AuTCz8TrH5ECyFVuBuGydm" type="signatureBlock">
            <p who="i-46ebrLL8NYuv6JwHgpvypy" type="signature">
              SVEN MUNKE (m)
            </p>
          </div>
        </div>
      </div>
    </body>
  </text>
</TEI>
