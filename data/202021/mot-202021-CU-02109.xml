<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202021-CU-02109">
  <teiHeader>
    <fileDesc>
      <titleStmt>
        <title>Ersättningsmodeller till fastighetsägare vid byggnation av elförbindelse</title>
        <author corresp="i-4vMpE2cFsVtsya6jV8Mqda">av Markus Selin m.fl. (S)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2020/21:2109 av Markus Selin m.fl. (S)</title>
          <idno type="rdwebb">H8022109</idno>
          <rs type="number">2109</rs>
          <orgName type="comitteeAbbreviation">CU</orgName>
          <ref type="dokument_url_text">http://data.riksdagen.se/dokument/H8022109/text</ref>
          <ref type="dokument_url_html">http://data.riksdagen.se/dokument/H8022109</ref>
          <ref type="dokumentstatus_url_xml">http://data.riksdagen.se/dokumentstatus/H8022109</ref>
          <ref type="docx">http://data.riksdagen.se/fil/AA084856-C235-4FC6-A743-9C4D3B3D8F80</ref>
          <ref type="pdf">http://data.riksdagen.se/fil/4DDFDC85-C423-47AD-9064-6CCEDB2C6EB4</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-4vMpE2cFsVtsya6jV8Mqda</idno>
            <name>Markus Selin</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-38jBhirK3Q2WpsVMafAn24</idno>
            <name>Hanna Westerén</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-3L2NmwsjEcuGo8fdwvHsQi</idno>
            <name>Magnus Manhammar</name>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-EHAFswLAeQdaZej8pm5Mxt" type="signed"/>
        <correspContext corresp="i-EHAFswLAeQdaZej8pm5Mxt">
          <note type="signatory" corresp="i-4vMpE2cFsVtsya6jV8Mqda"/>
          <note type="signatory" corresp="i-38jBhirK3Q2WpsVMafAn24"/>
          <note type="signatory" corresp="i-3L2NmwsjEcuGo8fdwvHsQi"/>
        </correspContext>
        <correspAction type="submitted" xml:id="i-HoSkjjD8Fu1uvfZX9k18jG">
          <date when="2020-10-05"/>
          <time when="08:56:30"/>
        </correspAction>
        <correspAction type="reviewed" xml:id="i-hKuUEtEJBrST6n1VjwzrR">
          <date when="2020-10-05"/>
          <time when="13:05:44"/>
        </correspAction>
        <correspAction type="referred" xml:id="i-3a2vnJmvspqSb6rvU7NWkV">
          <date when="2020-10-14"/>
        </correspAction>
        <correspAction type="assigned" xml:id="i-2PpatSR1aNDx68KyUfrHMj">
          <date when="2021-04-06"/>
          <time when="10:07:45"/>
        </correspAction>
        <correspContext corresp="i-2PpatSR1aNDx68KyUfrHMj">
          <ref type="assignedTo">Civilutskottet</ref>
        </correspContext>
        <correspAction type="behandlas_i" xml:id="i-8wnWqJ6VrLLtx9iyYWXvkL"/>
        <correspContext corresp="i-8wnWqJ6VrLLtx9iyYWXvkL">
          <ref type="uppgift">2020/21:CU11</ref>
          <ref type="ref_dok_id">H801CU11</ref>
          <ref type="ref_dok_typ">bet</ref>
          <ref type="ref_dok_rm">2020/21</ref>
          <ref type="ref_dok_bet">CU11</ref>
          <ref type="ref_dok_titel">Fastighetsrätt</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">Motion till riksdagen 2020/21:2109 av Markus Selin m.fl. (S) Ersättningsmodeller till fastighetsägare vid byggnation av elförbindelse</div>
      </div>
      <div type="motBody">
        <div type="motProposal" subtype="förslag">
          <head xml:id="i-43cADP8njLH5kij6qJbPnk">
            Förslag till riksdagsbeslut
          </head>
          <list>
            <item sortKey="Yrkande 1" xml:id="i-3sSKH3njg1sJm3RM9eYLk4">
              Riksdagen ställer sig bakom det som anförs i motionen om att
              se över förutsättningarna för utökade ersättningsmodeller till
              berörda fastighetsägare vid byggnation av elförbindelser och tillkännager
              detta för regeringen.
            </item>
          </list>
        </div>
        <div type="motContent">
          <head type="h1" xml:id="i-2Q4Bqvp2UvyMfVTKEf6PWZ">
            Motivering
          </head>
          <p xml:id="i-TP7TGCF88ZNeCPKncY58BL">
            Brist på el kan uppstå till följd av energibrist, brist på effekt
            eller brist på nätkapacitet. Nätkapacitetsbrist uppstår då det
            inte finns tillräckligt mycket kapacitet i näten för att överföra
            el från produktion till förbrukning. Med brist på överföringskapacitet
            kan det därför i Sverige uppstå brist och överskott på el samtidigt
            i olika delar av landet. El går ännu inte heller att lagra i stor
            skala. Vår basproduktion gör att vi i dag har ett överskott på
            el. Elenergi och effekt finns i Sverige, men vårt elnät kan inte
            transportera den efter­frågade elen; det saknas nätkapacitet.
          </p>
          <p xml:id="i-7r78ZdNY9tvVzWqK4vJKi8">
            Nätkapacitetsbrist kan avhjälpas genom att sprida elproduktionen
            eller elkonsum­tionen jämnare geografiskt eller genom att bygga
            ut stamnätet av kraftledningar så att det klarar av att överföra
            mer el. Samtidigt ökar trycket på elnätet och behoven föränd­ras
            i allt snabbare takt. Utbyggnaden av stamnätet är därför en prioriterad
            fråga i Sverige. Ett kraftfullt investeringspaket med 50 miljarder
            kronor planeras de kommande tio åren, bland annat för att rusta
            upp gamla ledningar och bygga nya.
          </p>
          <p xml:id="i-QffV4YE7SCKKNU8juxCnzZ">
            Vid utbyggnad av kraftledningar behöver ledningshavaren tillgång
            till utrymme för ledningen; detta löses med så kallad ledningsrätt.
            Utefter grundprincipen att fastighets­ägarens ekonomiska ställning
            inte ska äventyras ges ersättning utefter bestämmelserna i expropriationslagen.
            Det finns även möjligheter för nätmyndigheten att medge att led­ningsrättsförfarandet
            får inledas även om nätkoncessionen ännu inte har meddelats. Om
            markägaren motstrider det som föreslås i linje med ledningsrättslagen
            kan ledningsha­varen åberopa expropriationslagen och förmå markägaren
            till överenskommelse med ersättning enligt lagens bestämmelser.
            Kompensation genom extra ekonomisk ersättning förekommer, men
            varierar.
          </p>
          <p xml:id="i-LGuQUzwpMuY1cKQyejZPZ2">
            Svenska kraftnät är ett statligt affärsverk som förvaltar svenska
            statens stamnät för elkraft och är systemansvarig myndighet för
            elförsörjningen i Sverige. I fall med Svenska kraftnät har markägare
            även erhållit en så kallad frivilligersättning för de fall då
            markupplåtelse tecknas. De som avser att bygga elledning som inkräktar
            på värdet av en fastighet lyder, i första hand, under ledningsrättslagen
            och där meningsskiljaktigheter uppkommer kan expropriationslagen
            åberopas.
          </p>
          <p xml:id="i-8umB5dUcjfzQ4QEyQ1kVvx">
            Aktörer som ämnar bygga elförbindelser lyder under lagen om ledningsrätt.
            För att göra anspråk på rätten att bruka någon annans mark gäller
            att en ledningsrätt innebär ett intrång i fastighetsägarens äganderätt.
            Fastighetsägaren har rätt till ekonomisk kompen­sation. Om parterna
            inte är överens om ersättningsbeloppet värderar Lantmäteriet intrånget
            och beslutar om ersättningens storlek.
          </p>
          <p xml:id="i-VSFDh8ak4yEBGzmKegFJP">
            Ledningsrätten skapas genom att lantmäterimyndigheten fattar
            ett beslut. Beslutet kan överklagas till mark- och miljödomstolen.
            En fullbordad ledningsrättsförrättning förs in i fastighetsregistret
            där den redovisas i form av text och karta. En ledningsrätt gäller
            för all framtid. Ändring eller upphävande av ledningsrätt sker
            genom en ny förrättning. En ledningsrätt gäller även mot en ny
            ägare till fastigheten och gäller före upplåtelse i fastigheten
            som har tillkommit genom avtal. Lantmäteriets beslut grundar sig
            alltså antingen på ett markupplåtelseavtal eller genom tvång.
            Av ledningsrättslagen framgår att beslutande myndighet i koncessionsärenden,
            det vill säga nätmyndigheten eller regeringen, kan begränsa ett
            medgivande om att ledningsrättsförfarandet får inledas till att
            endast avse vissa delar av förrättningen. Syftet är att möjliggöra
            att nätmyndigheten beviljar medgivande i betydligt fler fall än
            som hittills varit fallet. Denna hantering bör på ett effektivt
            sätt kunna samordnas med handläggningen av de berörda koncessionsansökningarna.
          </p>
          <p xml:id="i-47r2c8KYsZse1x9JesUQpH">
            Om överenskommelse inte träffas kan expropriationslagen åberopas
            där ersättningen bestäms genom officialvärdering. Affektionsvärden
            ersätts alltså inte. Detta betyder att när en fastighet exproprieras
            i sin helhet ska löseskilling betalas med ett belopp som motsvarar
            fastighetens marknadsvärde. Exproprieras en del av en fastighet,
            ska intrångs­ersättning betalas med ett belopp som motsvarar den
            minskning av fastighetens mark­nadsvärde som uppkommer genom expropriationen.
            Uppkommer i övrigt skada för ägaren genom expropriationen, ska
            även sådan skada ersättas. Därutöver ska ytterligare löseskilling
            respektive intrångsersättning betalas med 25 procent av marknadsvärdet
            respektive marknadsvärdeminskningen.
          </p>
          <p xml:id="i-ZENLSdhJ2YGBJs1XW46v1">
            Ledningsrättslagen gäller dock inte då en ledning kan upplåtas
            med stöd av anlägg­ningslagen. Syftet med tillkomsten av anläggningslagen
            var att skapa en enhetlig lagstiftning för att reglera frågor
            om samverkan mellan fastigheter för utförande och drift av gemensamhetsanläggningar.
            För många lokala nät nyttjas även avtalsservitut istället för
            ledningsrätt som skydd.
          </p>
          <p xml:id="i-6Lx2aJxCN7b97sWDh2CiRv">
            Intrång på annans mark, uppgörelse med berörda parter, reglering
            av ersättning samt processer därom tar i många fall flera år.
            Fler ersättningsmodeller skulle förenkla, ge fler verktyg att
            reglera ersättningar, snabba på processer kring regleringen av
            denna och skynda på utbyggnaden av nät i Sverige. Mot denna bakgrund
            och med fördelarna med utökade ersättningsmodeller till berörda
            fastighetsägare vid byggnation av elförbin­delser bör riksdagen
            ställa sig bakom vad som anförs i motionen och tillkännage det
            för regeringen.
          </p>
        </div>
        <div type="motSignatures">
          <list>
            <item xml:id="i-Ey2QC7oJYPrQapSuQrqGnX">
              Markus Selin (S)
            </item>
            <item xml:id="i-SfjkZG6HJ5tv6RYEBxcNBR">
              Hanna Westerén (S)
            </item>
            <item xml:id="i-RQtF73i864LF7jWFwsc1h8">
              Magnus Manhammar (S)
            </item>
          </list>
        </div>
      </div>
    </body>
  </text>
</TEI>
