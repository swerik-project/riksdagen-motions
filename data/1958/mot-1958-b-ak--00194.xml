<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1958/mot_1958_b_ak__194/mot_1958_b_ak__194-001.pdf"/>
      <fw xml:id="i-WM8mqfPcupViYByBpfLAAZ">
        Motioner i Andra kammaren, nr B 194 år 1958 9
      </fw>
      <div type="motHeader" xml:id="i-9hzQ55MsKBvYTPR8QwmiFp">
        <div type="motTitle" xml:id="i-NLQFc7LLT1SuiKDMiKrY5D"/>
        <div type="motSubmissionInfo" xml:id="i-DCdUHn5pKaNQqhbpFo6PAr"/>
      </div>
      <div type="motBody" xml:id="i-VSmN9MrcDwXNukosWtm5Yy">
        <div xml:id="i-XyJXHJnXQjxtE5WkjZm254">
          <p xml:id="i-UYBGguiwsW8j8J5eKDB4QM">
            Nr B 194
          </p>
          <p xml:id="i-7HP2VH7qAgCrxbXsjvv9RQ">
            Av herr Rimmerfors m. fl., angående beredande av möjlighet för
            statens medicinska forskningsråd att fullfölja det skisserade
            forskningsarbetet rörande tobakens skadeverkningar.
          </p>
          <p xml:id="i-Kzbd2ApER5WDwv5m69v5jL">
            Läkare, lärare och målsmän torde vara fullständigt eniga om att
            den våldsamt utbredda cigarrettrökningen, speciellt bland barn
            och ungdom, utgör en verklig fara för folkhälsan. Det verksammaste
            botemedlet torde även här vara en intensiv och allsidig upplysning
            om tobaksbrukets risker. Upplysning och propaganda bygger emellertid
            i sin tur på vetenskaplig utforskning av orsakssammanhangen. Det
            är därför som vi tidigare, såväl genom motioner som interpella-
            tioner, efterlyst åtgärder som skulle sätta vederhäftiga och tillförlitliga
            vapen i upplysarnas händer. Nu föreligger en första utredning
            i ärendet, utförd av statens medicinska forskningsråd och överlämnad
            till Kungl. Maj:t den 12 maj 1958. Den om- fattande utredningen
            är undertecknad av f. universitetskanslern Arthur Thomson och
            professorn Bror Rexed och för specialutredningarna svarar professorerna
            Einar Stenhagen, U. S. von Euler, Nils Ringertz och Gunnar Johansson
            samt docenten Börje Ejrup. Utredarna bygger dessutom på ut- ländska
            forskares material. Man konstaterar inledningsvis, att tobaksrökningens
            biologiska och me- dicinska verkningar framkallas, dels av ämnen,
            som från början finns i tobaken, dels av substanser, som uppstår
            vid tobakens förbränning. Effek- ten på organismen avspeglar sig
            i många olika organsystem och är av väsentligt olika betydelse
            ur medicinsk synpunkt. Det största intresset till- drar sig rökningens
            effekter på andningsorganen. Lungcancerns frekvensstegring i Västeuropa
            har varit skrämmande under de senaste decennierna, påvisar utredningen.
            Sålunda är ökningen i Storbritannien mer än 20-faldig. Var adertonde
            man, som avled i Stor- britannien under 1955, hade lungcancer.
            Den svenska mortaliteten i lung- cancer är f. n. cirka femtedelen
            av den engelska. Otvivelaktigt ökar dock lungcancerfrekvensen
            även i vårt land och risk föreligger, att denna ökning kan nå
            andra länders siffror. Rörande sambandet mellan tobaksrökning
            och lungcancer har visser- ligen motstridiga meningar framkommit,
            säger utredningen, men enligt forskningsrådets mening visar de
            utförda undersökningarna tillsamman- tagna, att ämnen i tobaksrök
            med största sannolikhet utgör en väsentlig faktor vid uppkomsten
            av vissa former av lungcancer. Den fortgående
          </p>
          <pb facs="riksdagen-motions-pdf/data/1958/mot_1958_b_ak__194/mot_1958_b_ak__194-002.pdf"/>
          <fw xml:id="i-MPdc85xf2FB64C4XBFntfY">
            10 Motioner i Andra kammaren, nr B 194 år 1958
          </fw>
          <p xml:id="i-NGRvtvieDNNML9eRzQNAzM">
            ökningen av antalet fall av lungcancer synes främst sammanhänga
            med den ökade cigarrettkonsumtionen. Som framgår av professor
            Stenhagens redo- görelse, har man ur den tjära, som ingår i cigarrettrök
            kunnat påvisa små mängder av flera ämnen, med vilka man experimentellt
            kan framkalla cancer på djur. Utredningen redogör sedan för tobaksrökningens
            verkningar på cirkula- tionsorganen, enligt professor von Eulers
            och docent Börje Ejrups under- sökningar. Här föreligger en effekt,
            som yttrar sig på mångahanda sätt i fråga om hjärtats arbete och
            blodkärlens funktion. En speciell sjukdoms- form, där vissa indicier
            på en skadeverkan från tobaksrökningen före- ligger, är åderförkalkning
            i hjärtats kransartärer. Den tendens till kortare medellivslängd,
            som iakttagits bland storrökare, misstänkes bero på rök- ningens
            inflytande på cirkulationsorganen. Efter att ha konstaterat dessa
            begynnande iakttagelser redogör statens medicinska forskningsråd
            för behovet av fortsatt forskning inom detta livsviktiga område.
            Endast genom ett samarbete mellan kemiska och bio- logisk-medicinska
            forskare kan man nå fram till klarhet om de olika be- ståndsdelarna
            i tobaksröken och deras medicinska betydelse, varigenom en fast
            grund erhålles för det fortsatta praktiska handlandet. För detta
            forskningsarbete behöver man bl. a. en del apparatur, som måste
            nykonstrueras. Enbart kostnaderna för den behövliga apparaturut-
            rustningen beräknas av forskningsrådet till ca 500 000—600 000
            kronor. Därtill kommer personal- och driftkostnader. För ett ca
            tvåårigt forsk- ningarbete beräknar forskningsrådet, inklusive
            apparaturen, omkring en miljon kronor. Beloppet är stort men värdet
            av att få sakligt material för upplysningsarbetet i denna utomordentligt
            allvarliga folkhälsofråga måste vara värt stora offer. För övrigt
            är det riktigt vad medicinska forsknings- rådet påpekar, nämligen
            att »den föreslagna summan utgör mindre än en tusendel av under
            samma tid inflytande tobaksskattemedel&gt;. Motionärernas avsikt
            är icke att hos riksdagen omedelbart begära be- slut om medelsanvisning.
            Frågan bör i det avseendet återkomma vid 1959 års riksdag. Vi
            har emellertid ansett frågan vara av sådan vikt, att riks- dagen
            redan i år borde beredas möjlighet att i skrivelse till Kungl.
            Maj:t tillkännage sitt intresse för en lösning i positiv anda.
            Med hänvisning till vad ovan anförts, föreslår vi, att riksdagen
            i skrivelse till Kung. Maj:t ville understryka önskvärdheten av
            att statens medicinska forskningsråd be- redes möjlighet att fullfölja
            det skisserade forskningsarbetet rörande tobakens skadeverkningar.
          </p>
          <p xml:id="i-8t3XJotjArL1TtJK3rCsaz">
            Stockholm den 3 juli 1958 Einar Rimmerfors Nancy Eriksson Bertil
            von Friesen
          </p>
          <p xml:id="i-WLAFc7QuNtpKNGwNeRgx6K">
            Folke Nihlfors Jan-Ivan Nilsson Evert Svensson i Tvärålund Kungälv
          </p>
        </div>
      </div>
    </body>
  </text>
</TEI>
