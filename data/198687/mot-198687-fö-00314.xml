<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-198687-fö-00314">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/198687/mot_198687_fö_314/mot_198687_fö_314-001.pdf"/>
      <div xml:id="i-KSiJfCj2Wt8hLRQrfYvfLN" type="motHeader">
        <div xml:id="i-D3DbcATgHE2GAzdV52s5x1" type="motTitle"/>
        <div xml:id="i-E25bvSbSR4JHAB1iwiihVc" type="motSubmissionInfo"/>
      </div>
      <div xml:id="i-NRYJX9BKCsqYVugUnBBviF" type="motBody">
        <div xml:id="i-DbVrxKNhK8H6y9jsNjniSs">
          <p xml:id="i-9fwABVLbxGP7RmmaNHeq79">
            Motion till riksdagen 1986/87:Fö314
          </p>
          <p xml:id="i-RQVuKFG244uepyRB7yDcCv">
            Marianne Andersson (c) Trafiksäkerheten inom försvaret
          </p>
          <p xml:id="i-DRdeh9Q6nULDqU8sCcRRdf">
            Eftersom värnpliktiga fordonsförare inte omfattas av reglerna
            om arbetstid och vilotid i kungörelsen (1972:602) om arbetstid
            vid vägtransporter m. m. är det desto mer angeläget att trafiksäkerhetsfrågorna
            uppmärksammas av både befäl och värnpliktiga. Ovannämnda kungörelse
            omfattar endast transporter av personer eller gods som sker i
            förvärvsverksamhet. Fordon som brukas av försvarsmakten behöver
            heller inte vara utrustade med färdskrivare. Vidare behöver inte
            värnpliktiga förare föra s. k. arbetstidsbok. Bestämmelser om
            trafik på väg eller terräng med försvarsmaktens fordon finns i
            den militära vägtrafikkungörelsen (1974:97). Värnpliktiga förare
            är liksom värnpliktiga i allmänhet skyldiga att lyda förmans befallning.
            Bestämmelserna finns i 21 kap. brottsbalken. Ökningen av antalet
            trafikolyckor med värnpliktiga inblandade ger stor anledning till
            oro. Under förra utbildningsåret skadades 225 personer och 4 dödades
            vid färd under tjänst. Vid färd under fritid har 74 personer skadats
            och 7 personer dödats. En förbättring av trafiksäkerheten måste
            ske, dels genom en systematisk genomgång av trafiksäkerhetsfrågorna
            inom försvaret, dels genom hänsyn till trafiksäkerheten vid de
            militära övningarna. Ingen förare bör beordras att köra utan tillräcklig
            vila. Förbandens rörlighet bör testas i början av en övning och
            de förare som tjänstgör under hemresan måste ges tillfälle att
            sova ut. Ansvarsfrågorna vid olyckor där värnpliktiga är inblandade
            bör belysas. I dag är det i första hand den värnpliktige själv
            som har ansvaret för om han är ovarsam, eller vållar en trafikolycka
            genom att köra i uttröttat tillstånd. Möjligen kan ovarsamhetsbedömningen
            påverkas av att den värnpliktiges förman beordrat körningen. Klarare
            regler beträffande ansvarsfördelningen bör utformas. Enligt vår
            mening måste de värnpliktiga ges bättre information och ökat ansvar
            och kunna vägra att utföra en förflyttning i uttröttat tillstånd.
            Det måste också bli möjligt för skyddsassistenterna att stoppa
            värnpliktiga förare från att köra.
          </p>
          <pb facs="riksdagen-motions-pdf/data/198687/mot_198687_fö_314/mot_198687_fö_314-002.pdf"/>
          <p xml:id="i-BxtWGaCqJ47JY82gDzdpVs">
            Hemställan Mot. 1986/87
          </p>
          <p xml:id="i-VsGAnQhYm4TzJ65BEnuELo">
            : Fö314 Med hänsyn till vad som ovan anförts hemställs
          </p>
          <p xml:id="i-CuQPSJQqo2RQ7xvtrPewMv">
            att riksdagen som sin mening ger regeringen till känna vad som
            i motionen anförts om trafiksäkerhetsfrågorna inom försvaret.
          </p>
          <p xml:id="i-9zVELqUgcPMgWux3gQVrHK" type="date">
            Stockholm den 27 januari 1987
          </p>
          <div xml:id="i-LqzKGgxo6dJDTtGhhBa5H1" type="signatureBlock">
            <p who="unknown" type="signature">
              Marianne Andersson (c)
            </p>
          </div>
          <p xml:id="i-MksNYQ2ztoHxBkxoWBBwLU">
            1
          </p>
        </div>
      </div>
    </body>
  </text>
</TEI>
