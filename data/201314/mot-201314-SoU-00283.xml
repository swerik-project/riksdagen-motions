<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201314-SoU-00283">
  <teiHeader>
    <fileDesc>
      <titleStmt>
        <title>Apoteksverksamhetens brister</title>
        <author corresp="i-VRHymVx7EsX48sg7b5qmpS i-Atz7ai4RJKnyNCwfSAJEeC">av Jan Lindholm och Jonas Eriksson (MP)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Apoteksverksamhetens brister</title>
          <idno type="rdwebb">H102So283</idno>
          <rs type="number">So283</rs>
          <orgName type="comitteeAbbreviation">SoU</orgName>
          <ref type="dokument_url_text">http://data.riksdagen.se/dokument/H102So283/text</ref>
          <ref type="dokument_url_html">http://data.riksdagen.se/dokument/H102So283</ref>
          <ref type="dokumentstatus_url_xml">http://data.riksdagen.se/dokumentstatus/H102So283</ref>
          <ref type="doc">http://data.riksdagen.se/fil/008A3816-07DC-4EA2-B819-389FFE187526</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-VRHymVx7EsX48sg7b5qmpS</idno>
            <name>Jan Lindholm</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-Atz7ai4RJKnyNCwfSAJEeC</idno>
            <name>Jonas Eriksson</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-5qE4KbGhkmVrfeHGvbEwgr" type="signed"/>
        <correspContext corresp="i-5qE4KbGhkmVrfeHGvbEwgr">
          <note type="signatory" corresp="i-VRHymVx7EsX48sg7b5qmpS"/>
          <note type="signatory" corresp="i-Atz7ai4RJKnyNCwfSAJEeC"/>
        </correspContext>
        <correspAction xml:id="i-DxzN2hJWcBzfwaHfMYfa7A" type="numbering">
          <date when="2013-10-02"/>
        </correspAction>
        <correspAction xml:id="i-E2CArePMVo6sPfSYncsboa" type="submission">
          <date when="2013-10-01"/>
        </correspAction>
        <correspAction xml:id="i-MUbDKncykP7497mDYvSWXF" type="transfer">
          <date when="2013-09-27"/>
        </correspAction>
        <correspAction xml:id="i-5zuw6CGHq817Y8xzxxQu6o" type="assigned"/>
        <correspContext corresp="i-5zuw6CGHq817Y8xzxxQu6o">
          <ref type="assignedTo">Socialutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-WrGcgjKdapLoT4L6chzPRn" type="motHeader"/>
      <div xml:id="i-KAbjVtM3J4vJRSr4SyKQ5c" type="motBody">
        <div xml:id="i-HEks7tCSrHWSVRGKZMt6Hu" type="motProposal" subtype="förslag">
          <head xml:id="i-SbnAsPLrHgKBNBxBTeUJVQ">
            Förslag till riksdagsbeslut
          </head>
          <list xml:id="i-G6PDbfs4NPCgKiuPAoqBd" style="ol">
            <item xml:id="i-LfSgpjEvYx1wCgq1Su92f9">
              Riksdagen tillkännager för regeringen som sin mening vad som
              anförs i motionen om att vidta åtgärder för att säkerställa tillgängligheten
              till läkemedel.
            </item>
            <item xml:id="i-WXuu9wHahawGRQ9nMxWyDE">
              Riksdagen tillkännager för regeringen som sin mening vad som
              anförs i motionen om ansvarsfrågan när det gäller praktisk tillgång
              till läkemedel.
            </item>
            <item xml:id="i-74rzoxXdv1BjtLQgTWEQBK">
              Riksdagen tillkännager för regeringen som sin mening vad som
              anförs i motionen om att den totala kostnadsfördyringen på grund
              av apoteksreformen ska redovisas.
            </item>
          </list>
        </div>
        <div xml:id="i-5gVLWevffzGhzb1RggRzjk" type="motContent">
          <head xml:id="i-XRfFivH1eLrKGKEHFX9di" type="h1">
            Tidigare behandling
          </head>
          <p xml:id="i-7aSNoDT4hf8zfsZAoXoZNe">
            Motionens krav har sedan apoteksreformen utvärderades förts fram
            från många håll. Ett antal motioner med liknande krav har tidigare
            avslagits av riksdagen men ett antal äldre snarlika motioner i
            frågan ligger obehandlade hos utskottet. Genom att utveckla argumentationen
            med denna motion görs ytterligare ett försök att påverka kommande
            hantering och beslut.
          </p>
          <head xml:id="i-GgpPPk7zSxHdBbUWpKpyRH" type="h1">
            Motivering
          </head>
          <p xml:id="i-WiWcWiXHLX6KMrWBpAynPh">
            Apoteksverksamheten i Sverige omreglerades genom beslut i riksdagen
            hösten 2009. Många av de problem som kunde förutses har också
            inträffat. Hård konkurrens gör exempelvis att inget apotek vill
            ta ansvar för mindre vanliga preparat. Denna otillräckliga lagerhållning
            i butikerna gör att patienter kan tvingas besöka ett stort antal
            apotek innan de hittar sin medicin. Även i de stora galleriorna
            där apoteken nu är flera till antalet så har servicen försämrats.
          </p>
          <p xml:id="i-Xe1Z9Un5JN72YxDqEoe9H9">
            Samordning saknas, vilket innebär att kunden inte vid sitt första
            val av apotek kan få information om var den efterfrågade medicinen
            finns i lager. Den sortens information anses inte främja konkurrensen.
            Affärsintresset går före patientsäkerheten.
          </p>
          <p xml:id="i-E7uR7P9PTp9W5p4doqpLmn">
            Trots höjningen av handelsmarginalen på 1,8 procent som alliansregeringen
            ansåg att vi skattebetalare skulle betala för förmånen av en omreglerad
            apoteksmarknad så glesnar apoteken där de behövs samtidigt som
            näringen klagar på dålig lönsamhet.
          </p>
          <p xml:id="i-Spu1DV6AryDoVKmJRHphjx">
            Det är inte bara svårt att hitta ett apotek som lagerför det
            hen har fått utskrivet av sin läkare, det kan även vara svårt
            att genomföra ett köp när hen väl hittat ett ställe där preparatet
            finns. Affärsintresset går ju före så den patient som inte kan
            betala kontant eller har en betalningsanmärkning vägras ofta sin
            medicin. Man tar inga affärsrisker med betalkort eller andra kreditformer.
          </p>
          <p xml:id="i-NAvowTTVKk3bHFQeGDvrmH">
            Omregleringen innebar att en väl fungerande apoteksverksamhet
            till låg kostnad byttes mot en avsevärt dyrare, mindre tillgänglig
            och sårbarare apoteksverksamhet. Sammantaget har apoteksverksamheten
            förvandlats till välfärdens fallgrop. Även om alla andra led fungerar
            så kan patienten avlida på grund av att hen inte orkar besöka
            tillräckligt många företag i jakten på sin medicin eller på grund
            av att hen i ett förvirrat och utmattat tillstånd när hen äntligen
            hittat det apotek som har varan i lager inte hittar sina kontanter.
            Konflikten mellan affärsintresset och patientintresset är uppenbarligen
            mycket svårt att lösa i närvaron av ett allt för girigt vinstintresse.
          </p>
          <p xml:id="i-MGj78Xkqw6RRwgu8ZUsRVo">
            De upphandlingar som Apoteksbolaget tidigare kunde göra för hela
            marknaden gav mycket förmånliga priser. Nu kan läkemedelsbolagen
            spela ut apoteksföretagen mot varandra och höja priserna. Det
            har lett till kraftigt ökade kostnader för den enskilde, för landstingen
            och för staten. Slutsatsen regeringen borde dra är att inga av
            de tänkta fördelarna har visat sig infrias och alla de farhågor
            som fanns har med råge inträffat. Dyrare och sämre, kan det bli
            tydligare?
          </p>
          <p xml:id="i-2US7GSxPiKUYxhz3VHWtZw">
            Regeringen bör snabbt ta ansvar för den röra man ställt till
            med inom läkemedelsområdet genom en mycket dåligt genomförd omreglering
            och privatisering av apoteksverksamheten. Om det ansvaret ska
            tas genom en återgång till det gamla eller genom andra åtgärder
            i form av regleringar och föreskrifter som styr upp den verksamhet
            som nu bedrivs av ett stort antal olika företag är en fråga som
            regeringen bör snabbutreda. Att det krävs ett betydligt ökat ansvarstagande
            från dessa företag för att en miniminivå av kundsäkerhet skall
            uppnås är dock uppenbart. Att affärshemligheter och konkurrensintressen
            inte kan få äventyra patientsäkerheten borde vara lika självklart.
          </p>
          <head xml:id="i-FM62b1nnx8VQ3k1U4n6zrd" type="h1">
            Förslag till åtgärder
          </head>
          <p xml:id="i-3mVAeZUqUuFXPhxXCi3cy3">
            Regeringen har ett hundraprocentigt ansvar för den uppkomna situationen
            och bör därför omedelbart tillsätta en snabbutredning som löser
            problematiken med tillgänglighetsfrågor som uppstår på grund av
            bristande lagerhållning av lågvolympreparat, utglesning av apotek
            särskilt i betalningssvaga områden och företagens vägran att ge
            kredit eller betalningsanstånd till patienter.
          </p>
          <p xml:id="i-YWYs8tb8ALb4fnF6ZtgJNF">
            En apoteksverksamhet måste klara av att hantera äldre personer
            med deras ibland speciella svårigheter. Medicinen i fråga kan
            vara livsavgörande och patienten vet med bestämdhet att hen har
            möjlighet att betala. Av rädsla för att bli rånad kanske patienten
            gömmer pengarna eller kortet. Stress gör situationen svårare och
            stoltheten förbjuder kanske patienten att skuldsätta sig. Den
            situationen förbättras inte av ett tydligt närvarande vinstintresse.
          </p>
          <p xml:id="i-T2kH57Y5yqsgxMMeuMq2Q8">
            Regeringens utredningsdirektiv måste säkerställa att de förslag
            som tas fram innebär att vinstintresset inte får påverka apoteksverksamheten
            så att situationer som de ovan beskrivna kan uppstå.
          </p>
          <p xml:id="i-2M8dMyJcV9guBTZM9yv3oC">
            Regeringen bör vidare reagera på de snabbt växande kostnaderna.
            En rimlig åtgärd är att nu steg för steg, exempelvis under tre
            år, återställa handelsmarginalen till nivån före omregleringen.
            De företag som tagit sig in på marknaden bör nu ha klarat av sina
            introduktionskostnader och det kan inte längre finnas några hållbara
            argument för en högre handelsmarginal än den som monopolet en
            gång drev verksamheten med. Om regeringen inte anser det möjligt
            att återställa handelsmarginalen nu så innebär det i praktiken
            att man underkänner hela omregleringen.
          </p>
          <p xml:id="i-E5eXzM8TQsaVWc4snTnKoC">
            En annan möjlighet är ju att låta apoteksbolaget redovisa vad
            man hade kunnat göra med den högre handelsmarginalen i det gamla
            monopolföretaget. Regeringen talar ofta om transparens och om
            vikten med insyn. Varför då inte redovisa prislappen för den ideologiska
            övertygelsen i denna fråga.
          </p>
          <p xml:id="i-4G2BWeux7bdx9NdE45kb1x">
            Detta bör en riksdag som värnar demokrati, öppenhet och ärlighet
            ge regeringen till känna som sin uppfattning.
          </p>
        </div>
        <div xml:id="i-Q2QWBNr64TBtgQDQMMUXK5" type="motSignatures">
          <list xml:id="i-VbAzaJ9orufCxjMhAtTptq">
            <item xml:id="i-Y3sddbTegkKRGaWYGfzfEB">
              Jan Lindholm (MP)
            </item>
            <item xml:id="i-Bbp1MHueSFijhBpUhdkw8K">
              Jonas Eriksson (MP)
            </item>
          </list>
        </div>
      </div>
    </body>
  </text>
</TEI>
