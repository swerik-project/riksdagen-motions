<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202324-SkU-02775">
  <teiHeader>
    <fileDesc>
      <titleStmt>
        <title>med anledning av prop. 2023/24:32 Tilläggsskatt för företag i stora koncerner</title>
        <author corresp="i-Wg4JiBuxTz9fesArDXiMko">av Helena Lindahl m.fl. (C)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2023/24:2775 av Helena Lindahl m.fl. (C)</title>
          <idno type="rdwebb">HB022775</idno>
          <rs type="number">2775</rs>
          <orgName type="comitteeAbbreviation">SkU</orgName>
          <ref type="dokument_url_text">https://data.riksdagen.se/dokument/HB022775/text</ref>
          <ref type="dokument_url_html">https://data.riksdagen.se/dokument/HB022775</ref>
          <ref type="dokumentstatus_url_xml">https://data.riksdagen.se/dokumentstatus/HB022775</ref>
          <ref type="pdf">https://data.riksdagen.se/fil/1D3F8224-E92B-4559-8207-0EBDD8E4F436</ref>
          <ref type="docx">https://data.riksdagen.se/fil/FA673940-D26D-46A7-ABD7-700B8A4F688C</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-Wg4JiBuxTz9fesArDXiMko</idno>
            <name>Helena Lindahl</name>
            <state type="partyAffiliation" ref="Q110832">
              <desc>C</desc>
            </state>
          </person>
          <person gender="woman">
            <idno>i-LHNecLttGkFNptLa6AG81p</idno>
            <name>Helena Vilhelmsson</name>
            <state type="partyAffiliation" ref="Q110832">
              <desc>C</desc>
            </state>
          </person>
          <person gender="man">
            <idno>i-BE9rE88w7g6A9eUimJmA8D</idno>
            <name>Anders Karlsson</name>
            <state type="partyAffiliation" ref="Q110832">
              <desc>C</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="committeeProcessing"/>
        <correspAction xml:id="i-PtQqCwsTGBMauyVNoxA3qU" type="basedOn"/>
        <correspContext corresp="i-PtQqCwsTGBMauyVNoxA3qU">
          <ref>Proposition 2023/24:32</ref>
        </correspContext>
        <correspAction xml:id="i-C2MxpQCMSnoEqGvUXaN78F" type="signed"/>
        <correspContext corresp="i-C2MxpQCMSnoEqGvUXaN78F">
          <note type="signatory" corresp="i-Wg4JiBuxTz9fesArDXiMko"/>
          <note type="signatory" corresp="i-LHNecLttGkFNptLa6AG81p"/>
          <note type="signatory" corresp="i-BE9rE88w7g6A9eUimJmA8D"/>
        </correspContext>
        <correspAction xml:id="i-UvihHAYEG56mriZKCguN3h" type="submitted">
          <date when="2023-11-08"/>
          <time when="18:11:45"/>
        </correspAction>
        <correspAction xml:id="i-8WiHzjbZMP1w3Gz1HZ2wSD" type="dismissed">
          <date when="2023-11-09"/>
        </correspAction>
        <correspAction xml:id="i-5NpETdj15zfe7fn98Z7bMV" type="reviewed">
          <date when="2023-11-09"/>
          <time when="15:46:16"/>
        </correspAction>
        <correspAction xml:id="i-qHYuYGUHvusC5duxT6e9U" type="referred">
          <date when="2023-11-10"/>
        </correspAction>
        <correspAction xml:id="i-DJX3YmLLh2yQGDa9yzZwfA" type="assigned">
          <date when="2023-12-13"/>
          <time when="16:18:05"/>
        </correspAction>
        <correspContext corresp="i-DJX3YmLLh2yQGDa9yzZwfA">
          <ref type="assignedTo">Skatteutskottet</ref>
        </correspContext>
        <correspAction xml:id="i-3EJD7Lvxw85UJmbd4N7Dgt" type="behandlas_i"/>
        <correspContext corresp="i-3EJD7Lvxw85UJmbd4N7Dgt">
          <ref type="uppgift">2023/24:SkU6</ref>
          <ref type="ref_dok_id">HB01SkU6</ref>
          <ref type="ref_dok_typ">bet</ref>
          <ref type="ref_dok_rm">2023/24</ref>
          <ref type="ref_dok_bet">SkU6</ref>
          <ref type="ref_dok_titel">Tilläggsskatt för företag i stora koncerner</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div xml:id="i-Aeew6fP93kdfQSR7tLAK4T" type="motHeader">
        <div xml:id="i-TXoq5YJb8tfocNVzbZbiRS" type="motTitle">
          Motion till riksdagen 2023/24:2775 av Helena Lindahl m.fl. (C)
          med anledning av prop. 2023/24:32 Tilläggsskatt för företag i
          stora koncerner
        </div>
      </div>
      <div xml:id="i-KvQNUuBMhsWgvc9KjoejAC" type="motBody">
        <div xml:id="i-WXghsZhUZY2S7AcFnnmh2Z" type="motProposal" subtype="förslag">
          <head xml:id="i-AUHeyurTxjrBYh1Bo1BUJY">
            Förslag till riksdagsbeslut
          </head>
          <list xml:id="i-RDq73KGNXK8Taa8AG5yCA6">
            <item xml:id="i-B81TqSUNognToqDG5EYxxy" sortKey="Yrkande 1">
              Riksdagen antar regeringens förslag till lag om tilläggsskatt
              med den ändringen att 2 kap. 20 § ska ha den lydelse som föreslås
              i bilaga 1 i motionen.
            </item>
          </list>
          <list xml:id="i-HgPzj8XtZTXUKqCJHnCTNV">
            <item xml:id="i-P5s4jFSdZC4J6K8VpbVAsU" sortKey="Yrkande 2">
              Riksdagen ställer sig bakom det som anförs i motionen om att
              regeringen skyndsamt ska genomföra en nödvändig översyn med förbättringar
              av lagtext och motivtexter och tillkännager detta för regeringen.
            </item>
          </list>
        </div>
        <div xml:id="i-58ixexQVz1yRF1mPejhrsn" type="motContent">
          <head xml:id="i-xPToQQ53ApUCCmy95afcy" type="h1">
            Motivering
          </head>
          <head xml:id="i-GhEKKcG3kEFFZAwgsQeojs" type="h2">
            Bakgrund
          </head>
          <p xml:id="i-5c7Vnt2yzJZpwb6Rmj8zXx">
            Propositionen syftar till att genomföra EU-direktivet om säkerställande
            av en global minimiskattenivå för multinationella koncerner och
            helt inhemska koncerner i svensk rätt. Direktivet bygger på OECD:s
            modellregler för enheter i multinationella koncerner, och är ett
            omfattande och helt nytt regelverk som ska motverka aggressiva
            skatte­planeringsstrategier. Innebörden är att säkerställa att
            intäkter hos företag som ingår i stora koncerner beskattas med
            minst 15 procent, och medför att tilläggsskatt ska betalas under
            vissa angivna förutsättningar.
          </p>
          <p xml:id="i-BQgj3A7yd8gEKLxykSnzk2">
            Meningen med direktivet är att skapa en ordning för att bestämma
            ytterligare skatt när skattenivån i koncernen i stort inte når
            upp till en viss miniminivå. Detta medför omfattande beräkningar
            och bedömningar i flera led av nya och komplicerade regelverk,
            vilket ställer stora krav på de skattskyldiga som ska tillämpa
            reglerna i sina verksam­heter. För de skattskyldiga bolagen kommer
            arbetet med att uppfylla de nya kraven att vara resurskrävande
            och mycket kostsamt. Det är därför avgörande att genomförandet
            i svensk rätt utformas så enkelt och tydligt som möjligt. Samtidigt
            har Sverige enligt EU-rätten en skyldighet att införa bestämmelser
            i enlighet med direktivet, och språkliga förenklingar riskerar
            att uppfattas som innehållsmässiga avvikelser från direktivet,
            även om det inte varit syftet.
          </p>
          <head xml:id="i-EUD6QkpUEVVoeMozkPof6S" type="h2">
            Allmänt erkända redovisningsprinciper i 2 kap. 20 §
          </head>
          <p xml:id="i-PwuHJXtuMTKsiGCz7i9GrT">
            Tilläggsskattelagens 2 kap. 20 § innehåller en definition av
            begreppet allmänt erkänd redovisningsstandard i enlighet med direktivet.
            I uppräkningen i paragrafens tredje strecksats i såväl betänkandet
            som i lagrådsremissen nämndes, bl.a., ”de allmänt erkända redovisningsprinciperna
            i [...] staterna inom EU/EES”. Detta motsvarar vad som anges i
            artikel 3.25 i direktivet. Lagrådet påtalade dock otydligheter
            av stor praktisk betydelse kring hur frågan om allmänt erkända
            redovisningsprinciperna inom EU/EES skulle tillämpas i svensk
            kontext, och framhöll att direktivets innebörd i den delen behövde
            analyseras och om möjligt klargöras i lagtexten. Detta resulterade
            i att lydel­serna om ”staterna inom EU/EES” lyftes bort ur förslaget
            till lagtext i propositionen. Konsekvenserna av detta utreddes
            inte, och det framgår nu att detta bl.a. innebär att onoterade
            bolag skulle, utöver den redovisningsstandard som man redan tillämpar,
            även tvingas börja använda det internationella redovisningsregelverket
            IFRS (som avser noterade bolag). En sådan nyordning skulle ta
            år att genomföra, och förutsätter dess­utom omfattande investeringar
            i it-system, kompetensutveckling m.m. Det säger sig självt att
            detta skulle innebära enorma kostnader, som i praktiken kommer
            att landa på försäkringstagarna. En sådan ordning är såklart otänkbar.
            Det är dessutom sannolikt att den sena ändringen, med dess omfattande
            konsekvenser för bolag och enskilda, inte uppfyller grundlagens
            beredningskrav för lagstiftning. Centerpartiet antar därför regeringens
            förslag till lag om tilläggsskatt med den ändringen att 2 kap.
            20 § ska ha den lydelse som föreslås i bilaga 1, vilket motsvarar
            den lydelse som föreslogs i lagrådsremissen.
          </p>
          <head xml:id="i-SjQoSuxevsbPLcdJKC6CDQ" type="h2">
            Behovet av ytterligare kvalitetssäkring
          </head>
          <p xml:id="i-78wUZzd4LPCvTZtBCzMto3">
            Förslagen i propositionen har tagits fram under stark tidspress.
            OECD:s modellregler antogs den 14 december 2021 och EU-direktivet
            den 14 december 2022. Direktivet ska vara genomfört i nationell
            rätt senast den 31 december 2023, och de nya bestämmelserna ska
            tillämpas för räkenskapsåren fr.o.m. den 31 december 2023. Förslaget
            om lagen om tilläggsskatt har tagits fram genom sedvanlig beredning
            inom Regeringskansliet men har av uppenbara varit påskyndad, vilket
            fått konsekvenser för lagstiftningens utformning och tydlighet.
            Många remissinstanser har därför också uttryckt både kritik och
            farhågor vad gäller tydligheten i regelverkets utformning. Finansinspektionen
            (FI) har t.ex. påtalat svårigheter att analysera hur lagen kan
            komma att påverka företag under inspektionens tillsyn, men även
            finansmarknaden i stort. De anser inte heller att motivtexterna
            tillräckligt belyser hur reglerna ska tillämpas på svenska förhållanden.
          </p>
          <p xml:id="i-QySqpZ1MM42KorEFNWgqTr">
            Även Lagrådet har framfört kritik. De konstaterar i och för sig
            att beredningskravet i 7 kap. 2 § regeringsformen formellt sett
            har iakttagits, men framhåller att det med hänsyn till förslagens
            omfattning och komplexitet är uppenbart att lagstiftningsarbetet
            borde ha fått ytterligare tid, direktivets ikraftträdandedatum
            till trots. Man konstaterar att det höga lagstiftningstempot har
            fått till följd att lagförslagen i åtskilliga avseenden inte är
            tillräckligt genomarbetade.
          </p>
          <p xml:id="i-8GU4BwPxxyGfj3oAcQqRCa">
            Lagrådet noterar Regeringskansliets strävan att hålla sig så
            nära ordalydelsen i de bakomliggande OECD-reglerna och EU-direktivet
            som möjligt, men framför att konse­kvensen blivit att lagförslagen
            inte uppfyller de krav på tillgänglighet, begriplighet och tydlighet
            som gäller för svensk lagstiftning. De anser vidare att det är
            mycket svårt att genom lagtexten förstå hur skattesystemet är
            avsett att fungera, att många av de föreslagna bestämmelserna
            är otydliga och svårtolkade, och att författningskommentarerna
            dessutom saknar den ytterligare ledning som är nödvändig. För
            att göra regleringen begriplig måste därför lagtexten och motiven
            bearbetas ytterligare bl.a. gällande – men inte begränsat till
            – regleringen om allmänt erkända redovisningsprinciper. I ljuset
            av den snäva tidsramen för implementering av direktivet anser
            Centerpartiet att det saknas alternativ till att låta lagen träda
            i kraft innan implementeringstidens utgång, men att det är uppenbart
            att arbetet med att kvalitetssäkra tilläggsskattelagen måste fortsätta.
            Regeringen måste därför skyndsamt tillsätta en utredning med syfte
            att klargöra och förtydliga innebörden av lagtexten och dess tillämpning
            i ljuset av såväl Lagrådets, som remissinstansernas, synpunkter.
          </p>
          <head xml:id="i-J6aJSw2V17f8M5gSed1ZMM" type="h1">
            BILAGA 1
          </head>
          <p xml:id="i-VvUY6346bFmTrFzhVGKgex">
            Ändring 2 kap. 20 § om allmänt erkänd redovisningsstandard i
            regeringens förslag till lag om tilläggsskatt
          </p>
          <table xml:id="i-YXXsfUQNLQQY7GZPxYunxq">
            <row xml:id="i-LTDsaBqKTw4FQeD3gdM8CL">
              <cell>
                Nuvarande lydelse
              </cell>
              <cell>
                Föreslagen lydelse
              </cell>
            </row>
            <row xml:id="i-PF821g4pg8oM3HFnzDwUsG">
              <cell>
                20 § Med allmänt erkänd redovisningsstandard avses följande redovisningsstandarder:
                – International Financial Reporting Standards (IFRS) som antagits
                av International Accounting Standards Board, – IFRS som antagits
                av unionen i enlighet med Europaparlamentets och rådets förordning
                (EG) nr 1606/2002 om tillämpning av internationella redovisningsstandarder,
                eller – de allmänt erkända redovisningsprinciperna i Australien,
                Brasilien, Kanada, medlemsstaterna i Europeiska unionen, staterna
                inom Europeiska ekonomiska samarbetsområdet, Hongkong (Kina),
                Japan, Mexiko, Nya Zeeland, Folkrepubliken Kina, Republiken Indien,
                Republiken Korea, Ryssland, Singapore, Schweiz, Förenade kungariket
                och Amerikas förenta stater.
              </cell>
            </row>
            <row xml:id="i-SaPTP93iZ27fnX34brbbee"/>
          </table>
        </div>
        <div xml:id="i-7PqyNDbBqS8Y2zKq3TUqNc" type="motSignatures">
          <list xml:id="i-SXFJU4xvvJSEW7finU1hoK">
            <item xml:id="i-YLrfooUgGkRWX7FmgubEKD" who="i-Wg4JiBuxTz9fesArDXiMko">
              Helena Lindahl (C)
            </item>
            <item xml:id="i-241jwv5AAE1F1KP2UjRGcN" who="i-LHNecLttGkFNptLa6AG81p">
              Helena Vilhelmsson (C)
            </item>
            <item xml:id="i-BFss1ngP5AZrSajnERpzEX" who="i-BE9rE88w7g6A9eUimJmA8D">
              Anders Karlsson (C)
            </item>
          </list>
        </div>
      </div>
    </body>
  </text>
</TEI>
