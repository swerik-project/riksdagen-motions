<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200809-CU-00459">
  <teiHeader>
    <fileDesc>
      <titleStmt>
        <title>Moderniserad partnerskapslag, bevarad äktenskapsbalk</title>
        <author corresp="i-Bs6HAugbEikWxWig1ej69y">av Lennart Sacrédeus (kd)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Moderniserad partnerskapslag, bevarad äktenskapsbalk</title>
          <idno type="rdwebb">GW02C459</idno>
          <rs type="number">C459</rs>
          <orgName type="comitteeAbbreviation">CU</orgName>
          <ref type="dokument_url_text">http://data.riksdagen.se/dokument/GW02C459/text</ref>
          <ref type="dokument_url_html">http://data.riksdagen.se/dokument/GW02C459</ref>
          <ref type="dokumentstatus_url_xml">http://data.riksdagen.se/dokumentstatus/GW02C459</ref>
          <ref type="doc">http://data.riksdagen.se/fil/ECFEA980-2F2C-477E-8578-B165CA51AC2E</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-Bs6HAugbEikWxWig1ej69y</idno>
            <name>Lennart Sacrédeus</name>
            <state type="partyAffiliation" ref="Q213654">
              <desc>KD</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-7EYCrGZ2gXhyHcqPf2dMm2" type="signed"/>
        <correspContext corresp="i-7EYCrGZ2gXhyHcqPf2dMm2">
          <note type="signatory" corresp="i-Bs6HAugbEikWxWig1ej69y"/>
        </correspContext>
        <correspAction xml:id="i-UCVtnswixjLh8QLaJyRz9t" type="numbering">
          <date when="2008-10-09"/>
        </correspAction>
        <correspAction xml:id="i-6Y3oDerGcVMkDRsXRBoDFY" type="submission">
          <date when="2008-10-07"/>
        </correspAction>
        <correspAction xml:id="i-Tm1Rm98AS2TKVdTaKfKAmR" type="transfer">
          <date when="2008-10-07"/>
        </correspAction>
        <correspAction xml:id="i-5Ddj2afsT3Yct9dL53ULFD" type="assigned"/>
        <correspContext corresp="i-5Ddj2afsT3Yct9dL53ULFD">
          <ref type="assignedTo">Civilutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="motProposal" subtype="förslag">
          <head xml:id="i-8jEtxaRzYWS8Cs2V2UVj7s">
            Förslag till riksdagsbeslut
          </head>
          <list style="ol">
            <item xml:id="i-KX3urAcMcXZJQ5yzYb4rxw">
              Riksdagen tillkännager för regeringen som sin mening vad som
              anförs i motionen om att regeringen bör lägga fram förslag om
              en moderniserad partnerskapslag där ordet registrerat utgår.
            </item>
            <item xml:id="i-Jnpud5Yf2g4UyVe4xD1Pjz">
              Riksdagen tillkännager för regeringen som sin mening vad som
              anförs i motionen om att äktenskapsbalken bör bevaras i sin nuvarande
              form.
            </item>
          </list>
        </div>
        <div type="motContent">
          <head xml:id="i-HFU8MayfhTwU8pPRahF1FG" type="h1">
            Motivering
          </head>
          <p xml:id="i-CwmSYEf77Z7K6xsMN5vDC8">
            Sverige har sedan 1994 en lag om registrerat partnerskap för
            enkönade par. I utredningen Äktenskap för par med samma kön Vigselfrågor
            (SOU 2007:17) föreslår utredaren att äktenskapet istället ska
            omdefinieras till att också inkludera enkönade par.
          </p>
          <p xml:id="i-XR1FCngDvsfACTgHvamPD8">
            Att det inte rör sig om verkliga rättsliga behov eller krav förklaras
            i betänkandet, liksom att nuvarande lösning med äktenskap för
            mankvinna-relationer och partnerskap för enkönade par inte är
            diskriminerande. Inte heller kan sägas att det är en rättighet
            för enkönade par att ingå äktenskap. Utredarens skäl till att
            omdefiniera äktenskapet är tvärtom att han vill använda äktenskapets
            högre symboliska värde för att i normerande syfte skapa större
            acceptans för en homosexuell livsstil. Därmed förkastas samtidigt
            äktenskapets hittillsvarande normerande syfte, att knyta samman
            det biologiska, sociala och rättsliga föräldraskapet eller annorlunda
            uttryckt knyta samman mamma-pappa-barn och barnet med dess båda
            biologiska föräldrar.
          </p>
          <p xml:id="i-6t9zTa1Sd6cE99HGdxGZhw">
            Utredaren slår samtidigt fast att en ny äktenskapsdefinition
            i lagstiftningen kommer att leda till att vi får olika definitioner
            om äktenskapet hos olika grupper i Sverige, så att exempelvis
            kristna eller muslimer i varje enskilt fall inte kan förväntas
            erkänna såsom äktenskap det lagen definierar som äktenskap. Dessa
            grupper kommer tillsammans med många andra att fortsätta att ha
            barnets rätt till båda sina biologiska föräldrar i centrum för
            äktenskapet.
          </p>
          <p xml:id="i-2TJhGFgiQfwaxmBeWDd6K2">
            Att en utredare föreslår en lag som distanserar olika grupper
            från varandra på detta sätt är beklagligt. Om lagstiftaren skulle
            genomföra förslaget är det häpnadsväckande. Tvärtom borde konsensus
            och kompromiss eftersträvas. Det borde vara uteslutet att kränka
            samvetet hos så omfattande delar av den svenska befolkningen.
          </p>
          <p xml:id="i-Rv9sVbhRAdJ5gsRZx7uozQ">
            Remissvaren på utredningen ger uttryck för att där den stora
            majoriteten av vigslar äger rum i kyrkor, kapell och moskéer vill
            man inte omdefiniera vad som är ett äktenskap. Det religiösa Sverige
            avvisar i remissvaren att äktenskapet görs könsneutralt utan koppling
            till varje människas ursprung i man och kvinna.
          </p>
          <p xml:id="i-HKoe2Qa6ppzoWoMz1nUbab">
            Lagstiftaren ska inte använda lagstiftningen för att vända grupp
            emot grupp i samhället, utan tvärtom ena folket. Inte heller ska
            så grundläggande förändringar som nu föreslås grunda sig mer på
            känsloskäl och moralism än på sakliga skäl.
          </p>
          <p xml:id="i-VxzdeKoJmTcXJVZ2pn65xa">
            För 100 000-tals, ja, miljontals svenska medborgare kan äktenskapet
            aldrig definieras som något annat än som en förening mellan man
            och kvinna. Hela 34 procent av Sveriges befolkning vill enligt
            den senaste opinionsundersökningen bevara äktenskap och partnerskap
            var för sig. Detta innebär att miljontals medborgares åsikter
            inte återspeglas i Sveriges riksdag.
          </p>
          <p xml:id="i-XnVEvU6m3D4TAKZRwiutJa">
            Istället för att uppnå högre social acceptans är sannolikheten
            därför stor att precis motsatt effekt skulle bli resultatet, om
            riksdagen inte respekterar det som för många är självklart i sin
            nuvarande form eller till och med heligt. Om det verkligen är
            en högre sociala acceptans för en homosexuell livsstil som eftersträvas
            och inte en vilja att egentligen visa sin avsaknad av acceptans
            för kristna, muslimer och andra med en traditionell äktenskapssyn
            bör förslaget om en könsneutral äktenskapsbalk inte genomföras.
          </p>
          <head xml:id="i-PymXBWcSrhrviXZPseAcwN" type="h2">
            Moderniserad partnerskapslag
          </head>
          <p xml:id="i-DqQfhGj2aqBJZyaiP9nC8E">
            Utan att förändra äktenskapsbalken kan det samtidigt finnas anledning
            att se över partnerskapslagen i fråga om språkdräkt och bestämmelser.
          </p>
          <p xml:id="i-XigaqeoUW2wmo1cqn9sCA9">
            Att registrera sitt partnerskap uppfattas av många som ett nedlåtande
            språkbruk och föga romantiskt. Ordet bör därför utgå ur lagstiftningen
            och den specifika lagens namn. Ordet registrering av byts genomgående
            ut till ingående av, registrering till ingående av partnerskap
            osv. så att exempelvis 1 § lyder: Två personer av samma kön kan
            ingå partnerskap. och 4 § Innan ingående av partnerskap sker skall
            prövas om det finns något hinder mot detta.
          </p>
          <p xml:id="i-UAsM61UrS4FREJdScWCDuc">
            I fråga om dispens för den som är under 18 år att ingå partnerskap
            är det dock rimligt att skillnaden kvarstår i förhållande till
            äktenskapet, då en sådan dispens främst får antas aktuell då en
            ung kvinna och man dels väntar barn tillsammans, dels har ett
            önskemål att barnet ska födas inom äktenskapet utifrån sin övertygelse.
            Mot bakgrund av det missbruk av denna bestämmelse i äktenskapsbalken
            som uppmärksammats och diskuterats i relation till s.k. hederskulturer
            är det kanske inte heller önskvärt att överföra denna bestämmelse
            till partnerskapslagen.
          </p>
          <p xml:id="i-Une3qYxCTXvsbbh8KsJrUu">
            I debatten om äktenskapet tycks det ha funnits en missuppfattning
            att om äktenskapsbalken görs könsneutral skulle detta ge enkönade
            par möjlighet att vigas till äktenskap i landets kyrkor. En sådan
            förändring ägs dock inte av sekulära politiker utan av respektive
            trossamfund även Svenska kyrkan var för sig. Dessvärre finns det
            här både politiska partier och intresseorganisationer som vill
            tvinga på kyrkorna sin åsikt!
          </p>
          <p xml:id="i-8Dh17nTEUEgjSCyHythE1N">
            Svenska kyrkan har tillsammans med Sveriges kristna råd (SKR)
            samstämmigt slagit fast att begreppet äktenskap ska bevaras för
            mankvinna-relationer. En majoritet av vigslarna sker i landets
            kyrkor och kapell. Kyrkornas och moskéernas synpunkter måste därför
            tas på största allvar, eftersom det är i dessa miljöer som de
            flesta svenskar väljer att ingå just äktenskap.
          </p>
          <p xml:id="i-JsW5rSYsm9EarUnad17ueH">
            Att landets kyrkor skulle viga enkönade par till äktenskap är
            inte sannolikt. Vissa har däremot sagt sig vara villiga att förrätta
            juridiskt giltiga partner-skapsförrättningar.
          </p>
          <p xml:id="i-NSb5HuKqk711UTH1X8CHPW">
            Vi som värnar det traditionella äktenskapet har genom dessa förslag
            sträckt ut en hand, och gett en möjlighet för alla i Sveriges
            riksdag och regering av god vilja att verka för samförstånd och
            motverka att grupp vänds emot grupp. Alternativet att köra över
            mycket stora delar av befolkningen i något så grundläggande som
            äktenskapet vore oklokt.
          </p>
          <p xml:id="i-3RCrxwHWyJSq6GZ9rKy5Nx">
            På goda grunder kan befaras att avståndet mellan svenskar och
            invandrare kommer att öka i framtiden ifall en ny lagstiftning
            stiftas som är helt okänslig för många invandrares uppfattning
            om äktenskap och familjeliv.
          </p>
          <p xml:id="i-91ZyYoA11zJnowaxjfLfwK">
            Om det är möjligheten att gå till kyrkan som eftersträvas, när
            två män eller två kvinnor ska påbörja en livsvandring tillsammans,
            vore det bättre att förändra partnerskapslagen än äktenskapsbalken.
          </p>
        </div>
        <div type="motSignatures">
          <list>
            <item xml:id="i-PwmVUrtqF4YVqiEDYpkEyx" who="i-Bs6HAugbEikWxWig1ej69y">
              Lennart Sacrédeus (kd)
            </item>
          </list>
        </div>
      </div>
    </body>
  </text>
</TEI>
