<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1956/mot_1956__fk__131/mot_1956__fk__131-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            10 Motioner i Första kammaren, nr 131 år 1956
          </p>
          <p>
            Nr 131
          </p>
          <p>
            Av herr Lundström m. fl., om åtgärder för effektiv minskning
            av bilstölder.
          </p>
          <p>
            Bilstölderna har blivit ett allvarligt problem. De förorsakar
            samhället stora bekymmer och kostnader, försäkringsbolag och bilägare
            ger årligen ut miljoner för att restaurera de skador biltjuvarna
            förorsakat. Och förutom den rent materiella förstörelsen speglar
            biltjuveriet en så allvarlig moralisk företeelse hos ungdomen
            att detta redan i och för sig motiverar kraft- ansträngningar
            från samhällets sida för att få en förändring till stånd. Enligt
            uppgifter i motorpressen utgjorde antalet stulna personbilar enbart
            i Stockholm under 1955 3300, vilket innebär en ökning från 1954
            års toppsiffra, 1763, med nära 100 Z. Antalet stulna motorcyklar
            var 1429 (921 år 1954) och mopeder 3 621 (2 156 år 1954). I Göteborg
            ökade stölderna av personbilar med 75 9, under 1955 och nådde
            siffran 1508. Stegringen för hela landet torde röra sig om 60—70
            «. Kostnaderna för rena bilskador, förorsakade av bilstölder,
            beräknades 1954 till ca 10 miljoner kronor för landet i dess helhet,
            varför siffran under 1955 får beräknas stiga till 15 å 18 miljoner
            kronor, måhända mer. Till dessa siffror skall sedan läggas alla
            andra kostnader, som följer med bilstölderna, t. ex. för tredje
            man, och samhällets alla kostnader för polis, domstolar och korrektionsåtgärder.
            Vad som hittills företagits mot det stegrade biltjuveriet har
            visat sig verkningslöst eller ofullständigt. På sina håll har
            man kunnat notera en tilltagande skärpning i straffutmätningen
            från domstolarnas sida, men de positiva verkningarna härav har
            i varje fall icke avspeglats i statistiken. Den preventiva verkan
            av straffet tycks ha uteblivit. Propagandan för effektivare stöldlås
            och den stimulans till anskaffning av dylika som läm- nats från
            försäkringsbolagens sida har otvivelaktigt lett till en viss förbätt-
            ring. Visserligen är stöldlåsen inte heller alltid hundraprocentigt
            säkra, men besväret att komma till rätta med dem är så betydande,
            att biltjuvarna drar sig härför. Tyvärr är det ändå endast ett
            relativt fåtal bilar, som försetts med sådana säkerhetsågärder.
            Tvärtom visar många bilister alltjämt en upprörande nonchalans
            genom att inte ens låsa bildörrarna, när bilen lämnas på en gatuparkering.
            Tanken att i lag föreskriva stöldlås har i olika samman- hang
            framförts, vilket väl icke torde stöta på alltför stora svårigheter.
            Åtgär- den isolerad kan dock knappast lösa problemet i dess helhet.
            Det sannolika är, att man kan komma till rätta med bilstölderna
            endast genom en rationell samordning av flera olika åtgärder,
            berörande såväl bilistens egna skyddsåtgärder och samhällets reaktion
            mot biltjuveriet som
          </p>
          <pb facs="riksdagen-motions-pdf/data/1956/mot_1956__fk__131/mot_1956__fk__131-002.pdf"/>
          <p>
            Motioner i Första kammaren, nr 131 år 1956 11
          </p>
          <p>
            de rent psykologiska faktorer, vilka kan vara förknippade med
            detta spörs- mål. Endast en grundlig utredning kring hithörande
            frågor torde göra det möjligt att finna de olika vägar som bör
            beträdas, och i detta avseende har samhället och ingen annan den
            naturliga plikten att ingripa. Utredningen bör därjämte utföras
            med största skyndsamhet och leda till snara åtgärder. Vi föreslår
            därför, att riksdagen ville i skrivelse till Kungl. Maj:t hemställa
            om en allsidig och skyndsam utredning av de förhållanden som kan
            ha samband med det tilltagande biltjuveriet och de åtgärder som
            i olika avseenden bör vidtagas för att effek- tivt minska bilstölderna
            samt för riksdagen framlägga de förslag i sådan riktning vartill
            utredningen må föranleda.
          </p>
          <p>
            Stockholm den 24 januari 1956
          </p>
          <p>
            Birger Lundström Axel Andersson Ingrid Gärde Widemar
          </p>
        </div>
      </div>
    </body>
  </text>
</TEI>
