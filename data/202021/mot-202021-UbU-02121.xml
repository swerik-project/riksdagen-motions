<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202021-UbU-02121">
  <teiHeader>
    <fileDesc>
      <titleStmt>
        <title>Friluftsliv för folkhälsa</title>
        <author corresp="i-BfmJ8hLMzGF9XMcc4M8Bfa">av Cassandra Sundin m.fl. (SD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2020/21:2121 av Cassandra Sundin m.fl. (SD)</title>
          <idno type="rdwebb">H8022121</idno>
          <rs type="number">2121</rs>
          <orgName type="comitteeAbbreviation">UbU</orgName>
          <ref type="dokument_url_text">http://data.riksdagen.se/dokument/H8022121/text</ref>
          <ref type="dokument_url_html">http://data.riksdagen.se/dokument/H8022121</ref>
          <ref type="dokumentstatus_url_xml">http://data.riksdagen.se/dokumentstatus/H8022121</ref>
          <ref type="docx">http://data.riksdagen.se/fil/BDDCEEE8-0840-45DF-AFAC-0067F08410F7</ref>
          <ref type="pdf">http://data.riksdagen.se/fil/563C1D4E-7E59-4267-86C5-986C24C80FAE</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-BfmJ8hLMzGF9XMcc4M8Bfa</idno>
            <name>Cassandra Sundin</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-7axeS8wLb7dXdWECyhESJs</idno>
            <name>Aron Emilsson</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="woman">
            <idno>i-DA4mEcuMULgPh6WXGQRaWW</idno>
            <name>Angelika Bengtsson</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-JP8NeL17uoQgDiTaxrGnVM</idno>
            <name>Jonas Andersson</name>
            <state type="partyAffiliation" ref="Q504069">
              <desc>SD</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-3rN7DaFF9BSQ4bLSWWNv76" type="signed"/>
        <correspContext corresp="i-3rN7DaFF9BSQ4bLSWWNv76">
          <note type="signatory" corresp="i-BfmJ8hLMzGF9XMcc4M8Bfa"/>
          <note type="signatory" corresp="i-7axeS8wLb7dXdWECyhESJs"/>
          <note type="signatory" corresp="i-DA4mEcuMULgPh6WXGQRaWW"/>
          <note type="signatory" corresp="i-JP8NeL17uoQgDiTaxrGnVM"/>
        </correspContext>
        <correspAction type="submitted" xml:id="i-7TmSrNp4MphwJSjuTQDYnK">
          <date when="2020-10-05"/>
          <time when="08:57:55"/>
        </correspAction>
        <correspAction type="reviewed" xml:id="i-JJQkYiYmWjCW5gGGX54Udo">
          <date when="2020-10-05"/>
          <time when="11:15:19"/>
        </correspAction>
        <correspAction type="referred" xml:id="i-HNR5y8zdY6NSgr2vE6gpWX">
          <date when="2020-10-14"/>
        </correspAction>
        <correspAction type="assigned" xml:id="i-F5PCWU7iYSi9NKyKd9Utvv">
          <date when="2021-05-05"/>
          <time when="17:12:14"/>
        </correspAction>
        <correspContext corresp="i-F5PCWU7iYSi9NKyKd9Utvv">
          <ref type="assignedTo">Utbildningsutskottet</ref>
        </correspContext>
        <correspAction type="behandlas_i" xml:id="i-5BRGW6q2qj1G5Yem3TViCB"/>
        <correspContext corresp="i-5BRGW6q2qj1G5Yem3TViCB">
          <ref type="uppgift">2020/21:SfU13</ref>
          <ref type="ref_dok_id">H801SfU13</ref>
          <ref type="ref_dok_typ">bet</ref>
          <ref type="ref_dok_rm">2020/21</ref>
          <ref type="ref_dok_bet">SfU13</ref>
          <ref type="ref_dok_titel">Socialavgifter</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-KM3sTt7jLcy54jyVTSNjMY"/>
        <correspContext corresp="i-KM3sTt7jLcy54jyVTSNjMY">
          <ref type="uppgift">2020/21:UbU11</ref>
          <ref type="ref_dok_id">H801UbU11</ref>
          <ref type="ref_dok_typ">bet</ref>
          <ref type="ref_dok_rm">2020/21</ref>
          <ref type="ref_dok_bet">UbU11</ref>
          <ref type="ref_dok_titel">Lärare och elever</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-YTP4KRPxjyQnGSGqFGmL3W"/>
        <correspContext corresp="i-YTP4KRPxjyQnGSGqFGmL3W">
          <ref type="uppgift">2020/21:UbU16</ref>
          <ref type="ref_dok_id">H801UbU16</ref>
          <ref type="ref_dok_typ">bet</ref>
          <ref type="ref_dok_rm">2020/21</ref>
          <ref type="ref_dok_bet">UbU16</ref>
          <ref type="ref_dok_titel">Forskning, frihet, framtid - kunskap och innovation för Sverige</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-URzJ7ZM2Uhju7rVtcEcWYS"/>
        <correspContext corresp="i-URzJ7ZM2Uhju7rVtcEcWYS">
          <ref type="uppgift">2020/21:MJU16</ref>
          <ref type="ref_dok_id">H801MJU16</ref>
          <ref type="ref_dok_typ">bet</ref>
          <ref type="ref_dok_rm">2020/21</ref>
          <ref type="ref_dok_bet">MJU16</ref>
          <ref type="ref_dok_titel">Naturvård och biologisk mångfald</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-7vgPy8wJzxp95ym6JdUrEG"/>
        <correspContext corresp="i-7vgPy8wJzxp95ym6JdUrEG">
          <ref type="uppgift">2020/21:KrU2</ref>
          <ref type="ref_dok_id">H801KrU2</ref>
          <ref type="ref_dok_typ">bet</ref>
          <ref type="ref_dok_rm">2020/21</ref>
          <ref type="ref_dok_bet">KrU2</ref>
          <ref type="ref_dok_titel">Idrott, friluftsliv och spel</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">Motion till riksdagen 2020/21:2121 av Cassandra Sundin m.fl. (SD) Friluftsliv för folkhälsa</div>
      </div>
      <div type="motBody">
        <div type="motProposal" subtype="förslag">
          <head xml:id="i-LgiTeBU4j6UjARnvWqs6yp">
            Förslag till riksdagsbeslut
          </head>
          <list style="ol">
            <item xml:id="i-S533vessx8x37VQqSuPfY8">
              Riksdagen ställer sig bakom det som anförs i motionen om att
              utreda möjligheterna för ett närmare nordiskt friluftssamarbete
              och en satsning för ett nytt nordiskt friluftslivsår och tillkännager
              detta för regeringen.
            </item>
            <item xml:id="i-6razPvQNt4nf2E8caxNixj">
              Riksdagen ställer sig bakom det som anförs i motionen om att
              ge Svenskt Friluftsliv uppdrag och resurser för en nationell översyn
              av hur friluftsliv kan integreras inom fler samhällssektorer,
              såsom skola, vård och omsorg och tillkännager detta för regeringen.
            </item>
            <item xml:id="i-AySzapQcVrY6K5i1ePzqcg">
              Riksdagen ställer sig bakom det som anförs i motionen om att
              utreda möjligheterna till att återinföra de reglerade friluftsdagarna
              i svensk skola och tillkännager detta för regeringen.
            </item>
            <item xml:id="i-UwmSqb75BDGkHLY3SLiAdC">
              Riksdagen ställer sig bakom det som anförs i motionen om att
              ge Skolverket i uppdrag att återkomma med en rapport och förslag
              för implementering av reglerade friluftsdagar och tillkännager
              detta för regeringen.
            </item>
            <item xml:id="i-QUX7H5U64vKAaX9BQKhxoB">
              Riksdagen ställer sig bakom det som anförs i motionen om förändring
              av socialavgiftslagen och tillkännager detta för regeringen.
            </item>
            <item xml:id="i-FbRnvGedvH1mK4FUMX2LEP">
              Riksdagen ställer sig bakom det som anförs i motionen om en översyn
              av hantering kring yttre påverkan på leder i sårbar natur och
              tillkännager detta för regeringen.
            </item>
            <item xml:id="i-LgDJtfjUC4opYiNFEaVzr2">
              Riksdagen ställer sig bakom det som anförs i motionen om att
              ge Svenskt Friluftsliv i uppdrag att ta fram en åtgärdsplan mot
              nedskräpning och sanitära olägenheter i naturen och tillkännager
              detta för regeringen.
            </item>
            <item xml:id="i-6PLwEmoX7NJvN6f7cGQS7j">
              Riksdagen ställer sig bakom det som anförs i motionen om att
              genom Nordforsk lyfta fram förutsättningar för forskning inom
              friluftsliv ur ett nationellt intresseperspektiv och i det nordiska
              samarbetet och tillkännager detta för regeringen.
            </item>
          </list>
        </div>
        <div type="motContent">
          <head type="h1" xml:id="i-Mb6VanyJEcYjjnrfmaHy7h">
            Motivering
          </head>
          <p xml:id="i-Hwk3JLttTUJjMmb5WuAMVw">
            Sverige har ett omfattande och rikt friluftsliv. Miljoner svenskar
            och däribland hundratusentals barn är medlemmar i någon av de
            friluftsorganisationer som finns över hela landet. Många nyttjar
            den svenska naturen genom sportutövande, turism och rekreation.
            Friluftslivet når många samhällsgrupper och är utöver ovanstående
            en viktig resurs för regional utveckling och därmed en viktig
            del av den palett av näringar som samspelar och skapar förutsättningar
            för ett levande näringsliv i en levande landsbygd.
          </p>
          <p xml:id="i-CG5nRV7C36rCBuB44tVNuX">
            Det svenska friluftslivet fyller också en viktig funktion för
            att knyta ihop kultur- och naturarv och fyller en pedagogisk funktion
            för förståelsen för att dessa ofta hänger ihop och är beroende
            av vår omsorg. Att synliggöra vårt samlade kultur- och naturarv
            är något vi sverigedemokrater ser som mycket viktigt. Genom att
            skjuta till resurser för att bevara, bruka och utveckla naturarvet
            och friluftslivet kan det också användas än mer som metod för
            att främja god folkhälsa bland såväl barn, unga och medelålders
            som äldre. Det kan också skapa förståelse och en känsla för landet
            hos nya invandrade svenskar.
          </p>
          <head type="h2" xml:id="i-Ka79CWoHaZ28PaXxC9DaD6">
            Nordiskt friluftslivssamarbete
          </head>
          <p xml:id="i-Rr7X4g3j9DKUkAcXLohfQA">
            Ett av våra största folkhälsoproblem idag är det ökade stillasittandet,
            särskilt bland barn och unga. Vardagsmotionen minskar och de naturliga
            relationerna till rörelse, motion och vistelse i naturen blir
            allt färre. För att få bukt med denna negativa utveckling krävs
            krafttag och ett led i det är att stärka friluftslivets ställning
            i samhället. Tillsammans med våra nordiska grannländer finns stora
            möjligheter att nå genom ett tätare nordiskt samarbete, för att
            främja friluftslivet i hela Norden. Det nordiska friluftslivsåret
            2015 var en god idé för att understryka och stimulera detta och
            idén hade mycket goda inten­tioner och visioner. Dessvärre fick
            satsningen inte det genomslag och den uppmärksam­het som hade
            behövts, mycket på grund av för kort planeringstid och för små
            resurser. Vi tror därför på en ny samnordisk satsning på bredare
            front, genom samverkan med det nordiska friluftslivsnätverket
            och med stöd av större resurser och bättre marknadsföring.
          </p>
          <p xml:id="i-4GCFxNR9t4dWMGnB4fvWYB">
            Ett starkt och utvecklat friluftsliv ger många arbetstillfällen,
            närmare bestämt cirka 200 000 i Norden. Dessutom har friluftslivet
            ett stort ekonomiskt värde. Ur ett ekono­miskt perspektiv kan
            friluftslivet betraktas som en process där upplevelser skapas
            av besökare i naturen genom en kombination av besökarens egen
            tid, kunskap, utrustning, naturresurser, anläggningar, service
            etcetera. Friluftslivets upplevda värden uppgår ofta till relativt
            höga belopp, jämförbart med andra stora näringar när man summerar
            dem över befolkningen i en region eller ett land. Även här fyller
            det nordiska samarbetet en viktig roll i utbytet av exempelvis
            arbetstillfällen, turism länder emellan och erfaren­hetsutbyte.
            Friluftslivet är också ett rikt och viktigt kultur- och naturarv
            för hela Norden.
          </p>
          <head type="h2" xml:id="i-ERzXVW1v8CfuWqCbeuFjm1">
            Ett integrerat friluftsliv inom fler sektorer
          </head>
          <p xml:id="i-TZYxMD5ryo5nuiwHV7fqRK">
            Genom att tillgängliggöra och öppna natur och friluftsliv för
            fler kan rehabilitering med och i naturen nyttjas ur flera aspekter.
            Forskning visar att natur och friluftsliv har en stärkande och
            läkande effekt vid ohälsa och här tror vi att friluftslivet kan
            spela en ännu större roll än idag. Anslagsnivåerna har länge varit
            för låga samtidigt som branschen efterfrågat större politisk vilja
            och statligt stöd. Vi sverigedemokrater vill se en omfat­tande
            resursförstärkning och föreslår detta i vårt budgetförslag.
          </p>
          <p xml:id="i-BZ1T52izbSBVHaeZw7sEdR">
            Samtidigt tror vi inte att det räcker med att anslå ekonomiska
            medel utan att det också behövs en övergripande nationell satsning
            på friluftslivet genom fler vägar än ett högre ramanslag. Med
            begreppet friluftsliv för folkhälsa föreslår vi att samhället
            tar ett större tag inom fler sektorer än vad fallet är idag. Förslag
            om grön omsorg där djur och natur används i vårdsyfte och rehabiliterande
            syfte är en väg för att väva in friluftslivet i fler sektorer.
            Ytterligare en väg är att höja kunskapsnivån om svensk natur och
            frilufts­liv i skolan, bland barn och unga. Samtidigt finns det
            skäl att stärka den fysiska kontakten mellan utbildningsväsendet
            och den svenska naturen, och där kan svenskt friluftsliv spela
            en stor roll med dess bredd och variation landet runt. Mot bakgrund
            av det bör friluftslivet få riktade medel för en nationell översyn
            av detta, i samverkan med berörda parter.
          </p>
          <head type="h2" xml:id="i-7wakofSsf1b6TZ1Em7sXiS">
            Från skolbänk till storskog – återinförande av reglerade friluftsdagar
          </head>
          <p xml:id="i-DFMKj7E3MnYxDguSRhR5ks">
            Friluftsverksamhet infördes i skolan redan under 1800-talet.
            År 1927 beslutade riksda­gen att minst 15 skoldagar per år skulle
            ägnas åt friluftsliv. Antalet obligatoriska friluftsdagar har
            därefter varierat i antal mellan 15 och 20 dagar per år fram till
            1994 då friluftsdagarna blev ett frivilligt inslag.
          </p>
          <p xml:id="i-13N2UnS7LN2peUphCqXHxH">
            En tydlig förändring är att friluftsdagarna minskat i antal sedan
            1994, även om man kan notera att de minskat i antal redan innan
            1994. Ett problem är de breda definition­erna av friluftsliv och
            friluftsverksamhet. Utgår vi från Friluftsgruppens definition
            kan en skola ha mycket friluftsverksamhet men samtidigt vara i
            total avsaknad av friluftsliv. Mycket av det skolorna gör under
            sina friluftsdagar kommer med Friluftsgruppens definition inte
            att definieras som friluftsliv. Är en verksamhet inte definierad
            kan man inte bedöma dess omfattning.
          </p>
          <p xml:id="i-QvX4nth9wExH88Mz4u3Rfs">
            Friluftslivet kulle kunna överbrygga den klassiska klyftan mellan
            teori och praktik. Upplevelsebaserat lärande bedöms som ett starkt
            positivt motiv för friluftsverksamhet: att gripa för att begripa
            något. För att skapa förutsättningar för fungerande friluftsliv
            i skolan är ledarfrågan viktig, för även om ett välfungerande
            lärarkollegium kan lösa mycket, så kan de inte lösa allt. Av den
            anledningen bör skolledningens styrmedel bli tydligare för att
            minska variationerna i friluftsverksamheten mellan skolorna. Led­ningens
            roll är central för att skapa en organisation med helhetssyn på
            skolan. Hindren för friluftsliv i skolan löses inte av fler friluftsdagar,
            men kanske genom att förändra den traditionella schemabilden.
            Få verksamheter delar upp dagen i småbitar eller olika ämnen.
            Det kan vara viktigt att inom skolans ramar skapa möjligheter
            till många friluftsinslag där friluftslivet ibland värderas som
            en metod för inlärning, men ibland enbart för sitt egenvärde dit
            man kan koppla många av skolans övergripande syften.
          </p>
          <p xml:id="i-PMyfS1utcRRU7ExvN7BSkp">
            Det är framförallt de organisatoriska ramarna, där skolledningen
            kan ha en avgöran­de roll, som skapar hinder för friluftsverksamheten
            i skolan såsom olika tidsfaktorer samt schema och ämnessamverkan.
            Ofta finns det inte tillräckliga resurser till transport och den
            utrustning som krävs.
          </p>
          <p xml:id="i-RyuxajzhQy8Ja3XMXuPErn">
            Sverigedemokraterna föreslår mot bakgrund av ovanstående att
            regeringen tillsätter en utredning med målet att återinföra de
            reglerade friluftsdagarna.
          </p>
          <head type="h2" xml:id="i-WEdi4cMUpmsXwfd927NajN">
            Socialavgiftslagen
          </head>
          <p xml:id="i-9MprWrLpbMWnWSgNt1ycm2">
            Idrott och dess relation till folkhälsa diskuteras löpande och
            idrotten är idag en större sektor med större resurser än friluftslivet.
            Båda är mycket viktiga och båda har en stark koppling till folkhälsoarbetet.
          </p>
          <p xml:id="i-PwQK6fYCNiVbvZTDPNMs6s">
            Exempel på satsningar inom området är socialavgiftslagens halva
            basbeloppsregel, vilken till exempel Riksidrottsförbundet omfattas
            av. Detta handlar om: ”En ersättning till en idrottsutövare från
            en sådan ideell förening som avses i 7 kap. 7–13 §§ inkomst­skattelagen
            (1999:1 229) och som har till huvudsakligt syfte att främja idrottslig
            verk­samhet är avgiftsfri, om ersättningen från föreningen under
            året inte har uppgått till ett halvt prisbasbelopp enligt 2 kap.
            6 och 7 §§ socialförsäkringsbalken. Lag 2010:1282.” Detta framgår
            av kap. 2 § 19 i socialavgiftslagen.
          </p>
          <p xml:id="i-Ph6S2UDdKcQtS78dTGeBbA">
            Några som däremot inte omfattas av socialavgiftslagens halva
            basbeloppsregel är Svenskt Friluftsliv. Skatteverket menar att
            lagtexten anger att det ska vara fråga om ”idrottsutövare” för
            att halva basbeloppsregeln ska kunna tillämpas. Förarbetsuttalade
            idrotter anslutna till Riksidrottsförbundet är de som i första
            hand kan komma ifråga, men även liknande verksamheter, som till
            exempel idrottsinriktningar inom friluftslivet. Här uppstår problematik
            när man med denna motivering blir tvungen att från fall till fall
            definiera vad som räknas som idrott och vad som räknas som övrigt
            intresse. Om man med denna regel syftar till att främja folkhälsan
            genom enbart idrott, uppstår svårigheter då detta i praktiken
            innebär ett åsidosättande av stora delar av folkhälsofrämjande
            aktiviteter. Forskning visar nämligen att olika former av friluftsliv
            bidrar till en markant ökad folkhälsa, även om aktiviteten i sig
            eventuellt inte klassas som en direkt idrott.
          </p>
          <p xml:id="i-AVAZ4mm5QFGsXBTu1h3e1x">
            Genom att erkänna friluftslivets viktiga roll i arbetet med en
            förbättrad folkhälsa och på så sätt även låta det svenska friluftslivet
            omfattas av halva basbeloppsregeln, finns en möjlighet att stärka
            dess ställning i samhället och öka medborgarnas deltagande i folk­hälsofrämjande
            aktiviteter. Detta är inte enbart en ekonomisk fråga utan ett
            principiellt ställningstagande som är viktigt i arbetet med denna
            utveckling.
          </p>
          <p xml:id="i-KoGntmHaP9KimdJvZS8sUC">
            Med anledning av ovanstående är det av stor vikt att Svenskt
            Friluftsliv med under­organisationer också omfattas av halva basbeloppsregeln
            i socialavgiftslagen som en del i arbetet med friluftslivets utveckling
            i Sverige.
          </p>
          <head type="h2" xml:id="i-Cvt5Hn2LES2TZRS33CqfA">
            Yttre påverkan på leder i sårbar natur
          </head>
          <p xml:id="i-DUrb8FshfgBQGYxoJwG3wt">
            Många tar del av och nyttjar naturen och friluftslivet på olika
            sätt. Beroende på hur man utövar friluftsliv kan slitage på bland
            annat leder i sårbar natur uppstå. Med anledning av detta behövs
            en översyn och i förlängningen en handlingsplan för att hantera
            olika former av slitage på natur i sårbar natur och miljö, inte
            minst för att stödja länsstyrel­sernas arbete kring detta.
          </p>
          <head type="h2" xml:id="i-LVKx86PQqnFfe3WzJJmyJX">
            Åtgärder mot nedskräpning och sanitära olägenheter i naturen
          </head>
          <p xml:id="i-21EE3SuVDdWPRV8tx2RLQa">
            Nedskräpning och sanitära problem är något som länge påverkat
            friluftslivet och naturen överlag. Med anledning av smittspridningen
            av covid-19 och tillhörande rekommendationer valde många svenskar
            under sommaren 2020 att semestra i Sverige istället för att resa
            utomlands. Bland annat fjällvärlden fick många nya turister vilket
            är glädjande, men ovana fjällvandrare med bristfällig kunskap
            om hur man beter sig i naturen medförde ytterligare problem med
            sanitära missförhållanden. Under senare år har en problematik
            med att hälsofarliga bakterier spridits i vattendrag och således
            i det dricksvatten som finns att tillgå i naturen uppmärksammats.
            Flera organisationer har gjort värdefulla insatser i frågan, men
            mer behövs. Med anledning av detta är det av vikt att medel tilldelas
            ett uppdrag för Svenskt Friluftsliv att utreda och ta fram en
            åtgärdsplan för att komma tillrätta med problematiken.
          </p>
          <head type="h2" xml:id="i-Rsr1Wp3XZnbb1Xe9YF2Feu">
            Nordforsk
          </head>
          <p xml:id="i-92nspCCfS2hjjtt5ywJsME">
            Nordforsk är en organisation under Nordiska ministerrådet som
            finansierar och skapar förutsättningar för nordiskt samarbete
            inom forskning och forskningsinfrastruktur.
          </p>
          <p xml:id="i-RqiW24tBCtgGbqntxBXDdo">
            Genom att finansiera och administrera forskningsprogram sammanför
            Nordforsk nationella miljöer och säkrar forskning av hög kvalitet.
            Ökad effektivitet, inverkan och kvalitet inom nordiskt forskningssamarbete
            är huvudmål och att därmed bidra till att Norden ska vara världsledande
            inom forskning och innovation.
          </p>
          <p xml:id="i-KDRvv22j89hrmeanRer4hD">
            Med anledning av detta är det positivt att lyfta fram förutsättningar
            för forskning inom bland annat friluftsliv, både ur ett nationellt
            intresseperspektiv och i det nordiska samarbetet.
          </p>
        </div>
        <div type="motSignatures">
          <list>
            <item xml:id="i-GrsUHvU5Ahx1Hq5hB5a9VD">
              Cassandra Sundin (SD)
            </item>
            <item xml:id="i-drG4VWX5yetRmrVH7xKNb">
              Aron Emilsson (SD)
            </item>
            <item xml:id="i-7vtbBr22vUCTJ5KsVUFfhx">
              Angelika Bengtsson (SD)
            </item>
            <item xml:id="i-8FkKjAnKPyc47jN5HMRzPV">
              Jonas Andersson i Linköping (SD)
            </item>
          </list>
        </div>
      </div>
    </body>
  </text>
</TEI>
