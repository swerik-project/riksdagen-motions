<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201819-UbU-02338">
  <teiHeader>
    <fileDesc>
      <titleStmt>
        <title>Estetiska ämnen i gymnasieskolan</title>
        <author corresp="i-Atz7ai4RJKnyNCwfSAJEeC">av Jonas Eriksson (MP)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2018/19:2338 av Jonas Eriksson (MP)</title>
          <idno type="rdwebb">H6022338</idno>
          <rs type="number">2338</rs>
          <orgName type="comitteeAbbreviation">UbU</orgName>
          <ref type="dokument_url_text">http://data.riksdagen.se/dokument/H6022338/text</ref>
          <ref type="dokument_url_html">http://data.riksdagen.se/dokument/H6022338</ref>
          <ref type="dokumentstatus_url_xml">http://data.riksdagen.se/dokumentstatus/H6022338</ref>
          <ref type="docx">http://data.riksdagen.se/fil/4034209C-14CB-44C0-BE80-51D7A1C2E788</ref>
          <ref type="pdf">http://data.riksdagen.se/fil/E1B9BC3F-D1E4-4555-9070-D354A9DBBFF2</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-Atz7ai4RJKnyNCwfSAJEeC</idno>
            <name>Jonas Eriksson</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-BqzwuWbMS5HbdXtFUfgNvK" type="signed"/>
        <correspContext corresp="i-BqzwuWbMS5HbdXtFUfgNvK">
          <note type="signatory" corresp="i-Atz7ai4RJKnyNCwfSAJEeC"/>
        </correspContext>
        <correspAction type="submitted" xml:id="i-VMkP5YWbVnLiYdoThUNPQ7">
          <date when="2018-11-29"/>
          <time when="16:10:31"/>
        </correspAction>
        <correspAction type="reviewed" xml:id="i-76wUnvkzmsHRviP4z7Eip3">
          <date when="2018-11-29"/>
          <time when="16:49:27"/>
        </correspAction>
        <correspAction type="referred" xml:id="i-VzFBNvjZn7VM1FNAS9Wv1Q">
          <date when="2018-12-05"/>
        </correspAction>
        <correspAction type="assigned" xml:id="i-5v1Rt1N9X5t1SxP1AWRB9t">
          <date when="2019-06-11"/>
          <time when="14:46:56"/>
        </correspAction>
        <correspContext corresp="i-5v1Rt1N9X5t1SxP1AWRB9t">
          <ref type="assignedTo">Utbildningsutskottet</ref>
        </correspContext>
        <correspAction type="behandlas_i" xml:id="i-NWFzME7dhEikkwFWHuyfTF"/>
        <correspContext corresp="i-NWFzME7dhEikkwFWHuyfTF">
          <ref type="uppgift">2018/19:UbU11</ref>
          <ref type="ref_dok_id">H601UbU11</ref>
          <ref type="ref_dok_typ">bet</ref>
          <ref type="ref_dok_rm">2018/19</ref>
          <ref type="ref_dok_bet">UbU11</ref>
          <ref type="ref_dok_titel">Gymnasieskolan</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">Motion till riksdagen 2018/19:2338 av Jonas Eriksson (MP) Estetiska ämnen i gymnasieskolan</div>
      </div>
      <div type="motBody">
        <div type="motProposal" subtype="förslag">
          <head xml:id="i-BjP67BoBvkQDU4bDQCoeQm">
            Förslag till riksdagsbeslut
          </head>
          <list>
            <item sortKey="Yrkande 1" xml:id="i-2Zkypc4aUBGM2ZPdV3mwLY">
              Riksdagen ställer sig bakom det som anförs i motionen om att
              återinföra de estetiska ämnena som obligatoriska i gymnasieskolan
              och tillkännager detta för regeringen.
            </item>
          </list>
        </div>
        <div type="motContent">
          <head type="h1" xml:id="i-Jwbi1j7gfUGepuURzbBdCc">
            Motivering
          </head>
          <p xml:id="i-D7edCVsbopc2DzbqPfyqKm">
            Skolan är en av samhällets absolut viktigaste institutioner.
            Den har flera funktioner. Skolan ska t.ex. rusta människor för
            att fungera på arbetsmarknaden. Efter skolgången ska man antingen
            kunna söka sig vidare till högre utbildning eller kunna etablera
            sig direkt på den del av arbetsmarknaden som inte kräver högre
            utbildning.
          </p>
          <p xml:id="i-49un1Vifigg8aaxyAUdC6H">
            Det är ställt bortom allt tvivel att detta är en av skolans viktigaste
            uppgifter: att förbereda unga människor för att kunna skaffa ett
            eget jobb och komma i åtnjutande av den självkänsla, värdighet
            och autonomi det innebär att skapa sin egen långsiktiga försörjning.
          </p>
          <p xml:id="i-ApKqTY68NcxYgJtbA6N8Pj">
            Men skolan är också en institution för bildning. Vad menar vi
            med bildning?
          </p>
          <p xml:id="i-Qce82oJx17C1Djhm5iuatb">
            Förberedelse för yrkeslivet är en viktig del av skolgången men
            så är även bildningen i sin bredare betydelse. Bildningsbegreppet
            kan förstås som vår förmåga att tillgodogöra oss kunskap och sätta
            den i sammanhang, förmågan att utifrån kunskap och erfarenhet
            förstå och analysera skeenden och rörelser. Den är avgörande för
            vår möjlighet att orientera oss i samhället och förhålla oss till
            omvärlden och historien. Den ger självstän­dighet och bidrar till
            individuell och intellektuell frigörelse.
          </p>
          <p xml:id="i-7irUftZqo1tCFR5Pbps9Ur">
            Det är viktigt att se att bildning skiljer sig från det vi kallar
            för utbildning. Begreppet utbildning handlar om en avgränsad process
            i syfte att rusta en individ för ett tydligt avgränsat ändamål.
            Utbildningen har därför ett slutmål till skillnad från bildningen,
            som är ett förhållningssätt som innebär en ständig strävan efter
            större och djupare förståelse.
          </p>
          <p xml:id="i-416iQuRFFkP7iTQ84oZmna">
            En grundläggande bildning är också en förutsättning för att individen
            ska kunna utöva agentskap i det demokratiska samhället. Den allsidiga
            kunskapen och förmågan att tolka den, och sätta den i relation
            till historien och omvärlden, att förstå kulturella mönster –
            det är en förutsättning för att kunna göra sig gällande i det
            demokratiska samhället, som inte sällan ter sig snårigt och svårbegripligt.
          </p>
          <p xml:id="i-7Br67MBi5juKvii7ef21vG">
            På samma sätt är en generellt hög bildningsnivå viktigt för ett
            samhälle på övergripande nivå. En stabil bildning ökar förutsättningarna
            för humanistiska värderingar och en demokratisk utveckling i samhället.
            Att känna sin historia minskar t.ex. riskerna för att upprepa
            misstag som tidigare generationer begått. Bildning är förvisso
            inte ett vaccin mot antidemokratiska värderingar, men den utgör
            en bas för demokratiskt tänkande. Bildningen är också en jordmån
            för innovation och skapande, vilket är viktigt för samhällets
            utveckling.
          </p>
          <p xml:id="i-R1ZQNMhkqYvpwXT7zJJ7kB">
            Konsten och kulturen är viktiga hörnstenar i bildningen. Det
            intellektuella ramverk där kunskap och information får sitt sammanhang
            skapas delvis genom konsten och estetiken. Konst, kultur och estetik
            öppnar nya perspektiv som ger människan möjlighet att utveckla
            sin syn på omvärlden. Mot bakgrund av kulturens uppenbart viktiga
            roll för bildningen är det olyckligt att den förra borgerliga
            alliansregeringen avskaffade de estetiska ämnena som obligatoriska
            i gymnasieskolan. De borgerliga partierna hade en fixering vid
            att skolans allt annat överskuggande uppgift är att förse en tänkt
            arbets­marknad med arbetskraft och för detta syfte ansågs inte
            de estetiska ämnena fylla någon funktion.
          </p>
          <p xml:id="i-D4BePtaF5Ku7vdziqbtscv">
            Men eftersom konsten och kulturen, på samma sätt som språk, historia
            och humaniora i allmänhet, är en del av den bildning som ska vara
            till för alla, kan inte kulturen förpassas till de estetiska programmen
            och till de elever som har ambition om att göra konst och estetik
            till sin yrkeskarriär. Bildningen är viktig för alla elever.
          </p>
          <p xml:id="i-TeyaxkpH6v6qXtSmy5N3pw">
            Den dåvarande alliansregeringen avvecklade estetiken i skolan
            och bidrog därmed till att nedmontera bildningsskolan. Ska vi
            kunna återupprätta bildningsskolan måste estetiska ämnen åter
            bli obligatoriska i gymnasiet.
          </p>
          <p xml:id="i-7zk9ceHT6KFcoPmJhqDqmt">
            Men det finns fler skäl till att de estetiska ämnena är viktiga.
            De bidrar till att ungas skolgång i allmänhet blir framgångsrik.
            Forskningsrapport efter forskningsrapport visar hur övning i estetiska
            och kreativa verksamheter också stärker inlärning av andra ämnen,
            såsom matematik och språk. Forskningen visar även att hälsan blir
            bättre och att stressnivåerna minskar då eleverna får möjlighet
            att ägna sig åt kreativt skapande.
          </p>
          <p xml:id="i-K8jmG3csRn4r5KaJLLAWr9">
            Det är också så att estetisk kunskap blir viktigare i en global
            och föränderlig värld. Arbetsmarknaden är under omvandling samtidigt
            som den konkurrerar i en allt mer internationaliserad miljö. Framtidens
            arbetsmarknad kommer inte att kunna förutsägas på samma sätt som
            under tidigare år. Den kommer vara i ständig förändring. I den
            miljön blir kreativa förmågor viktigare eftersom de främjar flexibilitet,
            innovation och allsidig förståelse. Det är ingen slump att näringslivet
            i allt högre utsträckning skriker efter arbetskraft som är utrustad
            med kreativa förmågor. Runt om i näringslivet, i Sverige och utomlands,
            ökar kontakterna mellan näringslivet, den kreativa sektorn och
            universiteten. I de här miljöerna efterfrågas skaparkraft och
            kulturell förståelse.
          </p>
          <p xml:id="i-GxzCKabhRDo6yKKwfb7TeE">
            De borgerliga partierna visar en oerhörd stelbenthet i synen
            på skolan och arbetsmarknaden. De tycks leva i en föreställning
            om att den kunskap som var dominerande på 1900-talets arbetsmarknad
            kommer att förbli allenarådande för all framtid. Erfarenheterna
            visar på motsatsen.
          </p>
          <p xml:id="i-LhQnEbP6NPEEYqvtYkbEVZ">
            Det var de borgerliga partierna som under förra alliansregeringen
            avskaffade de estetiska ämnena. Med Miljöpartiet i regering under
            mandatperioden 2014–2018 lade den rödgröna regeringen ett förslag
            till riksdagen om att de estetiska ämnena skulle återföras som
            obligatorium i gymnasieskolan. Förslaget röstades ned av en majoritet
            bestående av Moderaterna, Kristdemokraterna, Centerpartiet, Liberalerna
            och Sverigedemokraterna. Då framgick det att de borgerliga partierna
            och Sverigedemo­kraterna inte har någon förståelse för vare sig
            estetikens och bildningens roll i skolan och samhället eller näringslivets
            villkor.
          </p>
          <p xml:id="i-DMKGhyxh9AxFECvTLBUXhU">
            De estetiska ämnena måste åter bli obligatoriska i gymnasieskolan.
            För det talar sammanfattningsvis att bildningen inte bara ska
            vara till för några utan för alla, att estetiskt skapande skapar
            bättre förutsättningar för skolgången i allmänhet samt att kreativa
            och estetiska förmågor efterfrågas allt mer i näringslivet och
            på framtidens arbetsmarknad som har ett behov av flexibilitet
            och kreativitet.
          </p>
        </div>
        <div type="motSignatures">
          <list>
            <item xml:id="i-YPUCFYBq4cooGmXs87VsXA" who="i-Atz7ai4RJKnyNCwfSAJEeC">
              Jonas Eriksson (MP)
            </item>
          </list>
        </div>
      </div>
    </body>
  </text>
</TEI>
