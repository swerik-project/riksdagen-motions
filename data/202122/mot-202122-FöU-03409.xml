<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202122-FöU-03409">
  <teiHeader>
    <fileDesc>
      <titleStmt>
        <title>Yttre portar för att skydda Göteborg mot översvämningar och höjda havsnivåer</title>
        <author corresp="i-Pph7rDvCnNJk71Ej3B7uJK i-XSnuDBHTtWXrXVybtzD9Qx">av Anna Sibinska och Nicklas Attefjord (båda MP)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2021/22:3409 av Anna Sibinska och Nicklas Attefjord (båda MP)</title>
          <idno type="rdwebb">H9023409</idno>
          <rs type="number">3409</rs>
          <orgName type="comitteeAbbreviation">FöU</orgName>
          <ref type="dokument_url_text">http://data.riksdagen.se/dokument/H9023409/text</ref>
          <ref type="dokument_url_html">http://data.riksdagen.se/dokument/H9023409</ref>
          <ref type="dokumentstatus_url_xml">http://data.riksdagen.se/dokumentstatus/H9023409</ref>
          <ref type="docx">http://data.riksdagen.se/fil/EFAA1745-26CD-4CB7-87FF-9F7B5078EBB2</ref>
          <ref type="pdf">http://data.riksdagen.se/fil/BD8E2D6F-555B-4AAA-A2F5-C020BE674D57</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-Pph7rDvCnNJk71Ej3B7uJK</idno>
            <name>Anna Sibinska</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-XSnuDBHTtWXrXVybtzD9Qx</idno>
            <name>Nicklas Attefjord</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-H3Qb2xvmqpWA2kminnHLs4" type="signed"/>
        <correspContext corresp="i-H3Qb2xvmqpWA2kminnHLs4">
          <note type="signatory" corresp="i-Pph7rDvCnNJk71Ej3B7uJK"/>
          <note type="signatory" corresp="i-XSnuDBHTtWXrXVybtzD9Qx"/>
        </correspContext>
        <correspAction xml:id="i-L5Wwt7jaFPnD8oZw4nbQhy" type="submitted">
          <date when="2021-10-04"/>
          <time when="18:18:29"/>
        </correspAction>
        <correspAction xml:id="i-DgijsAnGKoxvPJn5ggbKug" type="reviewed">
          <date when="2021-10-04"/>
          <time when="20:01:40"/>
        </correspAction>
        <correspAction xml:id="i-AU8ZGiC3WVT1g1s5sL94gD" type="referred">
          <date when="2021-10-14"/>
        </correspAction>
        <correspAction xml:id="i-3Fb5mnqqecv9krAQeRDKnD" type="assigned">
          <date when="2022-10-18"/>
          <time when="16:42:15"/>
        </correspAction>
        <correspContext corresp="i-3Fb5mnqqecv9krAQeRDKnD">
          <ref type="assignedTo">Försvarsutskottet</ref>
        </correspContext>
        <correspAction xml:id="i-DMraa6h92RSD6X9eLNKyMf" type="behandlas_i"/>
        <correspContext corresp="i-DMraa6h92RSD6X9eLNKyMf">
          <ref type="uppgift">2021/22:FöU7</ref>
          <ref type="ref_dok_id">H901FöU7</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">FöU7</ref>
          <ref type="ref_dok_titel">Civilt försvar och krisberedskap</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-7QyNTQvzrhFJRqMpAtRLXN" type="motHeader">
        <div xml:id="i-29JHMghEax1NsRMTxF1LSz" type="motTitle">
          Motion till riksdagen 2021/22:3409 av Anna Sibinska och Nicklas
          Attefjord (båda MP) Yttre portar för att skydda Göteborg mot översvämningar
          och höjda havsnivåer
        </div>
      </div>
      <div xml:id="i-WBrhiAN73x3LyBLcXuBCMb" type="motBody">
        <div xml:id="i-GqfcxcyhWSn2tHkLX9EsDj" type="motProposal" subtype="förslag">
          <head xml:id="i-DEnLoMWzMHjbaFhgYavXgG">
            Förslag till riksdagsbeslut
          </head>
          <list xml:id="i-29JWbJa4PUdGU2z9U7i6eP">
            <item xml:id="i-CYs2pviRUUnaa82HYZ5iDv" sortKey="Yrkande 1">
              Riksdagen ställer sig bakom det som anförs i motionen om finansieringsfrågan
              och genomförande av framtida portar i Göta älvs mynning och tillkännager
              detta för regeringen.
            </item>
          </list>
        </div>
        <div xml:id="i-7FZDmDa1aod1vXxoYtcAEb" type="motContent">
          <head xml:id="i-VwDwMV4v4FkEzMBRgD1RZN" type="h1">
            Motivering
          </head>
          <p xml:id="i-Qouda9dACesTrzn6JSeJJP">
            Vi befinner oss i ett klimatnödläge. Isar tinar och havet stiger.
            Skördar slår fel och skogar brinner. Det kommer aldrig att bli
            tydligare att vi måste agera.
          </p>
          <p xml:id="i-9kALRurs6YfRr1ti46iX95">
            IPCC:s rapport från augusti 2021 bekräftar, uppdaterar och förstärker
            många av de slutsatser som redan finns i det omfattande kunskapsläget
            om klimatförändringen. Hela klimatsystemet påverkas. Atmosfärens
            växthusgashalter och den globala medel­temperaturen fortsätter
            att öka, isar tinas upp och havsnivån stiger. Avsmältning av istäcken
            har ökat. Den globala uppvärmningen uppgår nu till drygt en grad
            (1,09 grader, avser 2011–2020, jämfört med 1850–1900). Havsnivån
            har stigit 20 cm sedan 1901.
          </p>
          <p xml:id="i-Wz8wtD6zaeV846rrcDo8dd">
            Klimatförändringen har ökat förekomsten av värmeextremer och
            gjort dem intensivare jorden runt såväl på land som i haven. Skyfallen
            har också ökat i många regioner och beror i alla fall delvis på
            klimatförändringen. En del av de senaste årens kraftigaste värmeextremer
            hade varit extremt osannolika utan klimatets pågående uppvärmning.
          </p>
          <p xml:id="i-gG9b3Av9QoTxCfZx5trph">
            Alla regioner i världen påverkas av klimatförändringen. Varje
            ökning i upp­värmningen ökar extremer och andra händelser med
            effekter på samhällen och ekosystem (bland annat värmeböljor,
            skyfall, torka, permafrost, ”fire weather” − väderförhållanden
            som gynnar skogsbränder). Förändringar blir märkbart större vid
            2 grader än 1,5 grader, och de ökar ytterligare bortom 2 grader.
            Extremhändelser utan motsvarighet under tiden med instrumentella
            mätningar (dvs. från slutet av 1800-talet och senare) blir vanligare.
          </p>
          <p xml:id="i-Aubi2jx2PXmyz5BeDtXU9e">
            Klimatförändringarna innebär även en fara för Göteborg. Därför
            behöver Göteborg skyddas mot översvämningar och höjda havsnivåer.
            Enligt rapporten från MSB och SGI
            <ref xml:id="i-Qp1R6NEmjqp6LgDbqBJix9" target="i-3y9qDN3SNS6ZtUTEXH5jzW">
              [1]
            </ref>
            bedöms området Västkusten–Göta älvdalen ha den mest allvarliga
            riskbilden med komplexa utmaningar avseende både kust- och vattendragsöversvämning
            samt förut­sättningar för skred. Riskområdet är ytmässigt omfattande
            med ett högt invånarantal och höga värden i samhällsviktiga funktioner.
            För att riskerna ska kunna förebyggas krävs omfattande samarbete
            över flera administrativa gränser och mellan många sektorer. Riskerna
            är påtagliga redan idag och kommer att öka med klimatförändringarna.
            Förebyggande åtgärder är högst angelägna att vidta redan idag.
          </p>
          <p xml:id="i-KQpGsRy56qN9uNJfMWAhzo">
            Området Västkusten–Göta Älvdalen har identifierats som ett riskområde
            med anledning av förutsättningar för skred, översvämning från
            vattendrag och kust­översvämning (stigande havsnivå) som kan ge
            konsekvenser för många verksamheter och samhällsviktiga funktioner.
            Särskilt i området runt Göteborg finns omfattande ekonomisk verksamhet,
            höga kultur- och naturvärden och miljöfarliga verksamheter som
            tillsammans med en tät befolkning gör att området identifierats
            som ett riskområde. En påtaglig utmaning för området är förutsättningarna
            för skred som kommer att öka i framtiden. Kopplat till skredriskerna
            finns också översvämningsrisker särskilt runt Vänern och utmed
            Göta älv men även utmed andra vattendrag samt i kustområdet. Göteborg
            har även identifierats ha betydande översvämningsrisk i arbetet
            enligt förordningen (2009:956) om översvämningsrisker på grund
            av översvämningsriskerna utmed vattendrag och kusten.
          </p>
          <p xml:id="i-KegrAJr22xhjsUZA41BUb6">
            Antalet insatser av räddningstjänsten och skador rapporterade
            till försäkringsbolag vid inträffade översvämningar, ras och skred
            ligger högt för området i relation till andra delar av Sverige.
            Ett småbrutet sprickdalslandskap strålar in från Göta älvs mynning
            där bebyggelse och infrastruktur expanderat. I dalgångarna finns
            gamla finsediment och kraftigt meandrande åar som ger likartade
            förutsättningar för både översvämning och skred som längs Göta
            älvdalen, vilket motiverat riskområdets avgränsning. Området längs
            Göta älv hanteras redan som ett riskområde för skred och översvämning.
            Göta älvdalen är ett av de mest skredkänsliga områdena i Sverige.
            Längs Göta älv bedöms klimatförändringen innebära att ca 25 procent
            av redan skredriskkarterade områden kommer att få en högre risknivå
            fram till år 2100, om inte åtgärder vidtas.
          </p>
          <p xml:id="i-H2sbi4qt1cwcQBEeG28wcb">
            Precis som rapporten förespråkar är förebyggande åtgärder högst
            angelägna att vidta redan idag. Därför är det oerhört viktigt
            att ta ytterligare steg för att skydda Göteborg mot klimathotet,
            särskilt vid älvkanterna och andra hotade områden i staden. Klimatkatastrofen
            kommer att drabba oss som lever idag. Inte bara våra barnbarn.
            Översvämningar kan leda till personligt lidande och mångmiljardbelopp
            i kostnader för samhället. Klimatet väntar inte; vi måste agera
            nu.
          </p>
          <p xml:id="i-Non15BgDFJ4c4DzqjQYZF4">
            Jämfört med många andra länder är Sverige relativt förskonat
            från allvarliga översvämningar.
            <ref xml:id="i-34YgPPvSYBHtBqAkb9woF6" target="i-FQcCo4C6bp6RLtMEh1SfED">
              [2]
            </ref>
            Översvämningar inträffar dock även i Sverige och enligt Myndigheten
            för samhällsskydd och beredskap (MSB) ökar frekvensen.
            <ref xml:id="i-GjqdUBWgoSKierNEKQBAMi" target="i-7SxXsxRnzqRTdKXpG2u1B7">
              [3]
            </ref>
            I och med klimatförändringen väntas dessutom en allt större variation
            gällande vädret, med både torka och extrem nederbörd.
          </p>
          <p xml:id="i-UqBFJNzF3Xt9YH2ozFZkQg">
            För att skydda Göteborg mot översvämningar och stigande hav behövs
            yttre skyddsportar. Klimatförändringarna gör att vi kan förvänta
            oss fler dagar med extremväder och höjd havsnivå. Därför bör yttre
            portar finnas på plats när de behövs.
          </p>
          <p xml:id="i-MnisBuiubh7b2iU5DZfQ2i">
            Göteborg ligger vid den lägsta punkten vid Göta älv. Det gör
            staden extra utsatt. Sannolikt kommer havsnivån att höjas upp
            emot 1 meter under detta århundrade. Men det kan också bli så
            att nivån höjs ännu mer. Göteborg hotas främst från tre håll:
            av kraftig nederbörd uppifrån, höga vattenflöden i Göta älv och
            kraftiga västvindar som pressar upp vattenståndet från havet.
            Staden behöver skyddas på både kort och lång sikt.
          </p>
          <p xml:id="i-2Ccz8n1MioytpboUmk1dKh">
            På längre sikt är yttre portar nödvändiga. Hårdast drabbas delar
            av centrum närmast hamnen, Centralstationen, Nordstan och Gullbergsvass,
            men också andra områden som Backaplan och stora delar av Lindholmen
            riskerar att fyllas av vatten om åtgärder inte görs i tid.
          </p>
          <p xml:id="i-3NdbWWGgmdyHgVespQKWdV">
            Det är dyrt att genomföra klimatanpassningsåtgärder, men inte
            om man jämför med vad det kostar att låta bli. Flera städer har
            drabbats hårt av översvämningar. Vid ett skyfall i Malmö 2014
            kostade översvämningsskadorna flera hundra miljoner kronor. Vi
            vet att det krävs stora investeringar för att skydda våra städer.
            Och det är mycket bättre att lägga pengar på att ordna skydd innan
            det blir översvämningar än att stå med förstörda byggnader och
            infrastruktur och stora kostnader för återuppbyggnad samt sjuktransporter
            och färdtjänst som inte kommer fram.
          </p>
          <p xml:id="i-Q1gzmZT6QL2HYF7w4GzVkQ">
            Det största hindret för att få yttre portar på plats är finansieringen.
            Det handlar om stora investeringar. Tidiga beräkningar visar på
            kostnader uppemot 15 miljarder kronor. Enligt Göteborg stads nuvarande
            uppskattningar är det nödvändigt att ha yttre portar på plats
            senast 2070. I likhet med att staten finansierar nya slussar vid
            Trollhättan för att Vänersjöfarten ska kunna fortsätta borde också
            portar mot havet i Göta älv ligga i statens intresse. Dessutom
            skulle byggnation av skyddsportar skydda, förutom privata och
            kommunala intressen, flera riksintressen, statliga anläggningar
            och nationellt viktig infrastruktur. Myndigheten för samhällsskydd
            och beredskap har indikerat att skydds­portarna skulle kunna vara
            av allmänt intresse för totalförsvaret enligt 3 kap. 9 § miljöbalken
            samt eventuellt anses vara samhällsviktig verksamhet.
          </p>
          <p xml:id="i-HkSWBswwompFU1trEEQYe9">
            Därför bör frågan om statens ansvar för finansiering och genomförande
            av yttre portar utredas skyndsamt.
          </p>
        </div>
        <div xml:id="i-BdpyecDZgGTJhWf4rS8kJq" type="signatureBlock">
          <list xml:id="i-LyoRz7rRU6zxMtuMfDke6Y">
            <item xml:id="i-2T2tZJLjVJLjBTa6ZcM56K" type="signature">
              Anna Sibinska (MP)
            </item>
            <item xml:id="i-KgrAS2T1tTDZj9bFDjmnQH" type="signature">
              Nicklas Attefjord (MP)
            </item>
          </list>
        </div>
        <div xml:id="i-LCCNt8vu3yrNaYkaCB6DnZ" type="motNotes">
          <noteGrp xml:id="i-YBrxh9B3QxmKVWFHLkHTEa">
            <note xml:id="i-3y9qDN3SNS6ZtUTEXH5jzW">
              [1] https://www.sgi.se/globalassets/klimatanpassning/ru_riskomraden_slutrapport_final_210528_tillganglig_slutversion_ny.pdf.
            </note>
            <note xml:id="i-FQcCo4C6bp6RLtMEh1SfED">
              [2] MSB (2014), Kommunernas kostnader för att förebygga översvämningar,
              En skattning för 2012, MSB80, https://rib.msb.se/filer/pdf/27988.pdf.
            </note>
            <note xml:id="i-7SxXsxRnzqRTdKXpG2u1B7">
              [3] MSB (2011), Identifiering av områden med betydande översvämningsrisk
              – Steg 1 i förordningen (2009:956) om översvämningsrisker – preliminär
              riskbedömning, https://rib.msb.se/Filer/pdf%5C26194.pdf (hämtad
              19-12-19).
            </note>
          </noteGrp>
        </div>
      </div>
    </body>
  </text>
</TEI>
