<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1960--fk--00375">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1960/mot_1960__fk__375/mot_1960__fk__375-001.pdf"/>
      <fw xml:id="i-J4vZF8Rt3JjqGDuwBGt4Kw">
        Motioner i Första kammaren, nr 375 år 1960
      </fw>
      <div xml:id="i-Vy3wkTr3kJjZGPTVMNR4MP" type="motHeader">
        <div xml:id="i-4R5WZsQ7vnTSYbgsrTb4XM" type="motTitle"/>
        <div xml:id="i-CHYGUDGnVKRacbNNKgqnBq" type="motSubmissionInfo"/>
      </div>
      <div xml:id="i-Aq76fzUtvGD2UZnh4uVrBA" type="motBody">
        <div xml:id="i-7bFfEynQSaiMiqLm5VPDCv">
          <p xml:id="i-CscihD5K9TcUzqqBqw3XrH">
            an
          </p>
          <p xml:id="i-SrAiU4QjBPETPQydRpCQ2F">
            Nr 375
          </p>
          <p xml:id="i-RrH2jLd6V2Sdeb2KdKmsZk">
            Av herr Nyström m. fl., i anledning av Kungl. Maj:ts fram- ställning
            om anslag till Bidrag till ungdomens fritidsverksamhet.
          </p>
          <p xml:id="i-AeJ9tbu8WQFNFuN8Bc4tar">
            I statsverkspropositionens 8:de huvudtitel behandlas under rubriken
            Bidrag till ungdomens fritidsverksamhet den stimulansverksamhet
            till främjande av fritt och frivilligt ungdomsarbete som under
            de senaste åren visat sig vara samhällets kanske främsta verktyg
            att i nuvarande svåra ungdomssituation främja de ungas personlighetsutveckling
            till samhällsanpassning. Skolöverstyrelsen har föreslagit att
            åldern för del- tagare i fritidsgrupper, för vilka statsbidrag
            kan utgå, fr. o. m. budgetåret 1960/61 sänkes från f.n. 12 år
            till 10 år. I skolöverstyrelsens motiveringar för ålderssänkningen
            framhålles: ”Under senare år har ungdomsorgani- sationerna upprepade
            gånger i olika sammanhang föreslagit att åldern för deltagare
            i fritidsgrupper för vilka statsbidrag kan utgå bör sänkas. Överstyrelsen
            har ingående granskat motiven för en sådan ålderssänk- ning. 1953
            års ungdomsutredning framhåller i sina motiveringar för anslagsgivningens
            införande bl.a.: ”Skapande sysselsättning i grupp- gemenskap är
            ett av de viktigaste medlen till sund självfostran. Utred- ningen
            hyser den uppfattningen, att varje åtgärd, som är ägnad att öka
            omfattningen av en på detta sätt karakteriserad fritidsverksamhet,
            på naturligt sätt bör motverka uppkomsten av dåliga vanor hos
            ungdomen. Sådana åtgärder synes därigenom också innebära ett verksamt
            medel att förebygga asocialitet av skilda slag, ungdomsfyleri,
            ligamentalitet, kriminalitet etc. Åtgärder som syftar till förebyggande
            ungdomsvård av denna art bör sättas in redan då ungdomen befinner
            sig i de tidigare tonåren. Mottagligheten för intryck är starkt
            utvecklad under dessa år, och vanor som utbildas då har en påtaglig
            benägenhet att bli bestående.”
          </p>
          <p xml:id="i-6vcsQeCU4kjPGSfEatu5uA">
            Utredningen, som utförligt redovisade tidigare bl. a. av ungdomsvårds-
            kommittén framlagda förslag förordade i likhet med denna kommitté
            att tolv år skulle sättas som lägre åldersgräns. Härigenom skulle
            anslags- givningens början i stort sammanfalla med pubertetens
            inträde.
          </p>
          <p xml:id="i-4zUXcrZyeAwmRpxzK3w6p6">
            Tidpunkten för pubertetens inträde varierar i hög grad hos olika
            indi- vider. Aktuella undersökningar belyser att pubertetsåldern
            sjunker. Sålunda inträder den biologiska mognaden nu ca ett år
            tidigare än för 25 år sedan. Samtidigt har den kritiska anpassningsperioden
            förlängts genom ungdomarnas allt längre beroende av fostrarna.
            Moderna utveck-
          </p>
          <pb facs="riksdagen-motions-pdf/data/1960/mot_1960__fk__375/mot_1960__fk__375-002.pdf"/>
          <fw xml:id="i-MasakV4CDb6TXZyeuUudtm">
            6 Motioner i Första kammaren, nr 373 år 1969
          </fw>
          <p xml:id="i-3xQmcJ74SEcFsaCyHxgMBh">
            lingspsykologiska ”längdsnittsundersökningar” belyser att förpuberteten
            med dess tendenser till konfliktladdad strävan till frigörelse
            från och protest mot beroendet av föräldrar och lärare numera
            ofta inträder redan i 10—11-årsåldern. Detta material visar även
            att den unga människan under puberteten växer in i förmågan till
            abstrakt tänkande, som är en fundamental förutsättning för idealbildning.
            Protest- och frigörelsesitua- tionen medför att ungdomarna under
            denna period är särskilt lätt på- verkbara av ideal och åskådningar,
            som går stick i stäv mot den före- gående generationens och verkar
            chockerande på de äldre. Främjandet redan i förpuberteten av ungdomens
            spontana gruppbildningar och kam- ratgrupper och gängens inlemmande
            i ungdomsorganisationernas på- verkningssfär finner överstyrelsen
            vara ett angeläget samhällsintresse. Enligt överstyrelsens uppfattning
            måste de aktuella ungdomsproblemen, såsom det omfattande alkoholbruket
            i allt lägre åldrar, den växande liga- brottslighet, som inte
            längre är ett enbart för stora tätorter utmärkande problem, sådan
            gruppbildning kring specialintressen, såsom motorsport, vilken
            tyvärr ibland resulterar i samhällskonflikter, förebyggas av sam-
            hället genom att ett målmedvetet samhällsstöd lämnas till ungdomsorga-
            nisationernas, nu i intim samverkan med hemmen, i fritidsgrupper
            orga- niserade ungdomsfostrande verksamhet. Tidigare nämnda längdsnitts-
            undersökningar visar även att en målmedveten fostran i 6—9-årsåldern
            kan grundlägga goda vanor, som underlättar pubertetsanpassningen.
            Starka skäl talar även, enligt överstyrelsens mening, för att
            den av ung- domssammanslutningarna för nämnda åldrar organiserade
            barnverk- samheten bör erhålla samhälleligt stöd. Överstyrelsen
            är emellertid för närvarande inte beredd att framlägga förslag
            härom.” Med hänvisning till ovanstående motivering föreslog överstyrelsen
            tidigare ålderssänkning. Motionärerna som bl. a. tagit del av
            SOU 1959: 37 och den materialsamling som däri lämnats rörande
            ungdomsbrottslig- heten vill yrka bifall till skolöverstyrelsens
            förslag till ålderssänkning. Skolöverstyrelsen hemställde vidare
            i sina petita att av äskat belopp få använda högst 35 000 kronor
            för främjande av försöksverksamhet och undersökningar rörande
            ungdomens fritidsverksamhet. ”Överstyrelsen finner det angeläget
            att nära följa den organiserade gruppverksamhetens utveckling
            och dess kvalitativa och kvantitativa problem. Överstyrelsen har
            funnit att ett punktstöd till den försöksverk- samhet som vissa
            organisationer bedriver skulle kunna resultera i meto- diska anvisningar,
            vilka inom nuvarande medelsram per deltagare och med nuvarande
            generella anvisningar utfärdade av skolöverstyrelsen synes möjliggöra
            en vidareutveckling av hela verksamheten. Överstyrel- sen hemställer
            därför att av äskat belopp få använda högst 35 000 kronor för
            främjande av försöksverksamhet och undersökningar rörande ung-
            domens fritidsverksamhet.”
          </p>
          <pb facs="riksdagen-motions-pdf/data/1960/mot_1960__fk__375/mot_1960__fk__375-003.pdf"/>
          <fw xml:id="i-3VNtvxKKcJoYwebnB7YQwJ">
            Motioner i Första kammaren, nr 375 år 1960 7 Motionärerna vill
            framhålla att det för varje kommunalman är väl- bekant hur små
            stimulansbidrag till frivilligt ungdomsarbete ofta effek- tivt
            och ändamålsenligt kan främja organiserad ungdomsverksamhet. Med
            hänsyn till det intresse som de frivilliga ungdomsorganisationerna
            ådagalagt då det gäller att förnya sina grupparbetsmetoder och
            sina materialsamlingar för gruppverksamhet måste den föreslagna
            medels- användningen framstå som mycket angelägen. Med hänsyn
            till att skolöverstyrelsens anvisningar för gruppverksamhe- ten,
            utfärdade 28 februari 1958, medfört att utgående statsbidrag sjunkit
            från budgetåret 1957/58 till budgetåret 1958/59 framstår det som
            troligt att den av motionärerna föreslagna ålderssänkningen och
            försöksverk- samheten kan rymmas inom ramen för den i årets statsverksproposition
            angivna anslagssumman. Med stöd av vad ovan anförts hemställes,
            att riksdagen måtte besluta att åldern för deltagare i fritidsgrupper,
            för vilka statsbidrag kan utgå, från och med budgetåret 1960/61
            sänkes från f.n. 12 år till 10 år; att riksdagen måtte besluta
            att skolöverstyrelsen av äskat belopp under budgetåret 1960/61
            får använda högst 35 000 kronor för främjande av försöksverksamhet
            och undersökningar rörande ungdomens fritidsverksamhet.
          </fw>
          <p xml:id="i-7P83YrSun2ByXppT7xSrKb" type="date">
            Stockholm den 27 januari 1960 E. Hj. Nyström Sture Palm Lars
            Fagerström Uno Hedström
          </p>
          <p xml:id="i-XvpAjk839252gyU8zBCSfp">
            Tage Johansson Bengt Gustavsson Lars Larsson
          </p>
        </div>
      </div>
    </body>
  </text>
</TEI>
