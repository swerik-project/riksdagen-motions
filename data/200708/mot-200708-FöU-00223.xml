<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200708-FöU-00223">
  <teiHeader>
    <fileDesc>
      <titleStmt>
        <title>Värnplikten</title>
        <author corresp="i-991obiMTz36s9V7z3YpuZk">av Gunilla Wahlén m.fl. (v)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Värnplikten</title>
          <idno type="rdwebb">GV02Fö223</idno>
          <rs type="number">Fö223</rs>
          <orgName type="comitteeAbbreviation">FöU</orgName>
          <ref type="dokument_url_text">http://data.riksdagen.se/dokument/GV02Fö223/text</ref>
          <ref type="dokument_url_html">http://data.riksdagen.se/dokument/GV02Fö223</ref>
          <ref type="dokumentstatus_url_xml">http://data.riksdagen.se/dokumentstatus/GV02Fö223</ref>
          <ref type="doc">http://data.riksdagen.se/fil/89902980-3225-4F78-8A65-9B9ED5D67BC6</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-991obiMTz36s9V7z3YpuZk</idno>
            <name>Gunilla Wahlén</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-JxxHuvwXWsJTZYTnBZLHj</idno>
            <name>Marianne Berg</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-K3yJ7rruozYUK99nj91ffc</idno>
            <name>Hans Linde</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-6MWLY5JdykMGLLUo96skfp</idno>
            <name>Lena Olsson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-2aZQBvMx8o6ihusfvExbt8</idno>
            <name>Alice Åström</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-DgQu9RUsrBATLPgwCdH42B" type="signed"/>
        <correspContext corresp="i-DgQu9RUsrBATLPgwCdH42B">
          <note type="signatory" corresp="i-991obiMTz36s9V7z3YpuZk"/>
          <note type="signatory" corresp="i-JxxHuvwXWsJTZYTnBZLHj"/>
          <note type="signatory" corresp="i-K3yJ7rruozYUK99nj91ffc"/>
          <note type="signatory" corresp="i-6MWLY5JdykMGLLUo96skfp"/>
          <note type="signatory" corresp="i-2aZQBvMx8o6ihusfvExbt8"/>
        </correspContext>
        <correspAction type="referral" xml:id="i-FPCYZEWit42rDi6i4eNLBi">
          <date when="2007-10-16"/>
        </correspAction>
        <correspAction type="dismissal" xml:id="i-8kqMiSuQmsN1rMoKdv4BSz">
          <date when="2007-10-16"/>
        </correspAction>
        <correspAction type="numbering" xml:id="i-WYo5WSf3rv1eWDwiLyKHAa">
          <date when="2007-10-04"/>
        </correspAction>
        <correspAction type="submission" xml:id="i-6VZGyLEHnkaMTHksJQ8j69">
          <date when="2007-10-03"/>
        </correspAction>
        <correspAction type="transfer" xml:id="i-FsRgjYJ9QSsk44uiTCrr9T">
          <date when="2007-10-02"/>
        </correspAction>
        <correspAction type="assigned" xml:id="i-WknSMg1hHjGHPLyPyJzuz9"/>
        <correspContext corresp="i-WknSMg1hHjGHPLyPyJzuz9">
          <ref type="assignedTo">Försvarsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="motProposal" subtype="förslag">
          <head xml:id="i-97KurPCqubBmJx8bTjDwUw">
            Förslag till riksdagsbeslut
          </head>
          <list style="ol">
            <item xml:id="i-JDyRjUYZRZabmNGnbwifBD">
              Riksdagen tillkännager för regeringen som sin mening vad som
              anförs i motionen om att den allmänna totalförsvarsplikten ska
              vara könsneutral samt att målet ska vara minst 40 % kvinnor i
              Försvarsmakten.
            </item>
            <item xml:id="i-EWk99vEhRiaXxxsPnxzYQR">
              Riksdagen tillkännager för regeringen som sin mening vad som
              anförs i motionen om att uppdra åt Försvarsmakten att skyndsamt
              se över och anpassa värnpliktsutbildningen även för kvinnors krav
              och behov.
            </item>
            <item xml:id="i-N18UsrYoK1j71J3JWjn1xU">
              Riksdagen tillkännager för regeringen som sin mening vad som
              anförs i motionen om att ge Försvarsmakten i uppdrag att genomföra
              kvalificerad genusutbildning med samtlig inryckande totalförsvarspliktig
              personal.
            </item>
            <item xml:id="i-9kacuxExthJGjuqbG2qMCt">
              Riksdagen tillkännager för regeringen som sin mening vad som
              anförs i motionen om att ge Försvarsmakten i uppdrag att göra
              genuskunskap och erfarenheter av jämställdhetsarbete till en formell
              merit i tjänstgöringsomdömena och som kriterium för bedömning
              i nomineringsnämnderna.
            </item>
            <item xml:id="i-91XchoDFtL6oEmL9SdymxB">
              Riksdagen begär att regeringen återkommer med förslag till konkreta
              åtgärder som innebär ökat skydd mot diskriminering på grund av
              sexuell läggning och könsidentitet för värnpliktiga, vilket även
              kan inbegripa att alla förband anställer en ansvarig och HBT-kunnig
              person.
            </item>
            <item xml:id="i-FF2p6RMnRthvhC2g7MmT5d">
              Riksdagen tillkännager för regeringen som sin mening vad som
              anförs i motionen om att det på alla förband bör upprättas handlingsplaner
              som säkerställer att kvinnor och män med annan etnicitet än svensk
              kan genomföra sin värnplikt och tillförsäkrar att olika religiösa
              behov tillgodoses.
            </item>
            <item xml:id="i-S4H9qQL7eGNLXnYRhK3jh6">
              Riksdagen tillkännager för regeringen som sin mening vad som
              anförs i motionen om att medinflytandeförordningen för totalförsvarspliktiga
              även ska gälla i kris och krig.
            </item>
            <item xml:id="i-BUYaknaEw1PLZ48H55Erod">
              Riksdagen tillkännager för regeringen som sin mening vad som
              anförs i motionen om att Försvarsmakten bör vidta åtgärder för
              att utveckla den civila meriteringen.
            </item>
            <item xml:id="i-CQWZ1EYLjARoPQZNKtTV2Z">
              Riksdagen tillkännager för regeringen som sin mening vad som
              anförs i motionen om att totalförsvarspliktiga efter godkänd fullgjord
              tjänstgöring ska ha rätt att tillgodoräkna sig 0,2 poäng på högskoleprovet.
              1
            </item>
            <item xml:id="i-GXg1hwcuymTnz3Vzgpt3og">
              Riksdagen tillkännager för regeringen som sin mening vad som
              anförs i motionen om att öka Sveriges totalförsvarspliktigas pensionsgrundande
              belopp. 2
            </item>
            <item xml:id="i-D6Ksj8UCmcfrrBfqGk6td3">
              Riksdagen tillkännager för regeringen som sin mening vad som
              anförs i motionen om att all totalförsvarspliktutbildning som
              överstiger 60 dagar ska vara pensionsgrundande. 2
            </item>
          </list>
          <p xml:id="i-NV2kS1DH3dKgnoLW3WPH7g">
            1 Yrkande 9 hänvisat till UbU.
          </p>
          <p xml:id="i-GYhAk3HU93PMYWmBY5jaYH">
            2 Yrkandena 10 och 11 hänvisade till SfU.
          </p>
        </div>
        <div type="motContent">
          <head type="h1" xml:id="i-4YiTeAvns4X6ttQvn3TzVM">
            Motivering
          </head>
          <p xml:id="i-Ub6QB6BkTNGyQo3cqXAZ5j">
            Sveriges försvars- och säkerhetspolitik måste präglas av långsiktighet,
            uthållighet, stabilitet och förutsägbarhet men även av förändringsbenägenhet,
            flexibilitet samt ha hög kvalitet både vad gäller utbildning och
            organisation för att uppnå de höga krav som ställs. Målet för
            den svenska försvars- och säkerhetspolitiken ska bl.a. vara att
            hävda vår territoriella integritet, försvara Sverige mot väpnat
            angrepp men även att värna civilbefolkningen och säkerställa de
            viktigaste samhällsfunktionerna vid ett väpnat angrepp eller krig
            i vår omvärld. Andra viktiga uppgifter är att förebygga och hantera
            kriser i vår omvärld. De nationella och internationella uppgifterna
            ställer olika krav men måste anses som lika viktiga när det gäller
            att möta framtidens olika behov, möjligheter och hot. Den nationella
            försvarsförmågan ska inte underordnas eller stå i motsättning
            till vår internationella insatsförmåga.
          </p>
          <p xml:id="i-LmFMo7xaMiYon6UJT4X39a">
            En bärande grund i vår försvarspolitik har varit den allmänna
            värnplikten. Den svenska Försvarsmakten och totalförsvarsplikten
            har under de senaste åren genomgått stora förändringar och omfattar
            allt färre personer i dag än tidigare. Utbildningen för värnpliktiga
            har fått ett treterminssystem. De flesta värnpliktsutbildningar
            sträcker sig över 11 månader uppdelat på två terminer och där
            tjänstgöringens innehåll inriktas alltmer mot internationell tjänst.
            Den tredje terminen är frivillig och är direkt förberedande för
            en internationell insats.
          </p>
          <p xml:id="i-US3vfmdnGKvHACig9hoitJ">
            En allmän värnplikt bygger på den demokratiska idén om att det
            militära ska ha en folklig förankring. Försvarsmakten ska återspegla
            hela samhället, och alla grupper och samhällsklasser ska vara
            representerade och få insyn och kunskap om försvarets verksamhet.
            Den ökade inriktningen på frivillighet kan leda till att många,
            för tjänsterna och utbildningen lämpliga, inte kommer att välja
            tjänstgöringen. Värnpliktsrådet befarar att när andelen inskrivna
            baserad på frivillighet ökar kommer klimatet värnpliktiga emellan
            att hårdna. Machokulturen växer sig allt starkare och acceptansen
            för kränkande eller diskriminerande behandling och beteende ökar.
          </p>
          <p xml:id="i-8efYdgVhxCb45hd3Ec1BWz">
            En annan viktig demokratisk rättighet som ska finnas är alternativet
            att göra vapenfri tjänst. Därför motsätter sig Vänsterpartiet
            regeringens förslag att lägga ner civilpliktsutbildningen. Vänsterpartiet
            avvisar även förslaget att starta en s.k. aspirantutbildning.
            Vänsterpartiet vill i stället kvalitetsutveckla värnplikts- och
            civilpliktsutbildningen samt utöka antalet inryckta per år. Värnpliktiga
            är en viktig rekryteringsbas för vårt försvar, och Vänsterpartiet
            avsätter medel i sin budget för att behålla och utveckla totalförsvarsplikten.
          </p>
          <head type="h1" xml:id="i-crjo46BmDVwiLa2ckwERY">
            Allmän värnplikt för kvinnor och män
          </head>
          <p xml:id="i-NVuP2DTdSbMXnXUHNCCKEP">
            För att kunna uppnå ett jämställt svenskt försvar krävs det en
            ökad kvinnlig representation. Antalet officerare och chefer som
            är kvinnor bör öka, och målet borde vara att minst 40 procent
            av personalstyrkan består av kvinnor. Även andelen kvinnor som
            gör värnplikten bör öka eftersom värnplikten är den huvudsakliga
            rekryteringsgrunden för Försvarsmakten. År 2006 blev 11 123 män
            uttagna till en värnplikts- eller civilpliktsutbildning medan
            samma siffra för kvinnor var 385. I statistiken kan man dessutom
            se en nedåtgående trend när det gäller antalet värnpliktiga kvinnor
            de senaste fem åren. Inom civilpliktsutbildningen är kvinnor knappt
            representerade alls.
          </p>
          <p xml:id="i-KKQou1dk2MEo8dDbQQyT2i">
            Vänsterpartiet välkomnar regeringens informationssatsning riktad
            till kvinnor om värnpliktsutbildningen på 12 miljoner kronor till
            Pliktverket. Att göra värnplikten könsneutral är enligt Vänsterpartiet
            det mest effektiva sättet att öka antalet kvinnor på alla nivåer
            inom Försvarsmakten. Reformen skulle i första hand vara en jämställdhetspolitisk
            åtgärd men skulle även bidra till en kvalitetsförbättring eftersom
            urvalsgruppen skulle växa och innefatta den sammantagna kompetens
            som finns i samhället. I ett försvar med större internationellt
            engagemang blir det än viktigare att ta ut rätt person till rätt
            plats. Detta bör riksdagen som sin mening ge regeringen till känna.
          </p>
          <p xml:id="i-CkWzQCEe5Nt37ZvKdoYTWy">
            Eftersom Försvarsmakten är och alltid har varit mansdominerad
            är den manlige värnpliktige den norm som präglar hela värnpliktsutbildningen
            vad gäller bl.a. innehållet och genomförandet av utbildningen
            samt materielens utformning. För att fler kvinnor ska bli intresserade
            av att söka sig till Försvarsmakten måste de veta att utbildningen
            även är lika mycket anpassad efter deras behov och att de får
            möjligheten att genomföra sin utbildning på samma premisser som
            manliga värnpliktiga. Storleken och passformen på exempelvis uniformer,
            kängor, handskar och hjälmar är många gånger inte anpassad. Än
            i dag finns varken kroppsskydd, badkläder eller underkläder som
            är anpassade till kvinnor. Dessutom vittnar många värnpliktiga
            kvinnor om att tidsschemat inte medger och tar hänsyn till att
            toalettbesök under övningsförhållande kan ta längre tid för dem.
            Regeringen bör uppdra åt Försvarsmakten att skyndsamt se över
            och anpassa värnpliktsutbildningen även för kvinnors krav och
            behov. Detta bör riksdagen som sin mening ge regeringen till känna.
          </p>
          <head type="h1" xml:id="i-JyvHjseg1bKzgWeP8EqoMf">
            Genuskompetens
          </head>
          <p xml:id="i-NJtunGMZUR27XNrUyMsr9b">
            Enbart en ökad kvinnlig representation räcker dock inte för att
            försvaret ska bli jämställt. Det krävs även utbildning. Vänsterpartiet
            menar att ett obligatoriskt genusperspektiv i utbildningssystemet
            på alla nivåer inom försvaret är helt avgörande för att på allvar
            skapa en jämställd organisation och verksamhet. Att satsa på genusutbildningen
            för de värnpliktiga leder även så småningom till hög genuskompetens
            bland de anställda eftersom det är bland värnpliktiga framtida
            anställda rekryteras.
          </p>
          <p xml:id="i-85yGhJNKkVHKAhAuCHPxKB">
            Vänsterpartiet menar att utbildningen kräver resurser om den
            ska vara av bra kvalitet och omfatta alla. Därför avsätter vi
            nya medel i budgeten för detta ändamål. Jämställdhetsarbetet inom
            Försvarsmakten är oerhört viktigt då myndigheten bedriver en omfattande
            utbildningsverksamhet, där attityder i frågor om hur människor
            ska förhålla sig till varandra både skapas och förmedlas. Av denna
            anledning ska regeringen uppdra åt Försvarsmakten att genomföra
            kvalificerad genusutbildning med samtlig inryckande värnpliktig
            personal. Detta bör riksdagen som sin mening ge regeringen till
            känna.
          </p>
          <p xml:id="i-4WNWhr4rbhR1zZp6xni8BK">
            Kunskap och erfarenhet krävs för att kunna motverka och förändra
            negativa attityder och normer på djupet. Om Försvarsmakten på
            allvar vill komma till rätta med bristerna i jämställdhet inom
            organisationen bör man därför betrakta genuskunskap och erfarenhet
            av jämställdhetsarbete som en formell merit i tjänstgöringsomdömena
            och som kriterium för bedömning i nomineringsnämnderna. Regeringen
            ska därför uppdra åt Försvarsmakten att göra genuskunskap och
            erfarenheter av jämställdhetsarbete till en formell merit i tjänstgöringsomdömena
            och som kriterium för bedömning i nomineringsnämnderna. Detta
            bör riksdagen som sin mening ge regeringen till känna.
          </p>
          <head type="h1" xml:id="i-HuFKw4PKUFNnKLCnvbAHXe">
            Trakasserier och diskriminering
          </head>
          <p xml:id="i-TcUnMjifyu9hyftpfP4FXr">
            Normen i den svenska Försvarsmakten består fortfarande av den
            etniskt svenska, kristna, heterosexuella mannen. I Värnpliktsrådets
            attitydundersökning från 2007, Ordervägrar Försvarsmakten?, har
            man lyft fram tre grupper som inte passar in i den normen, nämligen
            HBT-personer (homosexuella, bisexuella och transpersoner), kvinnor
            samt personer med annan kulturell eller religiös bakgrund än den
            normerande. Trots att Försvarsmakten har en tydlig policy mot
            diskriminering visar undersökningen på brister i spridningen av
            värdegrunden ute i organisationen. Det är huvudsakligen värnpliktiga
            som står för felbehandling och trakasserier av andra värnpliktiga,
            men undersökningen vittnar även om befäl som utför övergrepp.
            Trots att värnpliktiga trakasserar i befälens frånvaro är det
            fortfarande befälen som bär ansvar och dessutom sätter ribban
            för vad som är tillåtet och inte.
          </p>
          <p xml:id="i-3awJMxTfrvaqEwXXE1mBqX">
            Den grupp som är minst accepterad i försvaret, enligt undersökningen,
            är HBT-personer. På frågan Anser du att Försvarsmakten accepterar
            HBT-personer inom Försvarsmakten? svarade endast 79,6 procent
            av de tillfrågade att de är accepterade. Detta kan jämföras att
            96 respektive 95,1 procent svarar att Försvarsmakten accepterar
            kvinnor och personer av annan kulturell eller religiös bakgrund
            än normen. På frågan om man anser att värnpliktiga accepterar
            HBT-personer i Försvarsmakten svarar bara 60,5 procent ja, och
            bara 30,7 procent anser att HBT-personer blir behandlade på samma
            sätt som heterosexuella.
          </p>
          <p xml:id="i-3RvLuZCcd61PdGWgscSjpG">
            Den bristande acceptansen för HBT-personer tar sig uttryck i
            direkt diskriminerande handlingar eller nedlåtande kommentarer.
            Många HBT-personer väljer att inte leva öppet under sin värnplikt
            eller, som anställda i försvaret, på sin arbetsplats. Regeringen
            bör därför återkomma med förslag till konkreta åtgärder som innebär
            ökat skydd mot diskriminering p.g.a. sexuell läggning och könsidentitet
            för värnpliktiga. Det kan även inbegripa att alla förband anställer
            en ansvarig och HBT-kunnig person. Detta bör riksdagen som sin
            mening ge regeringen till känna.
          </p>
          <p xml:id="i-QSurs43bCLY6Dx8pfEdmW5">
            En grundförutsättning för att få kvinnor att söka sig till försvaret
            som värnpliktiga och befäl är en god arbetsmiljö utan risk för
            att utsättas för sexuella trakasserier av något slag. Värnpliktsrådets
            undersökning visar att en fjärdedel upplever att kvinnor felbehandlas
            genom förlöjliganden, nedsättande uttryck och diskriminering.
            Många kvinnor i Försvarsmakten vittnar även själva om sexuella
            kränkningar. För att komma till rätta med problemet krävs ett
            planmässigt, genomtänkt och grundläggande arbete. Försvarsmaktens
            ledning har tagit steg i rätt riktning. Utbildning och andra åtgärder
            har lett till viss minskning av förekomsten av sexuella trakasserier
            men verkligheten visar att detta inte varit tillräckligt. Problemen
            är omfattande i jämförelse med andra samhällssektorer och ett
            fortsatt arbete är därför nödvändigt. Kunskap om sexualiserat
            våld såväl som Försvarsmaktens policy mot sexuella trakasserier
            måste omfatta alla anställda och värnpliktiga på alla förband,
            skolor och andra enheter inom Försvarsmaktens område.
          </p>
          <p xml:id="i-AJQkAxQvehHS3KXuhdmKk6">
            Ett viktigt instrument i detta arbete är lokala handlingsprogram
            mot sexuella trakasserier. Lokala rådgivare mot sexuella trakasserier
            på Försvarsmaktens enheter har en viktig roll i arbetet genom
            sitt kunnande, sin möjlighet att vara inspirationskälla för fortsatta
            ansträngningar och för att nolltolerans mot att sexuella trakasserier
            ska uppnås. Många enheter har utarbetat sådana handlingsprogram.
            Men trots att lång tid förflutit sedan man började utbilda och
            anställa lokala rådgivare har ännu inte alla enheter inom försvaret
            lokala rådgivare. Av den anledningen måste rutiner utvecklas som
            gör att Försvarsmakten kan följa upp, utvärdera och vid behov
            ytterligare justera åtgärderna.
          </p>
          <p xml:id="i-KHwfBM318JfCCkPMQUSGED">
            Som Vänsterpartiet tidigare i denna motion klargjorde ska värnplikten
            omfatta alla och vara en bärande del i vår försvars- och säkerhetspolitik.
            Detta gäller inte minst ungdomar vars föräldrar flyttat till Sverige
            eller de som blivit svenska medborgare under sin uppväxt i Sverige.
            Försvarsmakten har ett uttalat uppdrag att rekrytera fler personer
            med annan etnisk bakgrund än svensk. Trots detta finns det stora
            brister i Försvarsmaktens rutiner för att anpassa förutsättningarna
            efter dessa unga kvinnors och mäns behov. Ett vanligt exempel
            är oförmågan att tillhandahålla fläskfri kost till muslimer. Det
            är av stor vikt att det på varje förband upprättas handlingsplaner
            vilka säkerställer att människor med annan etnicitet än svensk
            kan genomföra sin värnplikt. Försvarsmakten ska även i alla avseenden
            tillgodose och tillförsäkra de religiösa behov som den värnpliktige
            har. Detta bör riksdagen som sin mening ge regeringen till känna.
          </p>
          <head type="h1" xml:id="i-FnGeNd1q3pC6v2v4zbQ6WN">
            Medinflytande
          </head>
          <p xml:id="i-8kgjEBu8LgFnzLvPzwEgzF">
            Medinflytande inom Försvarsmakten är att utveckla verksamheten
            i enlighet med utbildningens mål och i syfte att i övrigt främja
            goda utbildningsförhållanden. Medinflytande är också ett uttryck
            för de demokratiska ideal och den grundläggande människosyn som
            ska prägla verksamheten inom en demokratisk stats försvarsmakt.
            Medinflytande bör genomsyra all verksamhet och all personal på
            alla nivåer inom Försvarsmakten. När Försvarsmakten alltmer handlar
            om internationella insatser blir det viktigt att medinflytandet,
            som återspeglar det demokratiska Sverige, också tydligt finns
            med och spelar en central roll i svenska militära operationer
            i utlandet. Det är även viktigt att värnpliktiga utbildas i medinflytande
            eftersom det är ur den gruppen som anställda i Försvarsmakten
            rekryteras.
          </p>
          <p xml:id="i-ykrPW56rmgHfvx9jtciWt">
            I dag finns det inget regelverk som säkerställer medinflytande
            i kris och krig, medinflytandeförordningen (förordning [1995:808]
            om medinflytande för totalförsvarspliktiga). Vänsterpartiet anser
            att demokrati och medinflytande ska råda i fred såväl som i tid
            av kris och krig. Detta bör riksdagen som sin mening ge regeringen
            till känna.
          </p>
          <head type="h1" xml:id="i-8q2WxuMLFXRwazFnmjANYk">
            Meritering av totalförsvarsplikten
          </head>
          <p xml:id="i-21wEJ9wFmcZp7ayZD7Nu7p">
            Det civila meritvärdet syftar till att ge Sveriges totalförsvarspliktiga
            kompensation för den potentiella arbetstid och/eller studietid
            som gått förlorad under värnpliktstiden, att kvalitetssäkra utbildningen
            samt att genomförd pliktutbildning i högre grad ska anses meriterande
            i det övriga samhället. En kvalitetssäkrad, civilt meriterande
            utbildning skulle göra fler ungdomar mer positivt inställda till
            tjänstgöringen, och urvalsgruppen skulle bli större för Pliktverket.
            Försvarsmakten och Krisberedskapsmyndigheten bör fördjupa samarbetet
            med utbildningsväsendet och näringslivet avsevärt i syfte att
            förbättra det civila meritvärdet samt höja försvarets status och
            anseende som utbildare gentemot det civila samhället. Detta blir
            extra viktigt när det gäller rekryteringen till internationella
            styrkor. Av ovan nämnda anledningar är det angeläget att åtgärder
            vidtas för att utveckla den civila meriteringen. Detta bör riksdagen
            som sin mening regeringen till känna.
          </p>
          <p xml:id="i-K1V7XGUnWNYy1pvUj3KaZ2">
            I dag får den person som yrkesarbetat i fem år tillgodoräkna
            sig 0,5 poäng på högskoleprovet. Utbildningen för totalförsvarspliktiga
            är som regel cirka tolv månader, och personer som fullgjort denna
            borde kunna tillgodoräkna sig 0,2 poäng på högskoleprovet. Ett
            sådant tillägg skulle ge en tydlig signal avseende den kvalitet
            totalförsvarsplikten innehar idag samt formellt erkänna utbildningen
            som en för individen utvecklande period. Detta bör riksdagen som
            sin mening ge regeringen till känna.
          </p>
          <head type="h1" xml:id="i-EZF4AkgqTUKbEVJwTA9Y55">
            Pensionsgrundande
          </head>
          <p xml:id="i-6ntFwzFJbt8c9PVKGSir7J">
            I och med att gruppen totalförsvarspliktiga minskar i Sverige
            blir det viktigare att tillgodose denna grupps intressen. Det
            är viktigt att en totalförsvarsplikttjänstgöring inte innebär
            en alltför stor personlig uppoffring trots att en inkallad förlorar
            både möjligheten till studier och förvärvsarbete. I båda fallen
            får tjänstgöringen en negativ inverkan på den totalförsvarspliktigas
            slutgiltiga pension.
          </p>
          <p xml:id="i-6rvArKKJWtwiXYJPLJRTmZ">
            I dag är de totalförsvarspliktigas pensionsgrundande belopp endast
            50 procent av svenska folkets genomsnittliga pensionsgrundande
            inkomst per dag. För att inte en totalförsvarsplikttjänstgöring
            ska vara en förlust, i jämförelse med att arbeta eller studera,
            bör Sveriges totalförsvarspliktigas pensionsgrundande belopp ökas.
            Vänsterpartiet anser att detta noga ska övervägas och att regeringen
            ska återkomma till riksdagen med ett förslag. Detta bör riksdagen
            som sin mening ge regeringen till känna.
          </p>
          <p xml:id="i-BPKfQWRgxBkAmGVGKW5EgB">
            I dagsläget ska totalförsvarspliktstjänstgöringen pågå minst
            i 120 dagar i följd för att vara pensionsgrundande. För att en
            totalförsvarspliktig ska bli krigsplacerad krävs det att denne
            har genomgått en längre grundutbildning än 60 dagar (lag [1994:1809]
            3 kap. 12 §). Det är således möjligt att fullborda sin totalförsvarsplikttjänstgöring
            på 61 dagar. Varför det inte ska vara pensionsgrundande att göra
            lumpen mellan 61 och 120 dagar, men pensionsgrundade när dessa
            120 dagar överstigs, saknas det argumentation för. Oberoende av
            längden på den totalförsvarsplikt som genomförs och utmynnar i
            en krigsplacering bör tjänstgöringen vara pensionsgrundande. Detta
            bör riksdagen om sin mening ge regeringen till känna.
          </p>
        </div>
        <div type="motSignatures">
          <list>
            <item xml:id="i-HAxXSKRFXDQYa8wPLS1ey3" who="i-991obiMTz36s9V7z3YpuZk">
              Gunilla Wahlén (v)
            </item>
            <item xml:id="i-RanBz6oFr695JTTcdK9J6o" who="i-JxxHuvwXWsJTZYTnBZLHj">
              Marianne Berg (v)
            </item>
            <item xml:id="i-UYLC7PX5axaZmZNm3sQbSb" who="i-K3yJ7rruozYUK99nj91ffc">
              Hans Linde (v)
            </item>
            <item xml:id="i-G2w91E4zq2FPnB1g1Tey1B" who="i-6MWLY5JdykMGLLUo96skfp">
              Lena Olsson (v)
            </item>
            <item xml:id="i-RMGYX1XQ6XcU5M9hMX4xap" who="i-2aZQBvMx8o6ihusfvExbt8">
              Alice Åström (v)
            </item>
          </list>
        </div>
      </div>
    </body>
  </text>
</TEI>
