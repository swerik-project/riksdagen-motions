<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202324-SoU-02814">
  <teiHeader>
    <fileDesc>
      <titleStmt>
        <title>med anledning av skr. 2023/24:48 Riksrevisionens rapport om statens arbete med väntetider i vården</title>
        <author corresp="i-XQAzCv28W16uuk7HhQLdZZ">av Anders W Jonsson m.fl. (C)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2023/24:2814 av Anders W Jonsson m.fl. (C)</title>
          <idno type="rdwebb">HB022814</idno>
          <rs type="number">2814</rs>
          <orgName type="comitteeAbbreviation">SoU</orgName>
          <ref type="dokument_url_text">https://data.riksdagen.se/dokument/HB022814/text</ref>
          <ref type="dokument_url_html">https://data.riksdagen.se/dokument/HB022814</ref>
          <ref type="dokumentstatus_url_xml">https://data.riksdagen.se/dokumentstatus/HB022814</ref>
          <ref type="pdf">https://data.riksdagen.se/fil/D2A30F00-12D5-4BBD-8FA0-9BE61FB6B071</ref>
          <ref type="docx">https://data.riksdagen.se/fil/A623F280-3E64-4C13-83E1-46723A83717D</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-XQAzCv28W16uuk7HhQLdZZ</idno>
            <name>Anders W Jonsson</name>
            <state type="partyAffiliation" ref="Q110832">
              <desc>C</desc>
            </state>
          </person>
          <person gender="man">
            <idno>i-546v5KE6tdv62FjUQAxwTc</idno>
            <name>Christofer Bergenblock</name>
            <state type="partyAffiliation" ref="Q110832">
              <desc>C</desc>
            </state>
          </person>
          <person gender="woman">
            <idno>i-TqkCALix3mzcE3yNqV7Nee</idno>
            <name>Martina Johansson</name>
            <state type="partyAffiliation" ref="Q110832">
              <desc>C</desc>
            </state>
          </person>
          <person gender="woman">
            <idno>i-59GzwSB23e1tdcfxS3Mstm</idno>
            <name>Mona Smedman</name>
            <state type="partyAffiliation" ref="Q110832">
              <desc>C</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="committeeProcessing"/>
        <correspAction xml:id="i-14c3BJfZRM36E3akQwWBiJ" type="basedOn"/>
        <correspContext corresp="i-14c3BJfZRM36E3akQwWBiJ">
          <ref>Skrivelse 2023/24:48</ref>
        </correspContext>
        <correspAction xml:id="i-8wcXEzZgrZ7Qiuzb8QnC5r" type="signed"/>
        <correspContext corresp="i-8wcXEzZgrZ7Qiuzb8QnC5r">
          <note type="signatory" corresp="i-XQAzCv28W16uuk7HhQLdZZ"/>
          <note type="signatory" corresp="i-546v5KE6tdv62FjUQAxwTc"/>
          <note type="signatory" corresp="i-TqkCALix3mzcE3yNqV7Nee"/>
          <note type="signatory" corresp="i-59GzwSB23e1tdcfxS3Mstm"/>
        </correspContext>
        <correspAction xml:id="i-183edkEeh5WPrsERZEHxEH" type="submitted">
          <date when="2024-01-19"/>
          <time when="16:26:36"/>
        </correspAction>
        <correspAction xml:id="i-VjJQhkmycjFGqAGnsDgu8t" type="dismissed">
          <date when="2024-01-31"/>
        </correspAction>
        <correspAction xml:id="i-XJ6BMbLWjC27Bmi23Q7Bbi" type="reviewed">
          <date when="2024-01-31"/>
          <time when="12:16:24"/>
        </correspAction>
        <correspAction xml:id="i-9JwK3brUyRcw8BxgDZtNAs" type="referred">
          <date when="2024-02-01"/>
        </correspAction>
        <correspAction xml:id="i-WSPJTHCr5fAdAPo9VQupZb" type="assigned">
          <date when="2024-05-02"/>
          <time when="15:56:49"/>
        </correspAction>
        <correspContext corresp="i-WSPJTHCr5fAdAPo9VQupZb">
          <ref type="assignedTo">Socialutskottet</ref>
        </correspContext>
        <correspAction xml:id="i-4zV9Q2aqQvVRkG6Lu5hp7c" type="behandlas_i"/>
        <correspContext corresp="i-4zV9Q2aqQvVRkG6Lu5hp7c">
          <ref type="uppgift">2023/24:SoU8</ref>
          <ref type="ref_dok_id">HB01SoU8</ref>
          <ref type="ref_dok_typ">bet</ref>
          <ref type="ref_dok_rm">2023/24</ref>
          <ref type="ref_dok_bet">SoU8</ref>
          <ref type="ref_dok_titel">Riksrevisionens rapport om statens arbete med väntetider i vården</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">
          Motion till riksdagen 2023/24:2814 av Anders W Jonsson m.fl.
          (C) med anledning av skr. 2023/24:48 Riksrevisionens rapport om
          statens arbete med väntetider i vården
        </div>
      </div>
      <div type="motBody">
        <div type="motProposal" subtype="förslag">
          <head xml:id="i-646Rt73u2cUFVpNPhmqFvZ">
            Förslag till riksdagsbeslut
          </head>
          <list>
            <item xml:id="i-SNKZXtKXwP3meYH2Xj4cqr" sortKey="Yrkande 1">
              Riksdagen ställer sig bakom det som anförs i motionen om att
              regeringen bör stärka och förtydliga Ivos roll i väntetidsarbetet
              och undanröja hinder för en förstärkt tillsyn och tillkännager
              detta för regeringen.
            </item>
          </list>
          <list>
            <item xml:id="i-LTD635aaJEeFYofjAFHdYw" sortKey="Yrkande 2">
              Riksdagen ställer sig bakom det som anförs i motionen om att
              regeringen bör vidta åtgärder så att den planerade nationella
              vårdförmedlingen, i syfte att avhjälpa de brister som Riksrevisionen
              påpekar, stärker patientens ställning som rättighetsbärare och
              tillkännager detta för regeringen.
            </item>
          </list>
          <list>
            <item xml:id="i-Rkf9shME3hfgdCvEBPqD1G" sortKey="Yrkande 3">
              Riksdagen ställer sig bakom det som anförs i motionen om att
              de brister som Riksrevisionen pekar på bör kunna avhjälpas genom
              att skärpa patientlagen så att patienten kan välja både sluten
              och öppen vård i hela landet och tillkännager detta för regeringen.
            </item>
          </list>
          <list>
            <item xml:id="i-NYsg7FaRw3pf3kpAotM94Q" sortKey="Yrkande 4">
              Riksdagen ställer sig bakom det som anförs i motionen om att
              regeringen inte bör gå vidare med rekommendationen om en försvagad
              vårdgaranti i primärvården och tillkännager detta för regeringen.
            </item>
          </list>
          <list>
            <item xml:id="i-SY7iUJPJN18c8Rq99oPwaM" sortKey="Yrkande 5">
              Riksdagen ställer sig bakom det som anförs i motionen om att
              regeringen bör utforma framtida överenskommelser med SKR om tillgängligheten
              i sjukvården så att de innehåller tydliga, mätbara mål och utgår
              från en analys av horisontella prioriteringar och tillkännager
              detta för regeringen.
            </item>
          </list>
        </div>
        <div type="motContent">
          <head xml:id="i-9pNAEdMddC4HtdbczaR6PC" type="h1">
            Motivering
          </head>
          <p xml:id="i-UWfbWxRD4uwyWd4ZfRzbt9">
            Regeringen redogör i skrivelsen för sin bedömning av Riksrevisionens
            rapport I väntan på vård – ineffektiv statlig styrning för kortare
            köer (RiR 2023:12). Riksrevisionens övergripande slutsats är att
            statens styrningsverktyg vårdgaranti, kömiljard och standar­diserade
            vårdförlopp (SVF) på många sätt inte är effektiva.
          </p>
          <p xml:id="i-DNuoHwzHCNrtWdeTjLAg5t">
            Svensk sjukvård är fantastisk, men under en lång tid har orimligt
            långa väntetider varit ett växande problem. Skillnaderna i väntetid
            mellan olika regioner är stora. Detta gör att ekonomi och bostadsort
            spelar en alltför stor roll för vilken vård man får och när man
            får den. Staten lägger stora resurser på att utjämna skillnaderna
            och korta köerna i syfte att säkerställa en jämlik och högkvalitativ
            sjukvård i hela landet. Resultaten mot­svarar tyvärr inte resursanvändningen.
          </p>
          <p xml:id="i-Xa7Sk1mRXbPnbzteV7XiTt">
            En trygg och mer tillgänglig sjukvård i hela landet förutsätter
            att en större del av de samlade resurserna går till bättre bemannade
            vårdcentraler, utbyggd hemsjukvård och en medicinskt förstärkt
            äldreomsorg i alla kommuner. Andra nyckelsatsningar är bättre
            och jämlika möjligheter till digitala besök, fler ambulansbilar
            med kortare responstid och en förstärkt förlossningsvård. Inte
            minst är en bättre arbetsmiljö och bättre arbets­villkor för personalen
            en avgörande faktor – alltså höjda ambitioner för regionerna både
            som arbetsgivare och som beställare. Det handlar med andra ord
            om ett stort antal faktorer som statens styrningsverktyg behöver
            riktas mot, på ett tillräckligt precist och koordinerat sätt.
            Samtidigt måste styrningen vara obyråkratisk, ge stort utrymme
            för professionerna och ta höjd för lokala skillnader i fråga om
            behov och förutsättningar. Det är självfallet inte enkelt. Vi
            välkomnar därför Riksrevisionens rapport och förväntar oss att
            regeringen tar den på stort allvar.
          </p>
          <head xml:id="i-V6z5tBwfPrk7yLyjr3XyPn" type="h2">
            Regeringen bör stärka och förtydliga Ivos roll i väntetidsarbetet
            samt undanröja hinder för en utökad tillsyn
          </head>
          <p xml:id="i-BPfyGYFXgEJvG1UQ3rUxc4">
            Riksrevisionen påpekar att det idag finns ett flertal hinder
            för att Inspektionen för vård och omsorg (Ivo) ska kunna utföra
            en effektiv och proaktiv tillsyn. Bland annat har Ivo en otydlig
            roll vad gäller tillgänglighet och inte tillgång till de data
            som krävs för en mer strategisk och datadriven tillsyn.
          </p>
          <p xml:id="i-4kbbUzzid6WKV7pjmtNp7c">
            Den otydliga rollen försvårar inte bara myndighetens eget tillsynsarbete
            utan den samlade insatsen för kortare köer. Regioner har under
            det senaste året lagt resurser på rättsliga processer mot myndigheten
            framför att lägga fullt fokus på hur myndighetens rekommendationer
            faktiskt kan genomföras – för patienternas bästa. Men rätt tekniskt
            och juridiskt underlag för en proaktiv roll gentemot regionerna
            kan Ivo spela en viktig förebyggande roll.
          </p>
          <p xml:id="i-A4RbrQ5KD9e4hJt9eGuV5A">
            Mot bakgrund av detta bör regeringen i samråd med Ivo identifiera
            hur hindren för en fullt ut strategisk och riskbaserad tillsyn
            kan undanröjas. Myndighetens roll i vänte­tidsarbetet bör stärkas
            och förtydligas.
          </p>
          <head xml:id="i-U4JduKxn9RU3bnmPq3gjbk" type="h2">
            Utformningen av vårdförmedlingen påverkar möjligheten att avhjälpa
            de brister som Riksrevisionen påpekar
          </head>
          <p xml:id="i-4vDUunfECynZSamKDYWx8Q">
            Riksrevisionen påpekar stora skillnader i regionernas arbete
            med så kallad lotsning, dvs. att hänvisa patienter till andra
            vårdgivare när regionen själv inte erbjuder vård inom ramen för
            vårdgarantin. Till exempel har Region Halland ett eget väntetidskansli
            och använder sig i hög grad av lotsning, medan Region Jönköping
            inte har ett sådant kansli och använder lotsning i låg grad. Att
            vissa patienter inte kan eller inte vill resa till en annan region
            för att få vård motiverar inte att inte alla patienter ska ges
            tydlig informa­tion om deras rättigheter och möjligheter eller
            att informationen och möjligheterna i praktiken skiljer sig åt
            mellan till exempel Halland och Jönköping.
          </p>
          <p xml:id="i-UqqDC7DWFRTujVkS6nTMps">
            Skillnaderna är bara ett exempel på att den patientlag som infördes
            2015 med syftet att stärka patienternas rättigheter och medbestämmande
            har visat sig inte ha haft någon större effekt. Till stor del
            beror detta på att det saknas krav på transparenta och strukturerade
            metoder för att informera om patientens rättigheter och valmöjligheter
            så att patienten enkelt kan få en översikt över alla de vårdgivare
            och vårdtjänster som finnas att nyttja, såväl digitalt som fysiskt.
          </p>
          <p xml:id="i-YXAxg5ZbJx5s9V2DkwE5yd">
            Centerpartiet välkomnar att regeringen har påbörjat arbetet med
            en så kallad nationell vårdförmedling. Inriktningen bör dock justeras.
            Enligt regeringens skrivelse är syftet att ”stödja, effektivisera
            och förenkla regionernas och vårdgivarnas processer och arbetssätt
            för att erbjuda patienter vård hos en annan vårdgivare med ledig
            kapacitet eller kortare väntetider”. För att stärka patienten
            som rättighetsbärare bör dock ett nationellt vård­söksystem vara
            öppet tillgängligt för patienterna. Om en region inte kan uppfylla
            vård­garantin ska patienten lotsas rätt även om det blir dyrare
            för regionen att patienten får vård i en annan del av landet.
            För att säkerställa detta bör patienten själv kunna ta del av
            information om var köerna är kortare.
          </p>
          <p xml:id="i-EQNhSZNi3EgZkZT7BfyrJp">
            Vårdförmedlingen bör därför ha som uppgift både att informera
            patienten om hens rätt enligt den lagstadgade vårdgarantin och
            förmedla information om hur och var patienten kan få vård enligt
            garantin. Även kvalitetsparametrar bör ingå i den tillgäng­liga
            informationen. Vårdförmedlingen bör också tillhandahålla de verktyg
            och kontakt­uppgifter som är nödvändiga för att patienten ska
            kunna kräva sin rätt att bli vidare­remitterad enligt vårdgarantin.
          </p>
          <p xml:id="i-Jxm9LgLTXZoJqGDdYaafXS">
            Regeringen bör mot bakgrund av detta justera och förtydliga uppdragen
            till E‑hälsomyndigheten och Socialstyrelsen om att inrätta en
            nationell vårdförmedling. Samtidigt måste andra hinder, såsom
            brister i statistiken och olika it-system och ersättningssystem,
            identifieras och undanröjas.
          </p>
          <p xml:id="i-HSMDGu8taJ31C18bUyiH22">
            I patientlagen fastslås att patienter har möjlighet att välja
            utförare av offentligt finansierad öppen vård, inom eller utom
            hemregionen, obeaktat väntetiderna. Om patienter i hela landet
            på samma sätt får möjlighet att välja vårdgivare även för specialistbehandling
            och operation kan både offentliga och fristående vårdgivare med
            kortare köer till särskilda behandlingar bistå med att korta köerna
            i hela landet. Med andra ord kan de brister som Riksrevisionen
            pekar på avhjälpas ytterligare genom att patientlagen skärps.
          </p>
          <p xml:id="i-RSKUvFwBJTaP7y8smJntS6">
            Regeringen, som säger sig förespråka valfrihet och mångfald i
            sjukvården, bör utreda detta och återkomma till riksdagen med
            en proposition som har en sådan inriktning.
          </p>
          <head xml:id="i-NtwjW1qe6kwcaMV54S2SEF" type="h2">
            Regeringen bör inte gå vidare med förslaget om en försvagad vårdgaranti
          </head>
          <p xml:id="i-5M6jvEaXeFMPY8kPYBoQMc">
            Vi delar inte Riksrevisionens bedömning om att vårdgarantin i
            primärvården bör försämras genom att maximumväntetiden förlängs
            från tre till sju dagar. Det skulle inte vara i enlighet med de
            höga förväntningar och legitima krav som medborgarna, mot bakgrund
            av den teknologiska utvecklingen, ställer på svensk sjukvård.
            Vi är oroliga för vilka konsekvenser en sådan ändring skulle få
            för regionernas ambitioner för och oerhört viktiga satsningar
            på primärvården.
          </p>
          <p xml:id="i-RcHve2PRkrzhXP9BRdFLmx">
            Regeringen bör därför inte gå vidare med förslaget.
          </p>
          <head xml:id="i-VQRRnrPDHLd7HoR1JrxWsc" type="h2">
            Statlig styrning av vården bör bygga på tydliga, mätbara mål
            och utgå från en analys av horisontella prioriteringar
          </head>
          <p xml:id="i-VpWJwzeJaASrqz4sGCmTLf">
            Riksrevisionen pekar på att den ”nya” kömiljarden är utformad
            på ett effektivare sätt än den ”gamla” och belönar relativ förbättring.
            Samtidigt är det, som regeringen framhåller i sin skrivelse, svårt
            att uttala sig om hur väntetiderna skulle ha utvecklats utan kömiljarden.
          </p>
          <p xml:id="i-PjEcpmuny2gAki3mEbeupz">
            Dagens utformning av kömiljarden bygger på en överenskommelse
            mellan reger­ingen och Sveriges Kommuner och Regioner (SKR). En
            mycket stor del av de statliga satsningarna på sjukvården bygger
            på sådana överenskommelser. Det har även visat sig vara svårt
            att utvärdera och mäta effekten av andra satsningar. Detta är
            principiellt problematiskt och ett ohållbart sätt att disponera
            statens begränsade resurser. Myndig­heten för vård- och omsorgsanalys
            har tidigare rekommenderat regeringen att utforma framtida överenskommelser
            med SKR så att de innehåller tydliga, mätbara mål och utgår från
            en analys av horisontella prioriteringar.
          </p>
          <p xml:id="i-PpZ7ieeCngVzrJDb9SdS8t">
            Regeringen bör mot bakgrund av detta se över överenskommelserna
            och utform­ningen av dessa som verktyg, i syfte att effektivt
            avhjälpa de brister som även Riksrevisionen påpekar i sin rapport.
          </p>
        </div>
        <div type="motSignatures">
          <list>
            <item xml:id="i-QC8TWRZsKJZRgsi2Xa5B1p" who="i-XQAzCv28W16uuk7HhQLdZZ">
              Anders W Jonsson (C)
            </item>
            <item xml:id="i-PN8NhTptGMbJsqeSLUYs5h" who="i-546v5KE6tdv62FjUQAxwTc">
              Christofer Bergenblock (C)
            </item>
            <item xml:id="i-DWj5D48aG3NEvgWra2b9oi" who="i-TqkCALix3mzcE3yNqV7Nee">
              Martina Johansson (C)
            </item>
            <item xml:id="i-QVSiaqxApEpFvuPRfpKhWM" who="i-59GzwSB23e1tdcfxS3Mstm">
              Mona Smedman (C)
            </item>
          </list>
        </div>
      </div>
    </body>
  </text>
</TEI>
