<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201819-UbU-01975">
  <teiHeader>
    <fileDesc>
      <titleStmt>
        <title>Utbildning</title>
        <author corresp="i-76ETKL7PQscJy3dmshR8mr i-36nyxqA7w17acL7s97ha3p">av Lars Mejern Larsson och Mikael Dahlqvist (båda S)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2018/19:1975 av Lars Mejern Larsson och Mikael Dahlqvist (båda S)</title>
          <idno type="rdwebb">H6021975</idno>
          <rs type="number">1975</rs>
          <orgName type="comitteeAbbreviation">UbU</orgName>
          <ref type="dokument_url_text">http://data.riksdagen.se/dokument/H6021975/text</ref>
          <ref type="dokument_url_html">http://data.riksdagen.se/dokument/H6021975</ref>
          <ref type="dokumentstatus_url_xml">http://data.riksdagen.se/dokumentstatus/H6021975</ref>
          <ref type="docx">http://data.riksdagen.se/fil/72F81B3B-3C51-49AE-85C5-742856573606</ref>
          <ref type="pdf">http://data.riksdagen.se/fil/5DD419F8-CF1C-4567-8409-6A2174E1FC1A</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-76ETKL7PQscJy3dmshR8mr</idno>
            <name>Lars Mejern Larsson</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-36nyxqA7w17acL7s97ha3p</idno>
            <name>Mikael Dahlqvist</name>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-MAJMV85vsEzYNMe9py9Un4" type="signed"/>
        <correspContext corresp="i-MAJMV85vsEzYNMe9py9Un4">
          <note type="signatory" corresp="i-76ETKL7PQscJy3dmshR8mr"/>
          <note type="signatory" corresp="i-36nyxqA7w17acL7s97ha3p"/>
        </correspContext>
        <correspAction xml:id="i-72tiLu2qqMBPEY3sAnGFEo" type="submitted">
          <date when="2018-11-29"/>
          <time when="13:34:20"/>
        </correspAction>
        <correspAction xml:id="i-KDZ5vaxxCfASQdEAEsZbVq" type="reviewed">
          <date when="2018-11-29"/>
          <time when="13:46:11"/>
        </correspAction>
        <correspAction xml:id="i-RVCWtLc3TfcPF4WS5R7rQR" type="referred">
          <date when="2018-12-05"/>
        </correspAction>
        <correspAction xml:id="i-UWGjs55cA1eusXu1Bb3YG6" type="assigned">
          <date when="2019-09-27"/>
          <time when="14:26:22"/>
        </correspAction>
        <correspContext corresp="i-UWGjs55cA1eusXu1Bb3YG6">
          <ref type="assignedTo">Utbildningsutskottet</ref>
        </correspContext>
        <correspAction xml:id="i-VifNRJrtepryBeQDSmyjno" type="behandlas_i"/>
        <correspContext corresp="i-VifNRJrtepryBeQDSmyjno">
          <ref type="uppgift">2018/19:UbU11</ref>
          <ref type="ref_dok_id">H601UbU11</ref>
          <ref type="ref_dok_typ">bet</ref>
          <ref type="ref_dok_rm">2018/19</ref>
          <ref type="ref_dok_bet">UbU11</ref>
          <ref type="ref_dok_titel">Gymnasieskolan</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-UTiTV8KQraUaWtENjDGkvr" type="behandlas_i"/>
        <correspContext corresp="i-UTiTV8KQraUaWtENjDGkvr">
          <ref type="uppgift">2018/19:UbU13</ref>
          <ref type="ref_dok_id">H601UbU13</ref>
          <ref type="ref_dok_typ">bet</ref>
          <ref type="ref_dok_rm">2018/19</ref>
          <ref type="ref_dok_bet">UbU13</ref>
          <ref type="ref_dok_titel">Högskolan</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-RMCehqY1Q3sT57xVj7anqC" type="behandlas_i"/>
        <correspContext corresp="i-RMCehqY1Q3sT57xVj7anqC">
          <ref type="uppgift">2018/19:UbU14</ref>
          <ref type="ref_dok_id">H601UbU14</ref>
          <ref type="ref_dok_typ">bet</ref>
          <ref type="ref_dok_rm">2018/19</ref>
          <ref type="ref_dok_bet">UbU14</ref>
          <ref type="ref_dok_titel">Forskning</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-N4jftCKNjjWJZYq17LCqKS" type="behandlas_i"/>
        <correspContext corresp="i-N4jftCKNjjWJZYq17LCqKS">
          <ref type="uppgift">2018/19:KrU9</ref>
          <ref type="ref_dok_id">H601KrU9</ref>
          <ref type="ref_dok_typ">bet</ref>
          <ref type="ref_dok_rm">2018/19</ref>
          <ref type="ref_dok_bet">KrU9</ref>
          <ref type="ref_dok_titel">Folkbildningsfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-zhFJwqGPEgbPVNAcSccRK" type="behandlas_i"/>
        <correspContext corresp="i-zhFJwqGPEgbPVNAcSccRK">
          <ref type="uppgift">2018/19:UbU7</ref>
          <ref type="ref_dok_id">H601UbU7</ref>
          <ref type="ref_dok_typ">bet</ref>
          <ref type="ref_dok_rm">2018/19</ref>
          <ref type="ref_dok_bet">UbU7</ref>
          <ref type="ref_dok_titel">Förskolan</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-AVUGF95bGGUXmA5NPA1z23" type="motHeader">
        <div xml:id="i-Npob81ZwQjqW8LcWQP9DaM" type="motTitle">
          Motion till riksdagen 2018/19:1975 av Lars Mejern Larsson och
          Mikael Dahlqvist (båda S) Utbildning
        </div>
      </div>
      <div xml:id="i-KEBtRDU7dwQKfd6g2EMH8E" type="motBody">
        <div xml:id="i-7yVJVtt6So2W4CAHToktup" type="motProposal" subtype="förslag">
          <head xml:id="i-Pv4EHjdPohmY9dzhiRvSaM">
            Förslag till riksdagsbeslut
          </head>
          <list xml:id="i-9CtA5yxX6tWbKBc59v5tu9" style="ol">
            <item xml:id="i-WgNXYrrqEDniJxSfRZ3XGS">
              Riksdagen ställer sig bakom det som anförs i motionen om behovet
              av ett förskolelyft och tillkännager detta för regeringen.
            </item>
            <item xml:id="i-R6X7tLx1LARpUq23MBC2uW">
              Riksdagen ställer sig bakom det som anförs i motionen om utbildningens
              betydelse för fler i arbete och tillkännager detta för regeringen.
            </item>
            <item xml:id="i-4AP6wQybx34pEQSNR8b5ht">
              Riksdagen ställer sig bakom det som anförs i motionen om att
              beakta arbetsmarknadsregionens behov vid dimensionering av högskoleplatser
              och andra utbildningsplatser och tillkännager detta för regeringen.
            </item>
            <item xml:id="i-8iiPxQWM29mDNjgu1wRwq1">
              Riksdagen ställer sig bakom det som anförs i motionen om behovet
              av en stark folkbildning med aktiva studieförbund och folkhögskolor
              och tillkännager detta för regeringen.
            </item>
            <item xml:id="i-JQq5YKek2YfqvRMPbPb6Hr">
              Riksdagen ställer sig bakom det som anförs i motionen om att
              forskningen ska vara en drivmotor både i samhället och i näringslivet
              och tillkännager detta för regeringen.
            </item>
          </list>
        </div>
        <div xml:id="i-Rc9jdYZmoY2qPr4rkWkzZX" type="motContent">
          <head xml:id="i-Tsp6JCJ1SGzLiZtYe1bBRW" type="h1">
            Motivering
          </head>
          <p xml:id="i-Cj4CeZ7Qad5LRiDD3TwL48">
            Grunden för vårt välfärdssamhälle är att alla som kan jobba också
            ska jobba. Vi lever i en tid där utvecklingen går oerhört snabbt
            och med ny teknik och artificiell intelligens väntas de närmaste
            100 åren av utveckling motsvara de senaste 20 000 åren. Det kommer
            såklart också innebära en förändrad arbetsmarknad och att vi dessutom
            kommer leva allt längre. I en sådan hög förändringstakt krävs
            det att politiken gör allt som krävs för att möta framtidens utmaningar.
          </p>
          <p xml:id="i-GLZV9jc5Jf8zycn7s3AcFs">
            En sådan utmaning är utbildning och möjligheten att utbilda sig
            genom hela livet. När nya arbetstillfällen tillkommer och andra
            försvinner måste samhället vara rustat så att människor kan byta
            och ta nya jobb. Därför kommer en robust och tillgänglig utbildningssektor
            vara oerhört viktig för framtiden.
          </p>
          <head xml:id="i-VZnjYuy4erJQfFEhQUBrXU" type="h2">
            Utbildning som naturlig väg till arbete
          </head>
          <p xml:id="i-9zhKF6GQb9xojSuc2kk9ji">
            Hela skolsystemet, från förskola till högskola och universitet,
            måste utgå från principen om tillgänglighet och att bryta klassklyftor.
            Målet är en egen försörjning vilket är nyckeln till att känna
            sig fri och kunna göra egna livsval. Därför behöver ungdomar få
            stöd i att etablera sig i samhället och bli självständiga vuxna.
            Arbetet för att detta ska kunna ske måste börja i skolans tidiga
            år där barngrupperna i dag är alltför stora. Arbetet ska sedan
            fortsätta i högstadiet och i gymnasieutbildningen där elevernas
            och lärarnas arbetssituation måste förbättras.
          </p>
          <p xml:id="i-Ps7YP56f7Q4FL5DQMAMGSn">
            Förskolan är en central del av vårt skolsystem och vårt starka
            samhälle. Det är tydligt att deltagande i förskolan också har
            positiva effekter på barnens lärande längre fram i skolan. För
            att denna positiva effekt ska nå fler och utvecklas är det viktigt
            att förskolan bottnar i pedagogik. Därför behöver förskolan utvecklas
            ytterligare så att alla barn får ta del av en verksamhet som stimulerar
            till lärande och utveckling.
          </p>
          <p xml:id="i-Nyq3EXsSKCbewsqEdSqjbp">
            För att detta ska vara möjligt bör regeringen verka för att minska
            barngrupperna i förskolan och i grundskolan. Alla barn och unga
            ska bli sedda och känna trygghet. Under förra mandatperioden återinförde
            den S-ledda regeringen riktmärken för barngruppernas storlek i
            förskolan. Riktmärket har resulterat i de minsta barngrupperna
            på decennier, högre personaltäthet och en högre andel legitimerade
            förskollärare. Det finns därmed klara skäl till att riktmärket
            bör kvarstå samtidigt som investeringarna i förskolan och förskollärar-
            och barnskötarutbildningarna också bör öka. Ett förskolelyft med
            fler anställda och mindre barngrupper bör därför övervägas.
          </p>
          <p xml:id="i-8G22Hvn9eLwnLC42VZ5Cxu">
            Om förskolan och grundskolan ska kunna utvecklas finns det flera
            utmaningar som måste lösas. Först och främst är det viktigt att
            poängtera att det är lärarna som är skolans viktigaste resurs,
            inte politikerna. Lärarna behöver få ökad arbetsro och ett större
            förtroende för att utföra sitt arbete. Det regeringen bör överväga
            är att som komplement till lärarna inrätta lärarassistenter som
            kan ta de arbetsuppgifter som lärarna idag utför men som inte
            kräver lärarkompetens. Även här är det viktigt med fler lärare
            per elev. Under den tidigare S-ledda regeringens mandatperiod
            anställdes 28 000 fler i skolan. En viktig förstärkning av skolan,
            men ytterligare satsningar behövs för att varje barn och ungdom
            ska kunna få rätt stöd och möjlighet att klara skolan. Alltför
            många elever går ut skolan utan fullständiga betyg. Därför är
            det bra om regeringen prioriterar en fortsatt satsning på lovskolan
            som komplement till andra satsningar.
          </p>
          <p xml:id="i-9Ke6TwowpvmfZSdnfYvkkG">
            I vårt Sverige ska alla som kan jobba också jobba. Målet för
            skolan ska vara både stärkt kompetens och att kunskapen ska leda
            fram till ett arbete. Kopplingen mellan utbildning och arbete
            är stark på dagens arbetsmarknad då arbetslösheten är som störst
            bland kompetenssvaga grupper. En stor del av problematiken bygger
            på att många ungdomar saknar en fullständig gymnasieexamen. Skolan
            måste hänga med i samhällsutvecklingen och ansträngningar bör
            göras för att alla unga ska slutföra en gymnasieutbildning.
          </p>
          <head xml:id="i-4HjE5zDh7gZGhwvyfZr79C" type="h2">
            Sverige ska konkurrera med välutbildad arbetskraft
          </head>
          <p xml:id="i-V4iLo7t6iQWUBprCvd7Qry">
            Sverige ska konkurrera med bra innovationsklimat, öppenhet för
            nya idéer och förmåga att ställa om produktionen. Politiska vägval
            skapar möjligheter för människor. Fördelningspolitik har historiskt
            sett skapat möjligheter, laglig rätt till studier, särskilt studiestöd
            för vuxna, statsbidrag för uppsökande rekryteringsverksamhet med
            mera. EU-siffror visar att 2020 har högutbildades arbetstillfällen
            ökat med 16 miljoner och lågutbildades minskat med 12 miljoner.
            Det visar att om vi ska fortsätta vara en konkurrenskraftig ekonomi
            krävs utbildningsinsatser.
          </p>
          <p xml:id="i-L5GS2h3vi48wDCUcA8P69F">
            Politiken har här en viktig uppgift när det gäller att få fler
            med låg socioekonomisk bakgrund att välja högre utbildning. Trots
            insatser över åren för att öppna högskolan för personer från hem
            utan studietradition finns alltjämt en stor social snedrekrytering.
          </p>
          <p xml:id="i-LkAU63gVJTpohMyetXN6iE">
            Ett första steg är att ge möjligheter till högre utbildning till
            de hundratusentals svenskar som idag endast har grundskoleutbildning
            eller har hoppat av gymnasiet i förtid. Det får till följd att
            det finns ett behov av att komplettera sina studier även senare
            i livet. I år firar komvux 50 år, en andra chans som betytt mycket
            för många svenskar. Möjligheterna till vuxenutbildning och komplettering
            behöver bli fler så att fler ska kunna läsa upp sina betyg.
          </p>
          <p xml:id="i-FAT2bAG2Kq7v6xNZC9mQfT">
            Det finns utbildningsanordnare som arbetar långsiktigt för att
            bryta den sociala snedrekryteringen till den högre utbildningen.
            Karlstads universitet har bland annat en verksamhet som de kallar
            för Barnens universitet. Forskare och lärare presenterar sina
            ämnen på ett lättillgängligt sätt, vilket har väckt ett stort
            intresse bland barn och ungdomar. Resultatet visar att fler ungdomar
            från icke studievana hem söker sig till högre utbildning efter
            att ha deltagit i Barnens universitet. Det kan också vara ett
            viktigt verktyg för att bryta könssegregerade utbildningsval.
          </p>
          <p xml:id="i-8z6A6Uf9wVNBwBtCBshvi7">
            Det finns även många som vill studera på universitet eller högskola
            men som har svårt att klara pendling mellan hem och studier. För
            att underlätta fortsatta studier bör fler kommuner starta lärcentra
            för distansutbildningar inom både högskola och yrkeshögskola.
          </p>
          <p xml:id="i-3VLFgh4PsfPbeqgSsoqsJb">
            Antalet högskoleplatser och andra studieplatser bör inte bara
            dimensioneras utifrån ungdomskullarnas storlek utan också utifrån
            arbetsmarknadsregionens behov. I Värmland har vi i jämförelse
            med riket låg utbildningsnivå och samtidigt en kunskapsintensiv
            arbetsmarknad. Här skulle ökade satsningar och fler studieplatser
            vara ett sätt att få fler i arbete.
          </p>
          <p xml:id="i-Grmk1YybiZsaKxvDm5yfoA">
            Det är även viktigt att snabbt kunna få sin kompetens bedömd.
            Det gäller framför allt de som kommit och kommer till Sverige
            från andra länder med gedigna kompetenser i form av yrkeskunskaper
            eller akademisk kunskap. Den ryggsäck av kunskap de bär med sig
            behöver tas tillvara och det är därför viktigt att snabba på valideringsinsatser
            och möjligheter till praktik inom det yrkesområde som de nyanlända
            har sina kunskaper i, medan de får möjlighet att komplettera det
            som behövs med olika utbildningsinsatser.
          </p>
          <head xml:id="i-StDU9ziE6mpfhcJs6fZhyS" type="h2">
            Folkbildning – ett viktigt instrument för inkludering
          </head>
          <p xml:id="i-FgB3qsyYbLRRLhi6AC7MZJ">
            När utbildning diskuteras glöms folkbildningen oftast bort. Folkbildningen
            är ett viktigt instrument för att få samhället att hålla ihop.
            Ett exempel är att det under flyktingmottagandet var studieförbunden
            och folkhögskolorna som axlade ansvaret för integration och utbildning
            i svenska språket. Folkbildningen är viktig både för civilsamhället
            och för vuxenutbildningen. Civilsamhället får ett tillskott av
            mångfald, demokrati och ökat kulturdeltagande. Vi ser det också
            som betydelsefullt att folkhögskolornas kursutbud och pedagogik
            används för att möta nya grupper med nya behov, erfarenheter och
            kunskaper. Med anledning av ovanstående bör regeringen verka för
            en fortsatt stark folkbildning med aktiva studieförbund och folkhögskolor.
          </p>
          <head xml:id="i-Ks8WS9Y6Q9rjzaHHZLUmjQ" type="h2">
            Utbildning som verktyg för jämställdhet
          </head>
          <p xml:id="i-2f6AaXC2peA9oN9iWdJcjW">
            Tidigare i motionen beskrevs hur utbildning är ett viktigt redskap
            för att bryta klassklyftor. På samma sätt gäller det att bryta
            traditionella könsmönster. Sverige har i internationell jämförelse
            en starkt könssegregerad arbetsmarknad. Samtidigt finns det många
            studier som visar att mångfald mellan kön och bakgrund bland medarbetarna
            är lönsamt för företagen. Segregationen är också till viss del
            en bakgrund till att kvinnor fortfarande tjänar sämre än män.
            Frågan är viktig för Sveriges konkurrenskraft och det finns många
            utmaningar som regeringen behöver ta tag i. Det handlar om allt
            från att belysa likabehandling i tidig ålder till praktikmöjligheter
            i olika branscher både för att få unga att se nya yrkesvägar och
            för att kunna fylla den kompetensbrist som flera branscher står
            inför.
          </p>
          <p xml:id="i-7zWWE4rC6UwXVyTvdDAmgp">
            Utmaningarna för ett jämställt arbetsliv är inte bara ett problem
            för det privata näringslivet utan samma strukturer finns i den
            offentliga sektorn. Ett tydligt exempel är inom den högre utbildningen
            där kvinnor är överrepresenterade bland studenterna. Trots detta
            är 73 % av professorerna av manligt kön. Andelen kvinnliga professorer
            ökar visserligen, men alldeles för sakta. Som vanligt handlar
            det inte om kronor och ören utan om attityder, beteenden och normer
            som behöver förändras.
          </p>
          <head xml:id="i-24HpWJLG1x3ZGU3YGMKcST" type="h2">
            Forskning lägger pusslet för framtiden
          </head>
          <p xml:id="i-JuhiW6SGe6yvXPGgA59BHL">
            I ett starkt samhälle fyller forskningen en viktig funktion för
            samhällets utveckling. Det är tack vare forskning som exempelvis
            mediciner och ny teknik kunnat utvecklas. Sverige ska konkurrera
            med kunskap och inte låga löner. Det kräver att vi ligger i topp
            när det kommer till nya innovationer och arbetstillfällen. En
            del i det är att vara en ledande kunskaps- och forskningsnation.
            Något som bör återspeglas i hela landet. Därför är det viktigt
            att möjlighet till forskningsresurser ges till samtliga universitet.
            Hela landet ska delta i den främsta internationella kunskapsutvecklingen
            och främja ett konkurrenskraftigt svenskt näringsliv. Investeringar
            i utbildning, forskning och innovation rustar Sverige för morgondagens
            utmaningar.
          </p>
          <p xml:id="i-2M2PnrpREZFEMWzdd48Sr6">
            Här krävs långsiktighet och samverkan över de partipolitiska
            gränserna om forskningen ska ges stabila förutsättningar att leverera
            goda resultat. Forskningen i Sverige ska erbjuda både framstående
            grundforskning och framtidsinriktad tillämpad forskning. Om svenska
            företag ska kunna konkurrera med kunskap krävs även att forskning
            kan omvandlas i praktiska idéer och handlingar. Därför är det
            bra när forskning sker i nära samverkan mellan näringsliv och
            akademi.
          </p>
          <p xml:id="i-Wqp26meuAmQ29wqA7FyUkm">
            Forskningen ska vara en drivmotor både i samhället och i näringslivet.
            Därför är det oerhört viktigt med samverkan mellan akademi, näringsliv
            och samhällets institutioner. Nyare universitet som Karlstads
            har varit duktiga på detta och lärosätena har blivit en regional
            drivkraft i hela regionen. Samverkan bör vara ett krav för universitet
            och högskolor då fler forskningsresultat behöver bli nya innovationer
            och komma samhället till nytta.
          </p>
        </div>
        <div xml:id="i-UYyPrh84h3B61RhtGxoDm4" type="motSignatures">
          <list xml:id="i-NCFrwcZEdP4VhYDs6TEhn1">
            <item xml:id="i-7dteVwxodVGKbR6Z36KaDK" who="i-76ETKL7PQscJy3dmshR8mr">
              Lars Mejern Larsson (S)
            </item>
            <item xml:id="i-HwoTsJK8fm3WQkVqgjwv2c" who="i-36nyxqA7w17acL7s97ha3p">
              Mikael Dahlqvist (S)
            </item>
          </list>
        </div>
      </div>
    </body>
  </text>
</TEI>
