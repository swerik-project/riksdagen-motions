<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1970/mot_1970__fk__1037/mot_1970__fk__1037-001.pdf"/>
      <fw>
        Motion i Första kammaren, nr 1037 år 1970 11
      </fw>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Nr 1037
          </p>
          <p>
            Av herr Pettersson, Harald, m. fl., i anledning av Kungl. Maj:ts
            proposition nr 37, angående samordning av veterinär- högskolans
            verksamhet med annan forskning och ut- bildning m. m.
          </p>
          <p>
            (Lika lydande med motion nr 1196 i Andra kammaren)
          </p>
          <p>
            I Kungl. Maj:ts proposition nr 37 år 1970, angående samordning
            av ve- terinärhögskolans verksamhet med annan forskning och utbildning
            m. m., framhålles att husdjursskötseln kommer att behålla sin
            dominerande plats inom den svenska jordbruksnäringen. En ökad
            medverkan från veterinär- medicinsk sida framhålles som ofrånkomlig
            om vårt lands husdjursskötsel skall kunna följa med i den snabba
            utvecklingen och nya metoder kunna tas i användning utan risk
            för försämrat hälsotillstånd hos djuren. Depar- tementschefen
            påpekar att den diskussion om husdjurens miljö som under senare
            år förts inte minst har påvisat behovet av en sådan medverkan.
            I propositionen framhålles betydelsen av en fortsatt samförläggning
            av ve- terinärhögskolan och veterinärmedicinska anstalten och
            att principbeslut om lokalisering av anstalten bör fattas samtidigt
            med beslutet om högsko- lans lokalisering. Departementschefen
            framhåller att han delar den upp- fattning som från veterinärhögskolans
            sida framhållits om angelägenhe- ten av att veterinärhögskolan
            i ökad omfattning bör ges möjlighet att ut- nyttja det rika djurmaterialet
            i Skaraborgs län. Departementschefen anser att det särskilt bör
            utredas i vilka former detta bör ske. Departementsche- fen framhåller
            vidare att en kommitté bör få i uppdrag att utreda de frå- gor
            som sammanhänger med omlokaliseringen av högskolan och anstalten.
            För svenskt jordbruk är det utomordentligt angeläget att den veterinär-
            medicinska utbildningen gör de blivande veterinärerna väl förtrogna
            med bekämpandet och förebyggandet av de mångskiftande sjukdomsproblem
            som uppträder under praktiska förhållanden vid olika produktionstyper
            för varje djurslag. Den fortgående urbaniseringen av Stockholm-—Uppsa-
            la-området har emellertid skapat en kris för den husdjurskliniska
            utbild- ningen. Veterinärhögskolans i Stockholm praktikområde
            sträcker sig redan nu till 7 km från Uppsala utan att ge tillräckligt
            klinikunderlag. Veterinär- högskolans lärare och studentkår, Sveriges
            veterinärförbund liksom Sve- riges förenade studentkårer har i
            olika sammanhang framhållit att det är
          </p>
          <pb facs="riksdagen-motions-pdf/data/1970/mot_1970__fk__1037/mot_1970__fk__1037-002.pdf"/>
          <fw>
            12 Motion i Första kammaren, nr 1037 år 1970
          </fw>
          <p>
            utsiktslöst att få en acceptabel och långsiktig lösning av klinikmaterial-
            problemet genom en förläggning av klinikundervisningen till Uppsalaom-
            rådet. Sveriges förenade studentkårer (SFS) och veterinärhögskolans
            studentkår (VMF) har hos statsmakterna begärt att planering för
            genom- förande av klinisk undervisning omedelbart skall ske för
            att den kliniska undervisningen skall bli acceptabel. Båda dessa
            studentorganisationer har hävdat att, oavsett om veterinärhögskolan
            skall förläggas till Stockholm eller Uppsala, en fältstation i
            ett djurrikt område måste inrättas. SFS och VMF har hos Kungl.
            Maj:t anhållit att en veterinärmedicinsk expertgrupp bör få Kungl.
            Maj:ts uppdrag att i god tid före början av läsåret 1970/71 verkställa
            en planering av försöksverksamhet med klinisk utbildning i Skara.
            Av proposition nr 37 framgår att jordbruksministern avser att
            åter- komma till Kungl. Maj:t i frågan om hur det rika djurmaterialet
            i Skara- borgs län skall kunna utnyttjas av veterinärhögskolan.
            Det faktum att veterinärstudenterna i allt större utsträckning
            rekryte- ras från icke jordbrukarhåll gör att de får ett väsentligt
            större behov av kontakt med de praktiska problemen i modern svensk
            husdjursskötsel. Den förkortning av studietiden som nyligen genomförts
            vid veterinärhögskolan ökar svårigheten härmed. Statsrådets uttalande
            i propositionen om bety- delsen av att veterinärhögskolan i ökad
            utsträckning bör få tillgång till det rika djurmaterialet i Skaraborgs
            län visar att det nya sätt att värdera den praktiska insikten
            och erfarenheten, som undervisningsministern nyligen framhållit
            som väsentlig då det gäller den medicinska utbildningen, även
            delas av jordbruksministern för veterinärmedicinens vidkommande.
            Prin- ciperna för den nuvarande studentrekryteringen enbart efter
            betygspoäng är föremål för stark kritik. Ännu för några år sedan
            ansågs den praktiska utbildningen kunna helt negligeras till förmån
            för teoretiska kunskaper. Denna syn kommer också till synes i
            1965 års veterinärmedicinska utred- ningsuttalande om den kliniska
            utbildningen. Utredningen anför nämligen (s. 8i propositionen)
            att om man ser lokaliseringsfrågan enbart från klinik- materialsynpunkt
            så finner man de lämpligaste förläggningsorterna i de sydligaste
            länen och i Skaraborgs län men att hänsynstagande till klinik-
            materialet enligt utredningens mening icke bör föranleda en lokalisering
            som ej tillfredsställer kraven på vetenskaplig miljö och integrering
            med närbesläktad forskning och utbildning. Det synes undertecknade
            synner- ligen angeläget att inte denna förlegade syn på den praktiska
            utbildning- ens betydelse får sätta sin prägel på utformningen
            av den framtida vete- rinärutbildningen utan att det av departementschefen
            uttalade behovet för veterinärhögskolan, att i ökad utsträckning
            få tillgång till det diffe- rentierade djurmaterialet i Skaraborgs
            län, tillgodoses genom ett omedel-
          </p>
          <pb facs="riksdagen-motions-pdf/data/1970/mot_1970__fk__1037/mot_1970__fk__1037-003.pdf"/>
          <fw>
            Motion i Första kammaren, nr 1037 år 1970 13
          </fw>
          <p>
            bart igångsättande av försöksverksamhet med klinisk utbildning
            vid en fältstation i Skara. Härmed bör noteras att de studerande
            vid veterinärhögskolan ansett den praktisk-kliniska utbildningen
            så värdefull, att de klart uttalat att de hellre vidkänns olägenheten
            med studier på två orter än avstår från den fullgoda kliniska
            utbildningen. Veterinärhögskolan är ansvarig för djursjukvården
            i sitt praktikom- råde oavsett om verksamheten kombineras med
            utbildning av studenter eller ej. Vid den tidigare tillämpade
            studieordningen förekom utbildning i ambulatorisk klinisk djursjukvård
            under hela året. Vid den nu tillämpade studieordningen med sammanhållna
            årskurser, som är en följd av den för- kortade studietiden, kan
            ej sådan utbildning ske under hela året. Det inne- bär att skolans
            lärare tidvis utnyttjas för djursjukvård som i ett normalt veterinärdistrikt.
            Som ovan framhållits är klinikmaterialtillgången otillräcklig
            i såväl det nuvarande Stockholms- som Uppsalaalternativet. Härtill
            kommer att redan under läsåret 1970/71 antalet studenter i de
            aktuella kliniska äm- nena ökar till 40 och året därefter till
            50. Detta medför ett väsentligt ökat behov icke blott av kliniskt
            material utan även av lärare för den ambula- toriska kliniska
            undervisningen, något som tidigare framhållits av veteri- närhögskolans
            lärare och studenter. Vid en försöksverksamhet med fältstation
            i Skaraområdet kan man re- pliera på tre eller, om så skulle behövas,
            fyra veterinärdistrikt, vilkas in- nehavare förklarat sig villiga
            att meddela klinisk undervisning i samband med den praktiska djursjukvården.
            Under de perioder då undervisning ej pågår skulle dessa veterinärer
            i vanlig ordning fungera som distriktsve- terinärer. För statsverket
            skulle detta innebära att utgifterna för lärare och bilar kan
            nedbringas samtidigt som kvalitén på undervisningen genom kortare
            restider och tillgång till ett rikt och inte minst väl differentierat
            kliniskt material väsentligt förbättras. Inte minst skulle utbildningen
            effektiviseras genom att det av departe- mentschefen poängterade
            behovet av slakteri för den kliniska undervis- ningen kan tillgodoses.
            Skaraborgs slakteri i Skara, som är landets största nötboskapsslakteri
            och som har en mycket stor tillförsel även av svin, er- bjuder
            rik tillgång på undervisningsmaterial. Från statsfinansiell synpunkt
            intressant är att sanitetsslaktavdelningen — som är unik i landet
            — vid uppförandet år 1963 utformades med tanke på att lokalerna
            även skulle kunna utnyttjas för veterinärmedicinsk undervisning.
            Härtill kommer att fjäderfäslakteriet i Skara inom kort — vid
            sidan av det i Tranås — torde
          </p>
          <pb facs="riksdagen-motions-pdf/data/1970/mot_1970__fk__1037/mot_1970__fk__1037-004.pdf"/>
          <fw>
            14 Motion i Första kammaren, nr 1037 år 1970
          </fw>
          <p>
            bli det för veterinärmedicinsk undervisning i Stockholm-—Uppsala-områ-
            det närmast tillgängliga. Landets enda charkuteri- och konservfabrik
            för fjäderfäkött ligger dessutom i Skara. En av landets största
            seminstationer ligger vidare i Skara, vilket torde vara av väsentlig
            betydelse för såväl forskning som undervisning inom området obstetrik-gynekologi.
            För Stockholm-—Uppsala-området ligger den närmaste seminstationen
            10 km söder om Eskilstuna. Med hänsyn till vad departementschefen
            anför om utredning i särskild ordning av den framtida utformningen
            och lokalise- ringen av hovslagarutbildningen bör påpekas att
            närvaron av en välutrus- tad veterinärklinik i Skara med filial
            på den 8 km bort belägna travbanan Axevalla väsentligt underlättar
            undervisningen i hovsjukdomar. Härtill kommer värdet av denna
            klinik för den ambulatoriska verksamheten då det gäller inremittering
            av sjukdomsfall inom samtliga djurslag för rönt- genundersökning,
            kirurgisk behandling etc. Oavsett i vilket tillräckligt djurtäta
            område i landet den nödvändiga kli- niska undervisningen förlägges
            kommer investeringskostnader att krävas. Det faktum att folkskoleseminariet
            i Skara skall nedläggas år 1973 gör att synnerligen lämpliga lokaler
            i direkt anslutning till övriga veterinärmedi- cinska institutioner
            i Skara inom kort blir tillgängliga. Genom den av stats- makterna
            aviserade nedskärningen i intagningen kommer i själva verket redan
            under hösten 1970 vissa utrymmen att bli disponibla i seminariets
            lokaler. Detta torde medföra att investeringskostnaderna vid en
            förlägg- ning av försöksverksamhet med fältstation i Skara jämfört
            med varje an- nan plats torde bli väsentligt lägre. Härtill kommer
            den väsentligt ökade effektiviteten genom den utomordentligt goda
            tillgången på ett allsidigt djurmaterial och redan etablerade
            institutioner i Skara, vilket departe- mentschefen påpekar i propositionen
            och tillmäter stort värde. Exempel på dessa och andra är veterinärinrättningen,
            veterinärhögskolans försöks- gård med dess försöksavdelning och
            kliniska laboratorium, veterinärhög- skolans institution för sjukdomsgenetik
            och husdjurshygien, Skaraavdel- ningen, AB Laboratorietjänsts
            bakteriologiska och patologanatomiska la- boratorium, lantbrukskemiska
            kontrollstationen, slakteriets bakteriologi- ska laboratorium
            m. m. Vi har under hand inhämtat upplysningar som ger vid handen
            att Skara stad har möjlighet att redan under läsåret 1970/71 anvisa
            lägenheter i sta- den för samtliga de studerande som önskar sådana.
            Med hänvisning till det anförda hemställes, att riksdagen vid
            behandlingen av proposition nr 37 måtte besluta 1. att försöksverksamhet
            med fältstation i Skara startas år 1971; samt
          </p>
          <pb facs="riksdagen-motions-pdf/data/1970/mot_1970__fk__1037/mot_1970__fk__1037-005.pdf"/>
          <fw>
            Motion i Första kammaren, nr 1087 år 1970 15 2. att i avvaktan
            på bl. a. försöksverksamhetens resultat skjuta på det slutgiltiga
            ställningstagandet till frågan om den framtida lokaliseringen
            av veterinärhögskolan och sta- tens veterinärmedicinska anstalt.
          </fw>
          <p>
            Stockholm den 1 april 1970
          </p>
          <p>
            Harald Pettersson (cp) G. Ivar Virgin (m) Ingrid Segerstedt Wiberg
            (fp)
          </p>
          <p>
            Alfa Boktryckeri AB, Sthlm 1970
          </p>
        </div>
      </div>
    </body>
  </text>
</TEI>
