<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200203-KU-00268">
  <teiHeader>
    <fileDesc>
      <titleStmt>
        <title>Reformering av presstödet</title>
        <author corresp="i-44hG22iaE6LAaX8WoMPPk3">av Mats Einarsson m.fl. (v)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Reformering av presstödet</title>
          <idno type="rdwebb">GQ02K268</idno>
          <rs type="number">K268</rs>
          <orgName type="comitteeAbbreviation">KU</orgName>
          <ref type="dokument_url_text">http://data.riksdagen.se/dokument/GQ02K268/text</ref>
          <ref type="dokument_url_html">http://data.riksdagen.se/dokument/GQ02K268</ref>
          <ref type="dokumentstatus_url_xml">http://data.riksdagen.se/dokumentstatus/GQ02K268</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-44hG22iaE6LAaX8WoMPPk3</idno>
            <name>Mats Einarsson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-5CH7vHLGXLfDB5Tn7xx95V</idno>
            <name>Siv Holma</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-KnfRfemwD98TyCA1A8KCeX</idno>
            <name>Peter Pedersen</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-SxwXtVqzR6fyXB2uQfozAQ</idno>
            <name>Per Rosengren</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-Qa1ZufD1xJDN43bJxjLRPB</idno>
            <name>Tasso Stafilidis</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-7Gy2xwC7Jyimjy9QTKnQEf</idno>
            <name>Rossana Valeria D.</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-2aZQBvMx8o6ihusfvExbt8</idno>
            <name>Alice Åström</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-M4ncDghm4gq4UHGKv458PG" type="signed"/>
        <correspContext corresp="i-M4ncDghm4gq4UHGKv458PG">
          <note type="signatory" corresp="i-44hG22iaE6LAaX8WoMPPk3"/>
          <note type="signatory" corresp="i-5CH7vHLGXLfDB5Tn7xx95V"/>
          <note type="signatory" corresp="i-KnfRfemwD98TyCA1A8KCeX"/>
          <note type="signatory" corresp="i-SxwXtVqzR6fyXB2uQfozAQ"/>
          <note type="signatory" corresp="i-Qa1ZufD1xJDN43bJxjLRPB"/>
          <note type="signatory" corresp="i-7Gy2xwC7Jyimjy9QTKnQEf"/>
          <note type="signatory" corresp="i-2aZQBvMx8o6ihusfvExbt8"/>
        </correspContext>
        <correspAction xml:id="i-wYdqTPc6uigJT3yu96cD4" type="referral">
          <date when="2002-10-30"/>
        </correspAction>
        <correspAction xml:id="i-Dewa3KBxeAY3PTGFhFgd5z" type="dismissal">
          <date when="2002-10-30"/>
        </correspAction>
        <correspAction xml:id="i-LkTLBRvk6yXcUribZRqbD9" type="submission">
          <date when="2002-10-23"/>
        </correspAction>
        <correspAction xml:id="i-XeVkc2wKxgeAVqLDXKADTi" type="assigned"/>
        <correspContext corresp="i-XeVkc2wKxgeAVqLDXKADTi">
          <ref type="assignedTo">Konstitutionsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200203/mot_200203_K_0268/mot_200203_K_0268-0001.pdf"/>
      <div xml:id="i-121f57sbuQvpHGTdE8yko9" type="motHeader">
        <div xml:id="i-NkosqUkvJpWbYU2mXjp5dW" type="motTitle"/>
        <div xml:id="i-7wRdTM77rVSpYfJkZ755FB" type="motSubmissionInfo"/>
      </div>
      <div xml:id="i-NPB9y6dLTMRZZ33FqmNMKc" type="motBody">
        <div xml:id="i-3GUVvMuM4CfDSEvbUx5grr">
          <p xml:id="i-KQncpVMEEGgCh3aFhJ14Sg">
            2002/03 mnr: K268 pnr: v962
          </p>
          <p xml:id="i-5CG6aDE1Nhj6yteU17nxZ9">
            Motion till riksdagen 2002/03:K268
          </p>
          <p xml:id="i-CBGWoxpkbGWxPm7X9R3Hhb">
            av Mats Einarsson m.fl. (v)
          </p>
          <p xml:id="i-USM5zXMUjbPCy6HK2BJZDW">
            Reformering av presstödet
          </p>
          <p xml:id="i-PFLtrUZd69RaA4HTZQ9Vcf">
            Förslag till riksdagsbeslut
          </p>
          <p xml:id="i-Ucb1W449TkXbyyVbTQocW9">
            Riksdagen tillkännager för regeringen som sin mening vad som
            i motionen anförs om behovet av en allsidig utredning av presstödet,
            antingen i särskild ordning eller inom ramen för en bredare massmedieutredning.
          </p>
          <p xml:id="i-7MgjaroK9dyJaaWYvbBK29">
            Stockholmsregionens medieskugga
          </p>
          <p xml:id="i-prFRtHCiabuoePLi8hUp6">
            Medieforskarna Lars Nord och Gunnar Nygren avslutar sin undersökning
            Medieskugga (Atlas 2002) med ett citat av Thomas Jefferson från
            1787: Were it left to me to decide whether we should have a Government
          </p>
          <p xml:id="i-V4qjytLvUxvyWz9GwViC1Z">
            without Newspapers, or Newspapers without a Government, I should
            not hesitate a moment to prefer the latter.
          </p>
          <p xml:id="i-Hz9Eq9KGokVAJPiedTom9i">
            Nord och Nygren kommenterar:
          </p>
          <p xml:id="i-SiNba6nkReLM9uKryQKftC">
            Om USA:s tredje president hade bott i Botkyrka eller Upplands
            Väsby 2002 hade han med all säkerhet varit mycket missnöjd med
            sakernas tillstånd.
          </p>
          <p xml:id="i-W3YmBhTjo8mkeZ3KKxLk4e">
            Stockholms kranskommuner — och i viss mån Stockholms kommun själv
            — är i stor utsträckning samhällen som saknar egna massmedier
            och en lokal nyhetsbevakning, ”Government without Newspapers”.
            I resten av landet har städer av Botkyrkas eller Upplands Väsbys
            storlek inte sällan både en och två dagliga nyhetstidningar. Invånarna
            i nästan samtliga kommuner i Storstockholm får nöja sig med en
            annonsfinansierad veckotidning med rudimentära redaktionella resurser.
            Därutöver förekommer sporadiska notiser, framförallt om förortskommunernas
            kriminalitet, i regionala medier (DN, SvD, den annonsfinansierade
            Metro och TV:s ABC-nytt). Nord och Nygren sammanfattar läget så
            här: Stora delar av Storstockholm ligger i konstant medieskugga,
            de stora
          </p>
          <p xml:id="i-V6PtdniU2TnhmpSFihEaQe">
            medierna berättar mycket lite om vad som händer utanför tullarna.
            Och när man berättar något handlar det mest om brottslighet och
            sociala
          </p>
          <p xml:id="i-6UWxiSgU8uEtP1SMi3sqD3">
            27
          </p>
          <pb facs="riksdagen-motions-pdf/data/200203/mot_200203_K_0268/mot_200203_K_0268-0002.pdf"/>
          <p xml:id="i-APycqMT5xXqejAw2SrhJPi">
            2002/03:K268
          </p>
          <p xml:id="i-3Q2Sos5hNRb9ZfTJJW8WQT">
            18
          </p>
          <p xml:id="i-4WznC1tP3YiS1vh6uwm7xt">
            problem. Även när det gäller medieanvändningen finns det en medieskugga
            som inte enbart är geografisk utan också social. I välbärgade
            områden i innerstaden och i förorternas villaområden är de traditionella
            medierna ännu starka. Men i miljonprogrammets förortsområden är
            det en minoritet som läser de prenumererade morgontidningarna
            och som tar del av nyheter i SVT och Sveriges Radio. Istället
            är det gratistidningar och kommersiella tv-kanaler som dominerar
            medieutbudet. (A.a. s. 7.)
          </p>
          <p xml:id="i-E4PP1ziVxFbWLrhyyM56mN">
            Över hälften av alla Sveriges journalister bor och arbetar i
            Stockholm. Ingen annanstans ges så många tidningar och tidskrifter
            ut. Trots det befinner sig medborgarna i Stockholmsregionen, en
            femtedel av svenska folket, i en medieskugga. De saknar nästan
            helt den för demokratins vitalitet omistliga offentlighet, som
            ger gemensamma referensramar och kunskaper och som är en arena
            för debatt och opinionsbildning. Detta är ett ur demokratisynpunkt
            mycket allvarligt och hittills i stor utsträckning förbisett missförhållande.
            Nord och Nygren har baserat sin undersökning på kommunerna Botkyrka,
            Järfälla, Nacka och Upplands Väsby samt stadsdelen Kungsholmen
            i Stockholms stad. I deras sociala analys, där de grupperat materialet
            i fyra grupper utifrån ekonomiska och sociala kriterier, framträder
            medieklyftorna i Stockholmsregionen med bedövande tydlighet. I
            resursstarka områden, som stora delar av Kungsholmen och villaförorter,
            som Saltsjöbaden i Nacka, läser 72 procent DN eller SvD dagligen,
            Metro är ett komplement, SVT och TV 4 dominerar, Sveriges radios
            P1 är den största radiokanalen. Dessa människor har ett högt förtroende
            för medierna. I resurssvaga områden, t.ex. norra Botkyrka och
            Fisksätra i Nacka, är det bara 38 procent som läser DN eller SvD
            dagligen men nästan hälften läser Metro, de fem största tv-kanalerna
            (SVT 1, SVT 2, TV 4, TV 3 och Kanal 5) är ungefär jämnstora, var
            fjärde ser regelbundet på satellitkanalerna och förtroendet för
            medierna är lågt. Föga förvånande följer valdeltagande, politiskt
            intresse och kunskap och förtroende för politiker exakt samma
            mönster. Medieskuggan i Stockholmsregionen är geografisk och innehållsmässig,
            men den förstärks dessutom av en betydande social medieskugga.
          </p>
          <p xml:id="i-R2yDHTavV864SRYYMvWRoZ">
            Översyn av presstödssystemet
          </p>
          <p xml:id="i-Tbrc1XsBBwCRimbocHUkUQ">
            Var och en som är politiskt intresserad inser lätt den avgörande
            betydelse som massmedierna har för demokratin. Utan en fungerande
            politisk offentlighet och utan en effektiv granskning av de styrande
            förtvinar folkstyret. Samtidigt är massmedierna till största delen
            en kommersiell verksamhet. Mediernas betydelse för demokrati och
            yttrandefrihet spelar ingen avgörande roll när beslut om rationaliseringar
            och nedläggningar fattas i medieföretagens styrelser och företagsledningar.
            Därför måste det finnas en demokratiskt motiverad mediepolitik
            med verksamma medel att styra och inskränka marknadskrafternas
            makt på mediemarknaden. Ett av de viktigaste av dessa instrument
            är presstödet.
          </p>
          <pb facs="riksdagen-motions-pdf/data/200203/mot_200203_K_0268/mot_200203_K_0268-0003.pdf"/>
          <p xml:id="i-Kp9zn2JdNfmpuC3aSM49iz">
            Det svenska presstödet, som infördes på 1960-talet för att motverka
            tidningsdöd, garantera en medial mångfald och upprätthålla konkurrensen,
            har spelat en oerhört viktig och positiv roll. Presstödet har
            förvisso inte förhindrat tidningsnedläggningar. Ägarkoncentrationen
            på tidningsmarknaden har fortsatt och åtskilliga dagstidningar,
            framförallt andratidningar knutna till arbetarrörelsen, har lagts
            ner. Men utan presstödet skulle situationen med all säkerhet ha
            varit avsevärt värre. Då skulle lokala mediemonopol varit regel
            och tidningsläsandet skulle sannolikt varit betydligt mindre än
            det är i dag. En avveckling av presstödet leder ofelbart till
            medial utarmning och därmed en bräckligare och mindre livskraftig
            demokrati. Detta konstaterande får dock inte leda oss till slutsatsen
            att det saknas behov av förändring av det gällande regelverket
            för presstödet eller att det ramförallt handlar om att undvika
            reducering av stödnivåerna. Dagens presstöd är huvudsakligen utformat
            för att rädda andratidningen på en ort från att konkurreras ut
            från annons- och prenumerantmarknaden. Detta har också i en icke
            oväsentlig grad lyckats. På 17 orter finns i dag två prenumererade
            morgontidningar att välja mellan, medan det i t.ex. Danmark, som
            saknar presstöd, bara är Köpenhamn som har fler än en tidning.
            Däremot har presstödet varit oförmöget att påverka situationen
            för de delar av landet som helt eller nästan helt saknar lokala
            medier, de kommuner som ligger i den ovan beskrivna medieskuggan.
            Nord och Nygren skriver att ”det är visserligen beklagligt om
            en tidning ersätter två på en del håll, men det måste anses vara
            än mer förödande om stora kommuner i storstadsområdet fortsätter
            att vara helt utan lokal tidning” (a.a. s. 252), och de föreslår
            att presstödet ändras så att särskilt stöd kan ges till tidningar
            som etableras i lokaltidningslösa områden och till utveckling
            av de större tidningarnas lokala bevakning. Vänsterpartiet menar
            att dessa frågor bör utredas skyndsamt för att ligga till grund
            för en reformering av presstödssystemet. Till skillnad från Nord
            och Nygren menar vi att en sådan reformering måste göras utan
            att det hittillsvarande presstödet försvagas i resten av landet.
          </p>
          <p xml:id="i-HPKW9eKC4CH7dZA9a6VHDz">
            Andra problem med presstödet
          </p>
          <p xml:id="i-43Xe9EPztixmxKdZVVPmgB">
            Medieskuggeproblematiken är dock inte det enda skälet till en
            översyn av presstödssystemet. Under årens lopp har ett flertal
            mindre och större problem som är förknippade med det gällande
            regelverket uppmärksammats i riksdagsmotioner från de flesta partier,
            liksom av organisationer som Journalistförbundet och Tidningsutgivarna.
          </p>
          <p xml:id="i-3Q8a5AV7tUzYAKXaUshdrG">
            Situationen för invandrar- och minoritetsmedier liksom effekterna
            av presstödshöjningen 2001 har nyligen (oktober 2002) utretts
            av Presstödsnämnden och redovisats till regeringen. I övrigt har
            inte någon genomgripande och allsidig analys av presstödssystemet
            gjorts på senare tid och de justeringar som gjorts har varit mycket
            begränsade.
          </p>
          <p xml:id="i-Y8nKX8dYUMoBbdV2d7CLgQ">
            2002/03:K268
          </p>
          <p xml:id="i-HqmkyevxNP2MABpV2QzaSH">
            19
          </p>
          <pb facs="riksdagen-motions-pdf/data/200203/mot_200203_K_0268/mot_200203_K_0268-0004.pdf"/>
          <p xml:id="i-7bctL4JnMswb8VUh8gZyzo">
            2002/03:K268
          </p>
          <p xml:id="i-HDCPiwPDhywtaPq133TKms">
            Bland de problem som uppmärksammats och förtjänar förnyad granskning
            kan nämnas:
          </p>
          <p xml:id="i-VENrjwZpXjMmJECKhNSWUh">
            e Presstödet är inriktat på stöd till andratidningar definierade
            i upplagetermer. Det är dock i regel inte prenumerations- och
            lösnummerintäkterna som är de viktigaste inkomstkällorna, utan
            annonsintäkterna. Dessa är i regel lägre för andratidningen, men
            behöver inte vara det. Särskilt borgerliga tidningar kan i vissa
            lägen behålla en större annonsvolym än konkurrenten, trots att
            upplagan är mindre. Presstödsreglerna kan behöva anpassas till
            detta. + Presstödet är primärt kvantitativt inriktat. Enkelt uttryckt
            ges samma ekonomiska stöd till ledar- och kultursidor som till
            horoskop och roliga historier. Det bör prövas om presstödet kan
            inriktas på att stödja en kvalitativ utveckling av journalistiken.
            e Kravet på att tidningar som uppbär presstöd skall vara heltäckande
            kan behöva omprövas. Vissa typer av material — börsnoteringar,
            serietabeller och annat allmängods — nås många gånger enklare
            och snabbare via text-TV eller Internet. Innebär presstödsreglerna
            att tidningar tvingas till ett innehåll som inte helt svarar mot
            läsarnas önskemål och behov? e Tidningar på invandrar- och minoritetsspråken
            liksom tidningar som ”på lätt svenska” särskilt vänder sig till
            invandrargruppen har visat sig ha svårt att överleva med dagens
            presstöd. Presstödsreglerna behöver anpassas för att motverka
            en sådan utarmning. Förslag som kommit upp när det gäller minoritetsspråken
            är exempelvis att tidningar som har regelbundet/dagligt och något
            så när omfattande redaktionellt material på något eller några
            av dessa språk bör få ett generellt bättre stöd. e Den tekniska
            utvecklingen skapar ständigt nya medier, nya tekniker för informationsspridningen.
            Under senare år har den explosionsartade utvecklingen av Internet
            förändrat mediemarknaden och förutsättningarna för publicistiken.
            Presstödets anpassning till denna utveckling måste utredas. e«
            En minskande annonsvolym har, trots presstödet, gjort situationen
            svår för många andratidningar. En lösning har ibland varit att
            den ledande tidningen köpt upp konkurrenten och samordnat det
            redaktionella materialet men fortsatt utgivningen med en särskild
            ledarredaktion för den mindre tidningen. Det bör övervägas om
            presstödet skall stödja sådana lösningar för att rädda tidningar
            som annars inte skulle överleva, samtidigt som den uppenbara risken
            att staten därmed själv driver på ägarkoncentrationen måste hanteras.
          </p>
          <p xml:id="i-3z39ZZD1ccsQyzr6MxUSS5">
            Dessa och andra problem som hänger samman med dagens presstödsregler
            bör utredas i en parlamentarisk utredning med uppgift att lägga
            fram förslag som anpassar den statliga mediepolitiken till dagens
            och morgondagens verklighet i syfte att garantera den fria pressen,
            mångfalden och den journalistiska kvaliteten som ett av demokratins
            fundament. Detta bör riksdagen som sin mening ge regeringen till
            känna.
          </p>
          <p xml:id="i-KApyWVVPbVnT5SCQu1sPQe">
            20
          </p>
          <pb facs="riksdagen-motions-pdf/data/200203/mot_200203_K_0268/mot_200203_K_0268-0005.pdf"/>
          <p xml:id="i-A2nJ4sS2oYcYqLbth8vuSQ">
            En bredare medieutredning?
          </p>
          <p xml:id="i-Pnbz4w3qX5w5gDWAjjf6WZ">
            Vi har i denna motion koncentrerat oss på tidningspressen och
            presstödet. Det finns dock starka skäl att överväga en bredare
            medieutredning som tar ett helhetsgrepp på den statliga mediepolitiken.
            Informationsklyftorna i samhället växer. Ägarkoncentrationen tilltar.
            Den granskande och analyserande journalistiken får ge plats för
            snabbkonsumerat underhållningsmaterial. Det publicistiska uppdraget
            blir allt mer underordnat snävt företagsekonomiska avkastningskrav.
            Public service — radio och TV — har svårt att finna sin roll och
            tenderar att kopiera de kommersiella mediernas koncept. Den borgerliga
            dominansen, antingen öppet redovisad som ideologisk preferens
            eller föregivet = ”opolitisk”, inom medierna är förkrossande.
            Inte ens arbetarrörelsens hittills största parti, Socialdemokraterna,
            har en press som i omfattning och genomslag ens är i närheten
            av det elektorala stödet och det mindre partiet inom arbetarrörelsen,
            Vänsterpartiet står i praktiken helt utan en egen medieröst. Sammantaget
            kan dessa förhållanden och tendenser ses som allvarliga hot mot
            demokratin. Mediesituationen är en angelägenhet för alla medborgare
            och därmed för landets förtroendevalda. Vi har ett ansvar som
            sträcker sig längre än till enskilda medieföretags situation det
            närmaste året. Ett sätt att ta detta ansvar och samtidigt bidra
            till en bred offentlig debatt kan vara att tillsätta en bred,
            parlamentarisk massmedieutredning. Detta bör riksdagen som sin
            mening ge regeringen till känna.
          </p>
          <p xml:id="i-U4i4SZi8RNwMxHj9vdrZFp" type="date">
            Stockholm den 16 oktober 2002
          </p>
          <div xml:id="i-CsQNpGHZe1zF2EMunxaHUP" type="signatureBlock">
            <p xml:id="i-E9fwDgDRe7VQAs32xQukmP" who="i-44hG22iaE6LAaX8WoMPPk3" type="signature">
              Mats Einarsson (v)
            </p>
          </div>
          <p xml:id="i-Advm4sEGqZp71W32LmrTGH">
            Siv Holma (v) Peter Pedersen (v) Per Rosengren (v) Tasso Stafilidis
            (v) Rossana Valeria D (v) Alice Åström (v)
          </p>
          <p xml:id="i-Hnj2gwiaLBtkk1aHDHqBkK">
            2002/03:K268
          </p>
          <p xml:id="i-TF6cpen57fQ4hesL3s6aoz">
            21
          </p>
        </div>
      </div>
    </body>
  </text>
</TEI>
